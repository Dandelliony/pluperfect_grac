◦ ◦ ◦ ◦ ◦

Літературні лекції. В минулому місяці для населення Рава-Руського району було прочитано ряд лекцій про творчість видатних українських класиків і про літературну творчість радянських письменників. В селах Кулайці, Рата і Верхрата лектор облнаросвіти тов. Сінокіп прочитав селянам лекції про твір М. Шолохова "Піднята цілина", в якому змальований процес колгоспного будівництва. В колгоспі ім. Сталіна була прочитана лекція про життя і творчість великого українського письменника-революціонера і демократа Івана Франка. В клубі для робітників житлобудівної контори трудящі прослухали лекцію на тему "Червона Армія в художній творчості". Лектор цікаво розповів про змальованих радянськими письменниками легендарних полководців — героїв громадянської війни Чапаєва, Котовського, Пархоменка і інших. Трудящі Рави-Руської прослухали також лекції про життя М. Горького і М. Островського.
Матеріали для будиночка-музею Л. Українки. В Луцькій області проходить збір матеріалів для будиночка-музею Лесі Українки, який відкривається в селі Колодяжному. З Чернігівського обласного музею одержані два зошити письменниці з записами пісень волинських селян, а також листи Лесі Українки до знайомих. Записуються спогади селян, які особисто знали письменницю. Серед них — 68-річна колгоспниця артілі ім. Калініна Варвара Дмитрук, з слів якої Л. Українка записала ряд народних пісень.
Книга, надрукована Іваном Федоровим. Центральний історичний музей УРСР придбав рідкісний екземпляр Острожської біблії, надрукованої першим російським книгодрукарем Іваном Федоровим у 1581 році. На останній сторінці книги є напис: "Напечаташ мною многогрешным Иоаном Федоровым, сыном из Москвы в богохранимом граде Остре..."
Львівська контора "Главкинопрокат" днями випускає на екрани кінотеатрів Львова новий великий американський фільм "Пісня про любов" за участю відомих співаків Яна Кепури і Гледіс Суорсаут. виробництво "парамонт-фільм" 