Литва приняла польський ультимат.

Агенція "Юнайтед Прес“ подає з Таліна, що нині (субота) в 11. год. передполуднем литовський посол передав польському відповідь на ультимат.
Литовський уряд виявив готовність навязати нормальні дипльоматичні взаємини з Польщею та наладнати поштовий, телєґрафічний і телєфонічний звязок, лише зробив дрібні застереження, щоби зберігти престіж литовської держави. Зміст польського ультимату до Литви. ПАТ подає зміст польської ноти, що її доручено 17 ц. м. литовському урядові.
Польський уряд не може приняти литовських пропозицій з 14. ц. м., бо вони не дають відповідної гарантії безпеки. На його погляд з огляду на повагу положення залишається одинока розвязка:
негайно і| без ніяких умовин наладнати дипльоматичні взаємини.
Польський уряд уважає, що це єдиний шлях, щоби наладнати сусідські справи і не допустити до подій, що загрожувалиб мирові.
На відповідь, чи Литва прийме ті пропозиції польський уряд чекає 48 годин від хвилини, як польський посол у Таліні передасть литовському ультимат.
Литва мусілаб вислати свого посла до Варшави і прийняти польського до 31. ц. м. Виміна нот у цій справі мусілаб відбутися в Таліні 19. ц. м., себто ще перед 48-годиниим речинцем. Тексти цих нот долучено до ультимату.
Ці пропозиції не можуть бути предметом дискусії ні щодо змісту ні щодо форми.
Якщо литовський уряд не відповість або зробить до польських пропозицій якінебудь додатки чи застереження, польський уряд прийме це як відмову і тоді власними засобами забезпечить справедливі інтереси своєї держави. До ультимату долучено текст нот, що передбачують наладнання безпосереднього звязку між Варшавою та Ковном.
ПОЛОЖЕННЯ НА ЛИТВІ
Президент Сметона заявив у маніфесті, що підпорядкується рішенню сойму, який скликаний на суботу, щоби заняти становище до польського ультимату.
Литовські крайні націоналистичні групи домагаються, щоб відкинути ультимат,  помірковані партії – щоб його приняти. Ця розбіжність виявилася, як кажуть і між членами уряду. Треба рахуватись з можливістю зміни кабінету.
Щоб не допустити до руну на банки й відпливу девіз, обмежено банкові виплати.
АНҐЛІЯ ЗМАГАЄ ДО МИРНОГО ПОЛАДНАННЯ КОНФЛІКТУ.
Прем. Чемберлєн заявив у палаті громад, що бритійський уряд доложить усіх  зусиль, щоб  довести до злагіднення конфлікту. Бритійський амбасадор у Варшаві мав звернути польському урядові увагу, що бритійський уряд прив’язує чималу вагу до приязного полагодження конфлікту.
Литовський посол у Льондоні зясував мін. Галіфаксові ситуацію після доручення польської ноти. Льорд Галіфакс висловив надію, що Литва не допустить до загострення з Польщею.
СТАНОВИЩЕ ІТАЛІЇ, АНҐЛІЇ, ФРАНЦІЇ, НІМЕЧЧИНИ, ЕСТОНІЇ ТА ЛАТВІЇ ДО ПОЛЬСЬКО-ЛИТОВСЬКОГО КОНФЛІКТУ.
Італійські політичні кола вважають згідно зі своїм засадничим становищем, що польсько-литовський конфлікт слід поладнати у безпосередніх переговорах між двома урядами, без інґеренції посторонніх держав.
Посли Анґлії та Франції намовляли литовський уряд до поміркованого становища супроти польських домагань.
Мін. Бек приняв амбасадора Франції та Німеччини.
Посли Естонії та Латвії звернулися до литовського уряду з демаршем, домагаючись, щоб Литва урегулювала взаємини з Польщею.
НАРАДА  ЛИТОВСЬКОГО МІНІСТРА ЗАКОРДОННИХ СПРАВ З ЛІТВІНОВИМ?
У польській пресі появились поголоски, що литовський міністр закордонних справ Лозорайтіс стрінувся в четвер на совітській території з Літвіновим та радився з ним кілька годин про положення у зв’язку з польсько-литовським конфліктом. На запит, чи Литва може рахувати на большевицьку збройну поміч, Літвінов відповів відмовою. 