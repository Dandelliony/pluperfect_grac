◦ ◦ ◦ ◦

Власники нерухомостей. Закликається всіх власників нерухомостей на терені III. Дільниці міста Львова, не пізніше 5. липня зголоситися до Дільницевої Управи, вул. Вермахту ч. 38.   Доповідь. Старанням Спілки Українських Письменників відбудеться в п'ятницю, 7-го ц. м., в год. 18-ій, в домівці Клюбу при вул. 29. Червня 10 доповідь о. д-ра Г. Костельника п. н. "Володимир Маяковський — поет большевизму". Письменників, Членів і Прихильників просимо взяти участь.   Реміснича школа. Вступні іспити до Державної Дівочої Ремісничої Школи з українською мовою навчання у Львові, відбудуться 5., 6. і 7. липня 1944 в будинку Ринок 39/І.   Семінарія в Самборі. Дирекція Державної Учительської Семінарії повідомляє, що кінцевий іспит для учениць Державної Семінарії Дитячих Виховниць в Самборі, відбудеться 10-го і 11-го липня ц. р. Всі абсольвентки мають явитися 10-го липня в 8-ій год. ранку до письмового іспиту.   Наукова доповідь. Об'єднання Праці Наукових Робітників при УЦК, Кабінет Мовознавства, повідомляє, що доповідь д-ра К. Кисілевського на тему "Говір Рогатинщини" відбудеться в четвер, 6. липня, в 17-ій год. в Канцелярії Академії Наук при вулиці Дистрикту (Чарнецького) 26/І. Участь українців-мовознавців обов’язкова.   Студентські сходини. Чергові сходини з рефератом для членів Об'єднання Праці Українських Студентів у Львові відбудуться в середу, 5-го липня, в годині 16.30, в домівці ОПУС-у при вул. Анни ч. 1/І.   Воєнні шкоди. Український Комітет на Львів—місто, вул. Семінарська ч. 18, подає до відома українському населенню м. Львова, що Український Комітет уділює порад і вказівок у справі встановлення і виплати відшкодування за пошкодження, заподіяні воєнними діями. Всі заінтересовані можуть зголошуватися в Комітеті, де одержать вичерпні інформації у цій справі.   Львівські вісті 