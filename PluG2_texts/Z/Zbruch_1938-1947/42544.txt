Любити своє місто

Наш Львів — прекрасний: в ньому чудові сквери і пишні парки, круті схили гір та круч, ліси, що кругом обступили. Свіжа природна краса хвилює, пробуджує в наших жителів благородні почуття гордості за своєї місто.
Ми любимо Львів, пишаємось ним. Але є людці, які байдужі до благоустрою міста, яким чужі почуття любові до нього.
Коло Клепарівського водного басейну зеленів прекрасний дубовий лісок на крутих пагорбках. А зайдіть туди сьогодні, подивіться що з ним сталося. Якісь злочинні руки безжалісно рубають столітні кучеряві дуби. Кору з них обчухрано до живого.
І це робиться навіть не вночі, а серед білого дня.
Майже кругом, з усіх боків Львова, відгомоном несуться удари сокир; нищать ліси. Буває, що 15—20 підвід заїжджають сюди, щоб нарубати дров. Злодії розперезалися над міру.
Проте, ніхто досі не припинив роботи вандалів. Міська Рада, мабуть, забула про природні багатства Львова. Не подумали тут про те, щоб поставити охорону. Керівники комунгоспу, які повинні дбати за благоустрій міста, не проявляють будьякої уваги до схоронення лісів. Видно, їм чуже почуття любові до свого міста.
С. Коломієць. 