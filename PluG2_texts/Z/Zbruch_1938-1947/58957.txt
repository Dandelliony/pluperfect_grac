◦ ◦ ◦ ◦ ◦

Де полагоджувати харчеві справи. Щоб не було труднощів, непорозумінь і зайвої витрати часу при полагоджуванні харчевих і господарських справ, треба знати, що ці оба роди справ належать до двох різних урядів. Харчевими справами займається Міський Харчевий Виділ (Ернерунгсамт), який має свої бюра при вул. Пекарській 15. Він займається виключно справами, зв'язаними з прохарчуванням мешканців міста. Господарськими справами займається Господарський Виділ (Віртшафтсамт) і до нього належать справи торгівлі, промислу, приділу сирівців до верстату і робітень, регуляція цін, транспортні справи, торги, приділи до взуття й одяги. Цей приміщується в будинку магістрату, І. поверх, ч. 31—33.
Скільки видано харчових карток? За даними харчової системи, — на 18 листопада видано 325.408 харчових карток для населення Львова (крім німецького населення). За дільницями найбільше карток одержала друга дільниця, а саме 93.068 (63.393 для арійського населення та 24.669 для жидівського), найменше перша дільниця: 61.214 (45.769 для арійців і 15.445 для жидів). У третій дільниці роздано 81.748 карток: 69.882 для арійців і 11.932 для жидів), а в четвертій — 89.378 (37.292 для арійців і 52.080 для жидів). Для українців видано 64.315 карток, для росіян 1.036, а для поляків 150.058. Найбільше карток для українців видано в другій дільниці, а саме 18.325, найменше в четвертій 13.369 (в третій дільниці роздано 17.559 карток, а в першій 15.068). Для дітей роздано у Львові 41.309 карток (28.926 для дітей арійського походження та 12.383 для дітей жидівського походження). Курців у Львові є 61.763 чоловік.
Розпорядок про данину. На основі розпорядку Ген.-Губернатора з дня 29 X. ц. р. буде побиратися від громадян на терені Дистрикту Галичина данину від 1-го серпня 1941 р. Ось зміст цього розпорядку: Данину мають вибирати волості. Данину обов'язана платити кожна особа, що має понад 18 літ. Данину обчислюється на основі процентової стопи від засадничої квоти. Волості можуть звільнити від данини особи, котрі не мають доходів або мають невеличкий дохід. Відноситься це голосно до осіб, що користуються допомогою суспільної опіки. Данину виграється за обрахунковий рік. Треба вплачувати її у двох ратах, а то в дні 10-го вересня й 10-го лютня. Особа, обов'язана платити данину, буде про це повідомлена письмом. Працівникам обтягають данину працедавці з їх заробітку. Платники мають право зробити скаргу проти наказу впродовж одного місяця від вручення наказу. Скаргу слід внести до влади, яка видала наказ.
Телеграфічна служба. 10 листопада наладнано публичну телеграфічну службу між телеграфічними урядами Галичини і Райху. Дозволені є всі телеграми з виїмком телеграм з побажаннями та т. зв. листових телеграм. Телеграми можна передавати в німецькій, українській або російській мовах. За кордон телеграм покищо не приймають.
Обов'язки двірників. Зимою мусять двірники щоденно згортати й замітати сніг. Сміття слід вивезти кожної середи й суботи до 18-ої години. Коли твориться ожеледь, треба посипувати хідники: піском, попелом та усувати з них лід. Про цей обов’язок мусять двірники добре пам'ятати, бо їхнє недбальство може спричинити неодно нещастя, каліцтво, а навіть смерть прохожих.
Робітні гаптів. У Львові відчинено кілька робітень мистецького гапту. Вони виконують на замовлення гапти до білля, кольорові мистецькі гапти, мережки, ендлі, дірки до постелі й білля і т. п. Майже кожного дня накриваються нові цього роду робітні. 