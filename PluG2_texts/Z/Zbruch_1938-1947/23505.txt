◦ ◦ ◦ ◦ ◦ ◦ ◦ ◦ ◦ ◦

Новий німецько-польський інцидент у Ґданську.
ҐДАНСЬК, ПАТ. У ночі з 9. на 10. ц. м. загинув у Ґданську польський митний інспектор Ліпінський. Президія поліції, до якої звернувся інспекторат мит за інформаціями у справі Ліпінського заявила, що Ліпінський арештований. На питання яка причина арештування — президія поліції відмовилась дати вияснення; опісля заявила, що Ліпінський перебуває у слідчім арешті нібито під замітом пянства.
В понеділок 12. ц. м. оголосили у Ґданську, що Ліпінського арештувала влада Ґданська під заміром наміру схопити 2-ох членів націонал-соціялістичної формації С. А. Це вияснення треба уважати неповажним, бож годі подумати собі, щоб Ліпінський міг у середмістю Ґданська, де його арештували, схопити двох членів гітлєрівської партії і відвезти їх до Польщі.
Ґенеральний комісар Польщі повів енерґічну акцію перед сенатом вільного міста Ґданська у справі Ліпінського.
През. Мосціцький з членами уряду в Центральній Промисловій Окрузі.
РОЖНІВ. ПАТ. У понеділок пополудні през. Мосьціцький з дружиною виїхав самоходом у товаристві віцепрем. Квятковського, віцемін. ґен. Литвиновича, воєводи Тимінського, команданта О. К. ґен. Лучинського та почоту до Рожнова, де оглянув будову великої водної тами на Дунайці. З Рожнова вернувся президент Польщі з дружиною і членами уряду та почотом до Мосьціц, звідкіля виїхав у вівторок у дальшу подорож, щоб оглянути важніші осередки центральної промислової округи.
Німеччина дістане кольонії мирним шляхом.
КОПЕНГАҐА, ПАТ. У понеділок приїхав з Копенгаґи німецький міністр справедливости д-p Франк, де виголосить відчит в орґанізації правників. Мін. Франк заявив представникам данської преси, що Німеччина потребує для свого 81-міліонового населення "життевого простору" і тому домагається звороту втрачених кольоній. Думаю — заявив мін. Франк — що цю справу вдасться розвязати мирним шляхом.
През. Рузвельт про взаємини з Анґлією.
НЮ-ЙОРК, ПАТ. През. Рузвельт приїхав у понеділок на святочну промоцію 456 виховників військової школи у Вест Поен і виголосив на святі промову.
Президент підкреслив, що Злучені Держави повинні зміцнити свою оборонну силу вказуючи на сумну долю слабих держав: Австрії, Чехословаччини та Альбанії. Згадуючи про візиту анґлійської королівської пари, президент заявив, що вона була висловом взаїмних відносин між обома державами, що не потребують взаїмно боятись та однаково бажають мира.
Плянований атентат на бритійського амбасадора в Китаю.
ЛЬОНДОН, ПАТ. Райтер повідомляє з Шангаю: Добре поінформовані кола повідомляють про плянований атентат на життя бритійського амбасадора в Китаю Кера. Тому поробили всі заходи обережности. Перед амбасадою стоять сильні стежі. Амбасадор та його секретар надягають тепер постійно панцирні камізельки. У самоході амбасадора вставили шиби, відпорні на кулі. 