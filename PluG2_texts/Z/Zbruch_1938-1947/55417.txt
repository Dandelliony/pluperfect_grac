◦ ◦ ◦ ◦

Союз власників реальностей. Союз українських власників реальностей у Львові відновив статутову діяльність і дає поради в усіх справах щодо реальностей у домівці при вул. Руській 3, І. поверх. Поштова комунікація. Управа німецької пошти Схід повідомляє, що з днем 15 серпня приймаються на цілому терені Галичини звичайні поштові листівки, оплачувані на основі ставок, що обов'язують в Ген. Губернаторстві.
Випадок на місті. 23 серпня в 11.30 вполудне на Академічній вулиці, в місці, де зачинається вулиця Романовича трапився нещасливий випадок. Старша жінка попала під мотоцикль. Поранену в голову і ногу забрали люди до аптеки і дали першу поміч. Поранена називається Павловська, має около 60 років.
Обов'язкова достава підвод. Власники підвод і запрягів обов'язані на заклик управи міста доставляти їх в означене місце разом з візниками.
Засудили 4-ох поляків. Наглий суд у Гравденц засудив на кару смерти 4-ох поляків: Едмунда Ганчевського, колишнього поліційного службовця Вжесінського, ноторійних криміналістів, Юліяна Плютовського і Ігната Слунського, які в листопаді 1938 року напали на німецькі збори у Гравденц і по звірськи замордували двох німців Адольфа Крумма і Ериха Рібольдва. Як виявило слідство, Ганчевскі зібрав злочинну банду і розпоїв її алькоголем, Вжесіньскі, як поліційний службовець, допомагав катам, а Плютовський і Слунський належали до тих, що мордували німців. Котюзі дісталося по заслузі! 