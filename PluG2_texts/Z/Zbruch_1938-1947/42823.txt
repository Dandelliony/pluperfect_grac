Перша нова церква на звалищах зруйнованих церков на Холмщині.

В неділю 29. 9. ц. р. відбулося в с. Молодятичах грубетівського повіту посвячення нової продовж 3. місяців побудованої української православної церкви, яку знищили поляки ще в 1918 році. В тріюмфальній брамі, прикрашеній жовто-блакитними прапорами й тризубом представники місцевого громадянства холмським гимном, хлібом та сіллю, дитячими віршами й квіттям привітали Адміністратора Української Православної Церкви на Холмщині і Підляшші о. пропресвітера I. Левчука й представників Комітету в Грубешеві з головою мед. М. Багринівським. Опісля прибули представники Крайсгавптмана пп. Янке та Шпрінґер, яких щиро та сердечно привітали мец. М. Багринівський від укр. громадянства та один з пан-отців від духовенства. Богослуження в сослуженні багатьох панотців, в супроводі двох хорів відспівав о. Адміністратор І. Левчук та сам роздав грамоти громадянам, що найбільше заслужились при будові церкви. До численно зібраного населення промовили: о. Гр. Метюк, мец. М. Багринівський, б. сен. С. Любарський, дир. М. Самохваленко і Ґах. Промовці порушили такі моменти: знущання місцевих поляків, згуртованих при "Тов. Розвою Зем. Всходніх" над православними українцями, велич нашого минулого, могутність та осяги сконсолідованої волі українців. По дефіляді відбувся обід.
Щира та радісна атмосфора, що вивязалася між українським громадянством та представниками німецької влади пп. Янке й Шпрінґером, які ще раз ствердили можливість всебічного розвитку для українського народу в усіх ділянках життя, дав запоруку й певність розгорнути в дальшому позитивну та творчу співпрацю. Вечором місцевий драматичний гурток влаштував виставу. 