Утворення галузевих промислових союзів. — Виробничий комбінат глухонімих. — Успіхи шахтарів

Утворення галузевих промислових союзів
Досі керівництво промисловими кооперативними артілями здійснювалося облпромрадою. Це викликало деяку незручність. В області є 110 артілей, які об'єднують понад 8 тис. членів. Облпромрада не мала можливості вникнути в деталі роботи кожної артілі окремо.
З метою наблизити керівництво до мас членів артілей, утворюється п'ять галузевих промислових союзів — багатофаховий, харчовий, шкіряно-взуттєвий, хімічно-металевий та текстильно-швейний. Відповідно за кожним союзом закріпляються і артілі.
Кожний союз, виходячи з характеру своєї роботи, буде керувати артілями. Керівництво промисловими союзами буде здійснювати обласна рада промислової кооперації. Виробничий комбінат глухонімих
При комбінаті працюють цехи: столярський, кравецький та ліжковий.
Комбінат надає роботу в своїх цехах глухонімим, а також глухим, які мають фах столяра, кравця або слюсаря.
Приймаються також для навчання глухонімі, які не мають будьякого фаху. Навчання провадиться як практичне в цехах комбінату, так і теоретичне. Всі, хто вступає до навчання, забезпечуються житлом при комбінаті та харчуванням.
Родини, що мають глухонімих і бажають влаштувати в комбінат для навчання, повинні забезпечити їх одягом і взуттям.
Звертатися: Львів, вул. Вонсовича, 4. Виробничий комбінат глухонімих. Дирекція. Успіхи шахтарів
Робітники Потиличського шахтоуправління з кожним днем підвищують продуктивність своєї праці. Травневий план вони виконали на 170 процентів. В червні темп роботи набагато збільшився. За 15 днів шахтарі видали на-гора таку кількість вугілля, яка дорівнює місячному завданню.
Успіхи шахтарів безперечні. Ряди стахановців щодня поповнюються новими людьми. За прикладом першого на цій шахті стахановця-забойщика тов. Іщука працюють багато робітників. Забойщик І. Кохаль за зміну виконує чотири норми. Цими днями він виконав денне завдання на 500 процентів. Заробіток І. Кохаля становить від 70 до 100 карбованців у день.
Таких робітників є вже чимало. Такої продуктивності праці і заробітків не знали старожили шахти. За часів панської Польщі, шахтарі мали злиденну оплату, якої ніколи не вистачало для утримання сім'ї.
Шахтоуправліня турбується про робітників. Багатьом з них відремонтовані житлові будинки. Стахановці Є. Дубневич збудували новий дім. П. Іщуку відремонтували квартиру. Для робітників і їх сімей організовано клуб. 
А. Моргун. 