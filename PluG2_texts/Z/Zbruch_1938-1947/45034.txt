◦ ◦ ◦ ◦ ◦ ◦ ◦

Краєзнавчий музей в Сокалі. В Сокалі — районному центрі — нещодавно відкрито краєзнавчий музей. В ньому є кілька відділів, побудованих головно на місцевих експонатах. Особливо багато скупчено різних археологічних знахідок, знайдених на території Сокальського району. Вони відносяться до часів кам'яного, залізного і бронзового віків.
Окремо при музеї обладнано історично-революційний відділ. В ньому зібрано документи, які розповідають про дні 1920 року, коли в Сокалі перебувала Червона Армія, про встановлення в цей період радянської влади. У відділі соціалістичного будівництва зберігаються матеріали і документи про початок творення нового, вільного життя.
Тепер працівники музею продовжують деталізацію експонатів по відділах, роблять докладні пояснюючі написи, ведуть наукові розробки тем своїх лекцій з окремих питань історії розвитку життя людини на території Сокаля і навколишніх місцевостей. Це тісно вони пов'язують з історією народів СРСР. Крім цього провадиться збір місцевих пам'яток старовини, ведуться досліди і вивчення історії свого району.
Замовлення для нових радянських областей і республік. Керченська промислова артіль ім. XVIII партз’їзду (Крим) одержала замовлення на виготовлення 120 тисяч кухлів-мірниць для Бесарабії і західних областей України та Білорусії, де тепер введена метрична система мір і вагів. 75 тисяч кухлів уже відправлено до Львова, Чернівець, Станіслава та інших міст. 