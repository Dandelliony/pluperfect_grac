◦ ◦ ◦ ◦ ◦ ◦ ◦

Перед нами вільний творчий шлях
Зведення верховного командування німецької армії
БЕРЛІН, 7 жовтня (ТАРС). Німецьке інформаційне бюро передає слідуюче повідомлення верховного командування німецької армії: "Серед лишків польського війська, яке капітулювало вчора біля Корцка, знаходилось 2 командири дивізії і 100 офіцерів.
На заході спроби ворожого дозору зробити розвідку були відбиті. На решті участків мав місце тільки розвідувальний вогонь. Французські розвідувальні літаки намагалися опівдні перелетіти Рейн поблизу Бонга. Вони були відігнані німецькими винищувачами і зенітною артилерією. В повітряному бою було збито один французький розвідувальний літак. Другий французський літак був змушений сісти поблизу Ейскірхена. Екіпаж в кількості 4 чоловік, в тому числі підполковник генерального штабу, взяті в полон. Про втрати з нашого боку зведень не поступило".
Підтримують позицію СРСР
ЛОНДОН, 7 жовтня (ТАРС). Делегатська конференція гірників, яка представляє 18 тисяч шахтарів Ланкашира, ухвалила резолюцію з закликом до уряду заключити найскоріше мир. Резолюція була ухвалена після всесторонніх дебатів, підчас яких перед делегатами була ясно викладена позиція СРСР.
Коментуючи це рішення гірників, газета "Дейлі Уоркер" пише, що воно є одним з перших доказів руху за мир перед відповіддю на декларацію СРСР про мир. Газета повідомляє також, що цей рух швидко розповсюджується, але капіталістична преса замовчує його.  