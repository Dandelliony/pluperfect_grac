 ◦ ◦ ◦ ◦ ◦ ◦ ◦ ◦ ◦ ◦

Число нешлюбних дітей зростає. В роках 1931. і 1932. було в Польщі 950.000 дітей, з того 57.000 нешлюбних, себто аж 6%. В останніх роках число нешлюбних дітей значно зросло мабуть тому, що число подруж у Польщі постійно зменшується. Крім того пізніший вік молодих подруж каже теж здогадуватися, що відсоток нешлюбних дітей зростає з року на рік.
Не вільно виставляти ґазетних афішок. Пишуть нам з Тернополя: Дня 15. ц. м. орґани державної поліції заборонили книгарні "Будучности" і всім бюрам часописів у Тернополі виставляти вивіски (афішки) українських часописів з поданням змісту даного числа. На інтервенцію управителя книгарні референт безпеки тернопільського староства заборону потвердив, однак відмовився дати її на письмі. Ця заборона спиняє поширювання часописий, бо люди, призвичаєні вже до афішок, не бачучи їх, переконані, що часопису нема і навіть за ним до крамниці не заходять.
У Стрию забороняють вивішувати українські афіші. Як нас повідомляють зі Стрия, від якогось часу не вільно там чомусь ліпити українських афішів. Підприємства ліпленя афішів пояснюють це тим, мовляв, вони дістали заборону ліпити українські афіші в середмісті. Сподіємося, що цю справу відповідні чинники вияснять якслід.
В Косові не буде виборів. В Косові мабуть не буде самоврядних виборів, бо зголошено вже компромісову листу і мабуть уже ніякої листи не зголосять. На підставі компромісової листи поляки мають 8 мандатів, українці 4 і жиди 4. Поляки мали давніше 5, українці 6, жиди 5. 