◦ ◦ ◦ ◦ ◦ ◦ ◦

Районні партійні збори в Немирові. З доповіддю про підсумки XVIII Всесоюзної конференції ВКП(б) на районних партійних зборах виступив секретар РПК тов. Ляхович, приділивши значну увагу питанню роботи місцевої промисловості. В Немирівському районі є три вапнярські, три цегельні заводи, 5 млинів і спиртзавод. Вапнярські заводи були весь час законсервовані і пущені тільки недавно. Вапно покищо обходиться дорого — 131 крб. тонна, коли за планом ціна її не повинна перевищувати 94 карбованці. Причиною нього є те, що випалюється вапно кустарним способом. В дебатах виступило 12 чоловік. Голова виконкому районної Ради депутатів трудящих тов. Сапітон заявив, що районний плановий відділ досі мало займається роботою виробничих артілей, це допомагає їм планувати і організувати виробництво. Цим і пояснюється той стан, що деякі артілі не виконали своїх виробничих планів. Тов. Сапітон вказав також, що в Немирівський район і до цього часу завозиться чимало товарів ширвжитку, як, наприклад, кухонні плитки, яких досить є на місці. Столи завозяться із Львова в той час, коли вони є в Немирові. Завезений стіл коштує 140 карбованців, а стіл місцевого виробництва, при тому кращої якості, 60 карбованців. Райпартзбори намітили конкретні заходи для повного виконання рішень XVIII Всесоюзної конференції ВКП (б). 