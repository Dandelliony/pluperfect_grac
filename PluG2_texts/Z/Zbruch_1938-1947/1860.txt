Українські посли про політику мін. справедливости — В обороні Князя Церкви

Українські посли про політику мін. справедливости 
16. ц. м. сойм радив над бюджетом мін. справедл. Від УПР промовляли пос. др. Ст. Біляк і пос. др. Ст. Баран.
Пос. Др. Ст. Біляк у своїй промові підкіс, що українців не приймають на становища суддів і прокураторів, не приймають теж на становища судових нижчих функціонерів. Суддів - українців, що ще урядують, передчасно переносять на емеритуру. В нотаріятах справа представляється ще гірше. Обовязуючий на терені львівської апеляції мовний закон, що забезпечує українцям скромні мовні управнення, не пристосовують якслід. Старі судді відносяться з пошаною до гідности українського народу, а молодий нарибок суддів і прокураторів цю гідність ображує. Вислів прокуратора „т. зв. українці" в публичнім документі вдаряє в гідність українського народу. Проект зміни устрою адвокатури грозить українській молоді замкненням доступу до адвокатури. Суди присяглих є необхідні й їх треба поширити на цілу державу.
Пос. др. Ст. Баран обговорив у своїй промові конфіскацій ні практики, інакші у Львові, а інакші на Волині. В брошурі промовця, яку львівська цензура пустила без перепон, на Волині сконфісковано промову мін. Понятовского, яка була там передрукована.
Від кількох днів у Львові конфіскують вже й слова „Галичина" і „галицький” . Це є історична назва і ще донедавна уживали її й поляки. Нема закону, який касував би цю назву. Українці не виречуться цеї історичної назви. В обороні Князя Церкви
Протест Старо-Самбірщини
Безприкладна в історії новітнього польського парламентаризму соймова промова посла Войцєховского відбилася сильним відгомоном об чувства українського громадянства, викликуючи масове обурення народу.
Щоб засвідчити свою найглибшу пошану і повне віддання їх Ексцеленціі Митрополитові Кир Андреєві, українське громадянство Старого Самбора на маніфестаційних зборах дня 10-го лютня ухвалило такі резолюції:
»Ми, українці міста Старого Самбора, зібрані дня 10. лютня 1938. року, лучимося з протестом цілого Українського Народу проти некультурного і непристойного виступу, з посольської трибуни посла Войцеховского проти Архипастиря Греко- Католицької Церкви їх Ексцеленції Митрополита о. Андрея Шептицького і Великого Оборонця прав і престіжу тої ж Церкви й Українського Народу, Ми знаємо, то Ваша Особа, Ексцеленціє, і Ваші діла і заслуги є такі великі, що виступ посла Войцеховского, як речника польського шовінізму, не є в силі досягнути Вашої Особи. Просимо приняти від нас вислови найбільшого привязання і любови до Вашої Особи, Ексцеленціє, як також запевнення, що ми є все готові станути в обороні нашої Церкви«.
Протест Яворівщини
З найбільшим обуренням diдкидаємо погорди гідний виступ польською парляментариста посла Войцеховского на бюджетовій комісії сойму в дні 3. лютня ц. р. о Варшаві проти Найдостойнішої Особи Вашої Ексцеленції — Митрополита Львівського, Галицького, Камінця Подільською. Стверджуємо, що ніякі виступи не в силі в нічому діткнути Величі Достоїнства Вашої Ексцеленції — Найвищого Провідника нашої греко-католицької Церкви й нашого Українського Народу.
В повній та бсззастережній відданості, довірю, вдячності затруди й у любові до Вашої Ексцелєнції — Нашого Архипастиря, твердо заявляємо, що всякі кроки, спрямовані проти наших провідників знайдуть належний відпір цілого Українського Народу.
Слідують підписи 36 установ місцевих і повітових. 