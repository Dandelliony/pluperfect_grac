◦ ◦ ◦ ◦ ◦ ◦ ◦

Війна в Європі і Африці
(щоденник воєнних дій за 13 і 14 лютого)
Німецька і італьянська авіація зробила кілька нальотів на Бенгазі і інші пункти, зайняті англійцями в Північній Африці. Як і раніше частих нападів зазнає Мальта — важливіша опорна база Англії в центральній частині Середземного моря.
У Східній Африці основні воєнні дії відбувались в Ерітреї. Англійські війська майже оточили сильно укріплений пункт Керен. Одночасно англійські частини просуваються на південь від Керена в напрямі на Аресса (в 30 милях на південний захід від Асмари, столиці Ерітреї). Після захоплення Ель-Гхена (на півночі країни) англійські війська наступають по шляху, який зв'язує цей пункт з Кереном.
У зведенні італьянського командування повідомляється, що в ніч на 11 лютого англійці намагалися висадити парашутистів в Каладрії і Луканії (південні провінції Італії). Парашутисти були озброєні кулеметами, гранатами і вибуховими речовинами. Всі вони взяті в полон.
На всіх фронтах в Африці тривають активні дії авіації. За відомостями агентства Рейтер, Італія втратила за час операцій в Африці 1.000 літаків.
В Албанії, найбільша активність відмічалась на центральному фронті. Греки оточують Тепелене і перебувають в трьох кілометрах від міста. Вздовж побережжя грецькі частини і просунулись на 5 кілометрів до Валони.
Німецькі воєнні кораблі атакували в Атлантичному океані караван англійських суден і потопили 13 пароплавів. В ніч на 14 лютого німецькі бомбардувальники атакували аеродроми і промислові споруди навколо Лондона.
Повідомлення агентства Рейтер
ЛОНДОН, 14 (ТАРС). За повідомленням агентства Рейтер, румунський повірений у справах в Лондоні Флореску і прес-аташе Мургу, які повинні були повернутися в Румунію, відмовились повернутися в країну.
Поширення на Румунію англійського акту про торгівлю
ЛОНДОН, 14 (ТАРС). За повідомленням агентства Рейтер, англійське міністерство торгівлі оголосило сьогодні, що всі пункти акту про торгівлю з противником поширюються на Румунію. Акт забороняє підтримувати будьякі торгові, фінансові або інші зв'язки з противником.
Таї і Французський Індо-Китай
Як передають з Бордо (Франція), власті Таї кілька разів порушили угоду про перемир'я між Французьким Індо-Китаєм і Таї. Про ці порушення повідомлено японському урядові, оскільки він взяв на себе роль посередника в урегулюванні конфлікту. (ТАРС) 