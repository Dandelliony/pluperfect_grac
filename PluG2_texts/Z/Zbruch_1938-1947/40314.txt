◦ ◦ ◦ ◦ ◦ ◦ ◦

Дальші осяги італійської офензиви
Італійська начальна команда подає: Італійські бсмбовики важко ушкодили анґлійський лінійний корабель "Резолейшен" і один контрторпедовець. У північній Африці бомбардували італійські літаки залізничний двірець у Марсі Матрук і ворожі позиції біля Сіді Баррані.
У східній Африці італійці йдуть швидко вперед, займаючи Адуену в анґл. Сомалі. Летунство бомбардувало летунський майдан у Бербері, поціливши один корабель; зістрілено два ворожі літаки. У неділю зайняли італійські війська в Сомалі два гірські просмики Кадрін і Ґараєру. Італійці йдуть нестримно вперед.
Летунство бомбардувало ворожий летунський майдан в Єрковіт у Судані, при чому знищено 16 літаків. Всі італійські літаки вернулися ціло на свої місця. Крім того потверджено, що на морі затоплено анґлійське підводне судно "Одін". Ворожі налети на Гаржар, Массаву й Гуру не мали ніяких успіхів.
Анґлія задержала 38 балтійських кораблів
ШТОКГОЛЬМ, 10. 8. Анґлійсько-совітські взаємини гіршають з кожним днем. В останньому часі напруження збільшилося ще й тому, що Анґлія задержала у своїх пристанях 38 кораблів балтійських держав, що, як відомо, тепер належать до Совітів. Ці кораблі мали заплисти до своїх пристаней під совітським прапором, одначе Анґлія не випускає їх із своїх пристаней, мотивуючи свій поступок всякими формальностями. Совітський посол у Льондоні склав домагання звільнити ці кораблі, зокрема естонські, призначені для Совітів. Та анґлійці звільнили досі всього один корабель.
Великий повітряний бій над Портляндом
Зістрілено 73 анґлійських літаків. Воєнна пристань Портлянд збомбардована.
У неділю боєві ескадри німецьких літаків збомбардували воєнну пристань Портлянд. В наслідок бомбардування знищено важні уладження пристані і підпалено збірники нафти.
Над Каналом Ля Манш дійшло до повітряного бою, в якому зістрілено 73 анґлійських літаків. 14 німецьких літаків не вернулося.
Також знищено у цій пристані всі анґлійські кораблі. Анґлійська протилетунська артилєрія не вивязалася зі свойого завдання.
Німецькі бомби спричинили в портляндській пристані великі знищення. Горять збірники бензини, кораблі, бульвари перемінились у звалища, тощо.
Цей німецький налет викликав у Анґлії несамовите вражіння та пригноблення.
Гострі розпорядки у Фінляндії проти совітофілів
МОСКВА, 12. 8. Совітська преса дальше обговорює події у Фінляндії підкреслюючи, що фінляндська влада переслідує "Товариство мира і приязни зі Совітами". Аґенція ТАСС повідомляє, що фінляндська влада наказала видалювати з праці членів згаданого товариства. Багато робітників, які належали до того товариства, втратили працю.
Конфіската майна в Литві
КОВНО, 11. 8. Литовський уряд оголосив закон про конфіскату майна тих литовських громадян, які після 15. червня ц. р. втекли з Литви за кордон. Їх уважають "ворогами народу". Цей закон відноситься і до тих осіб, які ще перед 15. червня виїхали з Литви лєґально, але досі не вернулися. Якщо вони не вернуться до Литви до 4 тижнів після оголошення того закону, то їхнє майно буде теж сконфісковане.
Латвія проти колхозів
ШТОКГОЛЬМ, 11. 8. Наспіли вісті, що латвійський уряд і комуністична партія заявилися рішуче проти творення колективних господарств у Латвії. Слід відмітити, що негайно після створення у Латвії комуністичного уряду, повстало там декілька колхозів. Тепер уряд оголосив заяву, що комуністична латвійська партія вважає ті колхози безправними.
Совітофільські демонстрації у Фінляндії
ГЕЛЬСІНКИ, 11. 8. В останніх днях відбулися у Фінляндії протосовітські демонстрації, які уладило т-во "Приятелів Совітів". Поліція арештувала багатьох демонстрантів, зокрема провідників. У четвер фінляндський уряд оголосив заяву, що арештування демонстрантів ніяк не спрямовані проти Совітів, тільки що демонстрації переступили межі закону про збори. Факт, що демонстранти виступали проти президента Фінляндії, проти уряду, премієра, а навіть зайняли грізну поставу супроти поліції, дав притоку до арештувань. Ці арешти були необхідні, підкреслює інформаційне фінляндське бюро і вони ніяк не повинні вплинути відемно на совітсько-фінляндські взаємини.
Заборона комуністичної діяльности у Швейцарії
БЕРНО, 11. 8. Швайцарська союзна рада заборонила під загрозою строгої кари комуністичну, троцькістівську й анархістичну діяльність на території Швайцарії. Це рішення відноситься теж і до організації "Червона Допомога" та "Приятелі Совітів". В осені швайцарський парлямент вирішить ліквідацію комуністичних мандатів у національній раді Швейцарії.
Самовистарчальність Японії
ТОКІО, 11. 8. Японський міністр торговлі і промислгу, Кобаяші, заявив представникові "япан Таймса", що Японія змінить свою господарську політику. Найважніше те, що Японія мусить господарсько унезалежнитися від Анґлії та Америки. Ця господарська самостійність Японії можлива, бо Німеччина дає під тим оглядом багато зразків до наслідування, підкреслив мін. Кобаяші.
Промова прем. Джіґурту
Румунський премієр Джіґурту виголосив в радіо промову до румунського народу, в якій обговорив значіння приязни Румунії з державами оси. Премієр Джіґурту відмітив, що Румунія мусіла зірвати з давною своєю закордонною політикою, бо ж у повітрі повиснула була вже буря. Румунія заключила господарський договір з Німеччиною і склала заяву невтральности.
Попередній уряд Румунії не хотів зірвати зі системою політики, яку очолювала Анґлія, тому теж не дійшло до зближення з Німеччиною. Щойно новий уряд, що мав на меті відродження усіх ділянок життя Румунії, вважав за корисне навязати тісні взаємиии з Німеччиною та Італією. Ота політика забезпечує Румунії всесторонній розвій і звільнить її від жидівських впливів. Уряд Румунії бажає порозуміння з Мадярщиною і Болгарією, закінчив прем. Джіаґурту. 