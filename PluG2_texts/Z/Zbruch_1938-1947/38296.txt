◦ ◦ ◦ ◦ ◦ ◦ ◦

Цінна ініціатива заводу. Великі поклади торфу має Радехівський район. Це цінне паливо для місцевої промисловості. Окремі підприємства міста заходились добувати торф для потреб свого виробництва. Так, дирекції спиртзаводів організували розробки на площі залягання торфу. За 5 днів 80 робітників видобули 1.200 кубічних метрів торфу. Серед робітників широко розгортається соціалістичне змагання. Встановлені норми вони виконують зі значним перебільшенням. Робітники Чарнецький, Скопік, Моцик, Стадник на торфопашині дають за зміну 170 процентів норми виробітку.
Колгоспний став. Нещодавно облрибтрест передав колгоспу ім. Сталіна (Городокський район) став площею в 10 га. Досвідчений рибалка, колгоспник Володимир Коц впустив у став 9 тисяч мальків. Восени, коли почнеться вилов риби, колгосп за продажу її одержить прибутку 3 тисячі крб. У 1940 році буде залито водою нову площу, став розшириться у 6—7 разів.
Нову лікарню відкриває лікувально-санітарний відділ Львівської залізниці. Вона розрахована на 75 ліжок. При лікарні будуть відкриті гінекологічний і дитячий відділи.
Вантажники ст. Винники раніше не виконували норм при навантаженні і розвантаженні вагонів. Зараз вони цю справу добре опанували. При нормі 2 години тут тепер розвантажують вагон за півтори години.
Виставка дитячої творчості відкривається в львівському Палаці піонерів. Тут зібрані кращі експонати учнівських робіт з усієї області. На виставці будуть картини, малюнки, вишивки тощо.
На 3 квартал в Угнівському районі передплачено 1716 примірників різних газет і 600 екземплярів журналів. В селі Вілька Мазовецька майже кожен двір буде одержувати газети.
Перші аванси на трудодні. Колгосп ім. 17 вересня, села Двірці, Велико-Мостівського району, почав авансувати колгоспників з цьогорічних прибутків від ферми і городництва. Колгоспники уже одержали аванс по 1 карбованцю на кожен трудодень. Одержують також на трудодні клубнику з своїх плантацій. 