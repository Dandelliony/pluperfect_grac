Для Західної України

Радіопересувка
Український радіокомітет відправив на вантажній автомашині в Західну Україну радіопересувку. Вона має потужний приймач з посилювачами і 7 рупорів, що дає можливість обслужити аудиторії слухачів на 2—3 тисячі чоловік. Радіопересувка має спеціальний аппарат для записі виступів на плівку, які можна потім транслювати з радіостацій Москви і Києва.
Бригада, яка обслуговує радіопересувку, може організувати передавання з першого-ліпшого місця.
Плакати
Вчора видавництво "Мистецтво" відправило літаком у Західну Україну 25 тисяч плакатів і 141 тисячу лозунгів.
Кінофільми і література
Тисячами запитань засипають трудящі Західної України червоноармійців, командирів і політпрацівників. Вони запитують про землю, про Сталінську Конституцію, про права жінки, про Москву і багато іншого.
Вони просять надіслати їм побільше звукових кінопересувок, радянських фільмів, а також книжок про Радянський Союз, про життя і боротьбу великого Радянського народу.
За просьбою трудящих Західної України відправлено на автомашинах 22 звукових кінопересувки. Трудящі Західної України почують і побачать звукове кіно, про яке вони ще зовсім недавно не могли навіть мріяти. Вони ознайомляться з кращими радянськими звуковими фільмами: "Лении в 1918 году", "Чапаев", "Щорс"; "Граница на замке", "Великий гражданин", "Кармелюк", "Морской пост", "Танкисти"; "11 июля", "Год 19-ий", "Митька Лелюк" і інші.
Триває відправка літератури для Західної України. Серед відправлених книг — твір великого Сталіна "Питання ленінізму", брошура товариша Сталіна — "Міжнародний характер Жовтневої революції", звітна доповідь товариша Сталіна на XVIII з'їзді ВКП(б) про роботу ЦК ВКП(б), доповідь товариша Сталіна про проект Конституції Союзу РСР, "Короткий курс історії ВКП(б)", доповідь тов. Молотова на XVIII з'їзді ВКП(б) — "Третій п'ятирічний план розвитку народного господарства CPCP", промови товаришів Ворошилова і Хрущова на XVIII з'їзді партії і ін.
Надіслано також твори О. М. Горького і Т.Г.Шевченка.
Портрети керівників партії і уряду для Західної України
В усіх містах і селах Західної України, де проходять частини Червоної Армії, населення просить політкерівників і червоноармійців надіслати портрети вождя трудящих усього світу товариша Сталіна, голови радянського уряду тов. Молотова і наркома оборони тов. Ворошилова.
"Книгокультторг" і інші торгуючі організації м. Києва цими днями відправили в Західну Україну першу партію — 500 тисяч портретів керівників партії і уряду. 