◦ ◦ ◦ ◦ ◦ ◦ ◦

Кооперативи здоровля. Реферат Народного Здоровля при УЦК у Кракові приступає до орґанізації ряду кооператив здоровля по всіх українських теренах в Ґен. Ґубернаторстві. Всіх зацікавлених лікарів, що бажали б вести кооперативи здоровля, просимо негайно подати свої зголошення з докладними даними на адресу: Український Центральний Комітет — Секція Народнього Здоровля, Краків, Зелена 26/5. До того часу, доки кооперативе здоровля не стане самостійною, УЦК призначує лікареві допомогу в висоті 300 зол. місячно й додатки. Ближчі дані про кооперативи здоровля — в окремій брошурі, що незабаром вийде з друку.
Нарада волосних делєґатів УДК в Холмі. 1. квітня ц. р. відбулась у домівці УДК в Холмі нарада волосних делєґатів холмського УДК. Нараду відкрив орґанізаційний референт м-р Осінчук, який зясував теперішні напрямні й завдання праці УДК і делєґатів. Референт культурної праві проф. Кульчинськнй обговорив справи його референтури, а головно підготовну акцію орґанізації дитячих садків. В справі національного оподаткування інформував делєґатів п. Недзвецький. Референт суспільної опіки Лучик представив хід допомогової акції суспільної опіки. Широко обговорив справи континґентів господарський референт інж. Романенко. На закінчення промовив голова УДК кап.-лєйтн. Шрамченко, який підкреслив необхідність сильного звязку центру з тереном і висловив побажання, щоб делєґати до цього якнайбільше причинились. — Б. Хома.
Другий концерт у Берліні пп. Л. Мацюка (оп. співака-тенора) та С. Кисіля (скрипака) відбудеться 20. квітня ц. р. в 18-ій год. в салі на Кірхпляц 8. Доїзд У-Б до Pix. Ваґнерпл., С-Б Шарльотенбурґ.
Реорґанізація УДК в Холмі. В березні ц. р. зреорґанізовано Український Допомоговий Комітет у Холмі. До проводу новопокликаного Комітету ввійшли: голова — довголітній провідник української кольонії, а останньо УДК, в Ченстохові — капітан-лєйтн. Св. Шрамченко, заступник голови — повітовий аґроном, д-р Іван Драбатий, фінансовий реф. — інсп. Степан Скрипник, орґ. реф. м-р Г. Осінчук, реф. культурної праці — проф. Ф. Кульчинський, реф. госп. — інж. А. Романенко, реф. опіки над молоддю — проф. А. Антонович, реф. суспільної опіки — І. Лучик і секретар УДК — В. Штуль. 