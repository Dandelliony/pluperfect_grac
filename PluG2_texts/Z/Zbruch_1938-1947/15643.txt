Український мистець відмовився співпрацювати з мадярами. — Листопадове свято в Анґлії. 

Славний український мистець відмовився співпрацювати з мадярами.
Наш відомий кінорежисер Евген Деслав мав почати 15. листопада в Ніцці та Парижі працю у фільмі "Синій Дунай", дія якого частинно відбувається на Мадярщині.
З огляду на останні політичні події Деслав повідомив кіновиробництво, що цієї праці він як українець виконати не може.
Листопадове свято в Анґлії.
Як кожного року, так і цього уладжує українське громадянство Анґлії традиційне Листопадове Свято. Відбудеться воно в неділю, 20-го листопада, в Манчестер.
Ранком, в год. 11-ій відслужить о. Ф. Вілкок, анґлієць-священник східнього обряду, в катол. церкві св. Йоана співану Службу Божу при участи хору української манчестерської громади.
Після обіду відбудеться в домівці Українського клюбу концерт-академія, на якій будуть присутні і представники української громади з  Льондону та запрошені анґлійські гості. 