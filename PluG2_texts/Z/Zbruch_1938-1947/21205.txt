◦ ◦ ◦ ◦ ◦ ◦ ◦ ◦ ◦ ◦

Театр "Руської Бесїди", підготований довшою мандрівкою по менших містах, переїзджає сими днями в Станиславів — одно з наших більших міст зі значним числом інтелїґенциї з певними духовими інтересами й артистичними аспірациями. Як слїдно з репертуару, подбала управа про те, щоби в сїм ювилейнім році запрезентувати ся якнайкраще. Треба сподївати ся, що саме станиславівська інтелїґенция, як місцева так і з повіту, прийде на зустріч сим зусилям нашого єдиного театру, котрий стільки переходив невзгодиан і кріз, і прийме його якнайкраще.
В справі памятників Шевченкови. У відповіди на численні запити в справі будови памятників Шевченкови по селах повідомляє канцелярия Товариства "Просьвіта", що найпрактичнійше є: построїти на підвисшенім місци кургани з каміня, вмуровуючи в него подобу Поета. Такі подоби, виконанї в бронзі, достарчає Товариство "Достава" по цінї 150 К, коли збере найменше 10 замовлень. З замовленями звертати ся просто до "Достави" у Львові, ул. Домінїканська ч .11.
Фреквенция унїверситетів в Австриї. Сими днями видало мінїстерство просьвіти виказ фреквенциї австрийських унїверситетів після стану з 31. грудня 1913. Віденський унїверситет мав 10.310 студентів, з того було 4170 правників (8 госпітанток), 3018 медиків (188 жінок), 2864 фільософів (590 жінок), 258 теольоґів. Нїмецький унїверситет в Празї мав 2282 студентів, Градець 2203, Інсбрук 1480, чеський в Празї 4713, Львів 4587, Краків 3344, Чернівці 1194. На всїх унїверситетах Австриї разом студентів 31.397, з того правників 14.111, медиків 7.330, фільософів 8299, теольоґів 1657.
Іменованя нових членів палати панів. Тепер засїдає в австрийській палатї панів 250 членів. Між ними є 93 членів дїдичних, 150 досмертних та 15 церковних князїв (диецезия вроцлавська і буркська опорожена). Тому, що число досмертних членів палати панів дійшло до 150, себто до quantum, низше якого воно після основних законів не може зійти, тому в недалекій будуччинї послїдують іменованя нових членів палати панів. Можна надїяти ся, що при сподїванім новім комплєтованю палати панів будуть належно узгляднені також права Українців, яких репрезентация у другій палатї державної ради є досї зникаючо мала. 