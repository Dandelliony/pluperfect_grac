◦ ◦ ◦ ◦

"Сурма" колядує. В неділю, 6-го ц. м. в церкві Преображення (вул. Краківська) підчас Богослуження "12-ки" відспіває чоловічий хор "Сурма" низку колядок і щедрівок. Піднос зібраний підчас Служби Божої, призначений на Коляду У.Ц.К.   Сходини лікарів. Чергові сходини лікарів Українського Медично-Санітарного Об'єднання Праці при УЦК у Львові з рефератом проф. д-ра Валентини Радзімовської п. н.: "Вплив колляпсу легень на газовий склад крови" відбудуться в п'ятницю, 4-го лютого 1944 р., в год. 6-ій вечером в залі Української Лікарні, вул. Шпитальна ч. 4.   Боксерські змагання в критій галі у Львові. Львів, 3-го лютого. В неділю, 6-го лютого відбудеться в год. 11-ій в критій галі міста Львова при вул. Карпатській 5 інтересні боксерські змагання в яких візьмуть участь найкращі боксери усіх ваг міста Львова та високої кляси негалицькі боксери.   Львівські вісті 