◦ ◦ ◦ ◦ ◦ ◦ ◦

Погода покращала. Після довгих безнадійних днів непогоди блиснуло вкінці сонце. Може врешті діждуться люди справжного літа. Краще пізно як ніколи тимбільше, що пора жнив минає, а хліб ще в полі.
Примір гідний наслідування. Василь Саґан, малярський майстер у Кракові, вул. Ясна 10, зложив з рахунку при роботі у фірмі Перльберґеp і Шенкер, 85 зол. на "Просвіту". Звертаємо увагу на цей примір гідний наслідування для всіх наших майстрів і ремісників, а також усіх "тройгендерів" і комісарів, що при всяких розрахунках повинні не забувати про датки на такі цілі.
Жиди покидають Краків. У звязку з наказом німецької влади жиди мусять покинути Краків. Вони стали масово виїздити на поблизькі містечка й села. Усіми дорогами з Кракова котять цілі валки возів, навантажених жидівським добром. І Вислою пливуть човни, повні жидівського майна. Багато жидів виїздить до Варшави та до т. зв. Конґресівки.
Божевільний вганяв по вулицях Закопаного у купелевих штанцятах, нападаючи на прохожих з голкою до застриків. Вкінці його застрілено. Як виявилося це якийсь дентист. Він успів зранити 5 осіб, яких перевезено до лікарні.
У Варшаві урухомлено новий рід підвод т. зв. рікші. Це триколовий візок, скомбінований з ровером, на якому позаду їде цей, що попихає. Цими підводами перевозять легкі товари й людей. 