Злучені Держави будуть інтервеніювати збройно в обороні кожної американської республики.

През. Рузвельт заповів, що буде домагатись від конґресу нових законів, які уповноважили би збройні сили Злучених Держав інтервеніювати в обороні якоїнебудь американської країни перед нападом зі зовні.
Берлін про виїзд американського амбасадора до Вашингтону. 
Берлінські політичні кола рішуче виступають проти тверджень закордонної преси, буцімто уряд Злучених Держав візвав свого амбасадора з Берліну на те, щоб він зложив звіт зі сучасного положення у звязку з антисемітською політикою останніх днів.
Берлінські політичні кола переконані, що звіт амбасадора Вільсона про положення у Німеччині причиниться до вияснення ситуації та спаралізує антинімецьку акцію у пресі.
Румунський король та королевич у Льондоні.
У вівторок вечором приїхав спеціяльним поїздом на льондонський двірець Вікторії румунський король зі сином; двірець був прибраний. На пероні чекали на гостину король Юрій, прем. Чемберлєн, мін. Гор і Галіфакс, шефи ґен. штабів: імперіяльного та летунського, посадники Льондону та інші військові й цивільні достойники. З двірця переїхали королівські гості до палати, де повитала їх королева з княжними Єлисаветою та Марґаритою.
Опісля король з королевичем відвідали королеву-вдову Марію.
Вечором брит. королівська пара уладила бенкет у честь гостей; взяло в ньому участь 160 осіб.
В середу вечором король Карло уладив великий бенкет в румунському посольстві, опісля був у королівській палаті на приняттю, на яке запрошено 600 осіб.
Жниво смерти японських гидроплянів.
Недалеко Льошієму японські літаки збомбардували автокольону, зложену з 30-ох самоходів, якими їхало 2.000 китайських вояків. Китайці потерпіли великі втрати. Крім того, японці збомбардували китайські військові транспорти коло Йочай (де затоплено китайську канонірку) та на північ від Геняну.
Японські гидропляни збомбардували Ізу, Лянґкі та Ченте. 