Вандали нашого часу

Історія знає багато жахливих злочинів. Читаючи про часи інквізиції, руйнувань і знищення всього, що створювалося віками, дивуєшся, як це люди терпіли злодіїв і самодурів, катів кривавих.
Але факт залишається фактом і його з історії не викреслиш. Доводиться час від часу згадувати, перелічувати злочини, аналізувати, згадувати прізвища кровожадних правителів. Дуже часто ми зустрічаємо і в літературі, чуємо в промовах вчених людей, дипломатів, політиків про вандалів, які вславилися тим, що спалили стародавній Рим. Спалили центр світової культури зі всіма творіннями геніїв людства, майстрів кісті, пера, геніїв архітектури.
Вандали досягли своєї мети — вони добилися слави, слави підпалювачів і негідників.
І ось на арену прийшов нащадок цих вандалів — варвар Гітлер. Фашистський вандал не зупиняється ні перед чим. Йому однаково чим добитися популярності і слави.
Список злочинів гітлерівської зграї росте. День 22 червня ввійде в історію, як день неперевершуваного піратства, зухвалого і ганебного вчинку.
Двохсотміліонний героїчний народ Союзу Радянських Соціалістичних Республік на виклик зухвалого бандита відповів грізно.
Жодного вершка своєї землі нікому не віддамо! Будемо битися з ворогом до остаточного його знищення! Хай живе комунізм!
Десятки національностей, в тому числі, поляки, євреї, українці, латиші, естонці, білоруси, повторюючи цей лозунг, згуртовуються навколо партії більшовиків, партії Леніна—Сталіна, партії, яка керує будівництвом комунізму.
Саме тому, поруч з робітниками, селянами, службовцями вчені всіх країн світу активно протестують проти чорних сил варварства, проти фашизму.
Ми твердо віримо, що в цій війні  фашизм буде зметений з лиця землі. Трудящі всього світу сміливо стають під бойові прапори комунізму. Знищемо ж ворога без жалю! Будемо непримиренні до тих, хто проявляє хоч найменшу спробу виправдати жахливі злочини Гітлера. Будемо пильними!
Веди нас в бій, Сталін! Ми переможемо фашизм!
Професор Я. О. Парнас. 