До радянсько-шведських і радянсько-норвежських відносин

За останній час увагу Радянського уряду притягнуто окремими фактами, що мають місце в Швеції і Норвегії. Близькі до урядів обох країн органи преси і деякі офіційні особи при потуранні та підтримці шведських і норвежських властей почали розгортати широку кампанію проти СРСР і вживати дії, несполучені з політикою нейтралітету, що проголошена урядами одної й другої країни.
У зв'язку з цими фактами уряд СРСР доручив своїм повпредам у Швеції і Норвегії зробити відповідні представлення урядам обох країн.
5 січня повпред СРСР у Швеції тов. Коллонтай передала міністру закордонних оправ Швеції п. Гюнтеру заяву від імені Радянського уряду. В цій заяві було сказано:
"На всьому протязі грудня місяця ворожі Радянському Союзу кола і преса, на чолі з близькою до уряду газетою "Соціал-демократен", провадили неприпустиму кампанію проти Радянського Союзу, пояснити яку можна було б лише в тому випадкові, коли б Швеція перебувала в стані війни з СРСР або готувалась до війни з СРСР".
Заява повпреда відмічала далі, що в шведській пресі знаходять собі місце прямі заклики до війни проти Радянського Союзу і вимоги озброєного втручання Швеції у війну на стороні уряду Рюті-Таннера проти СРСР.
Зазначена кампанія, розрахована на те, щоб викликати ускладнення між СРСР і Швецією, не зустрічає протидії збоку шведського уряду. Більш того, деякі офіційні особи відверто беруть участь в організації військової допомоги уряду Рюті-Таннера. До 7 грудня, за протегуванням шведських властей, в ряді міст Швеції було відкрито близько 47 вербовочних бюро. Кількість завербованих цими бюро "добровільців " висловлюється тисячами чоловік. За деякими даними, які відносяться до 28 грудня, у Фінляндію прибуло з Швеції до 10 тисяч таких "добровільців". Після цього повідомлялось, що з південної і центральної Швеції у Фінляндію виїхали два корпуси "добровільців". Загальне командування над ними прийняв шведський генерал Ернст Ліндер.
До згаданої кампанії шведської преси, закликів до воєнних дій проти СРСР і відвертого формування загонів "добровільців" при сприянні шведських властей, — слід додати безпосереднє постачання уряду Рюті-Таннера зброєю з Швеції і дозвіл транзіту через Швецію у Фінляндію всіх видів військового постачання.
Заява повпреда СРСР у Швеції міністру закордонних справ закінчувалась слідуючим чином:
"Уряд СРСР звертає увагу шведського уряду на наведені вище факти і дії шведських властей, спрямованих проти СРСР. Уряд СРСР вважає своєчасним вказати шведському урядові на те, що ці дії шведських властей не тільки суперечать шведській політиці нейтралітету, але й можуть повести до небажаних ускладнень у відносинах між Швецією і Радянським Союзом.
Того ж січня повпред СРСР у Норвегії тов. Плотников також вручив заяву від імені уряду СРСР міністру закордонних справ Норвегії п. Кут. У цій заяві було сказано:
"В останній час деякі близькі до уряду кола в Норвегії і норвежська преса провадять нічим не стриману кампанію проти Радянського Союзу, яка ні до чого іншого, крім шкоди і ускладнень у відносинах між Союзом Радянських Соціалістичних Республік і Норвегією, привести не може".
Далі в заяві повпреда було відмічено, що поруч з прямими закликами до війни проти СРСР, в норвежській пресі знаходять місце вимоги, щоб уряд Норвегії надав військову підтримку уряду Рюті-Таннера проти Радянського Союзу. Деякі офіційні особи, як п. Хамбро, президент стортінга, капітан-генерал Орфліт і інші, сприяють цій кампанії і навіть беруть у ній активну участь. В Норвегії відкрито організовуються вербовочні комітети для розпалювання війни на території Фінляндії проти СРСР. Є відомості, що для Фінляндії створюється особлива дивізія "добровільців" країн групи Осло. Одночасово під протегуванням норвежських властей, відбувається постачання уряду Рюті-Таннера зброєю з Норвегії і йде транзіт різних видів військового спорядження через Норвегію у Фінляндію. Заява повпреда СРСР міністру закордонних справ Норвегії закінчувалась слідуючими словами:
"Уряд СРСР звертав увагу норвежського уряду на вище викладені факти і дії норвежських властей, спрямовані проти Радянського Союзу. Уряд СРСР вважає невідкладним заявити уряду Норвегії, що вказані дії норвежських властей, не тільки грубо протиречать оголошенню норвежським урядом політики нейтралітету, але і можуть повести до небажаних ускладнень і порушити нормальні взаємовідносини між СРСР і Норвегією".
6 січня міністр закордонних справ Норвегії п. Кут передав повпреду СРСР у Норвегії тов. Плотникову відповідь норвежського уряду.
У своїй відповіді норвежський уряд вказує, що висунені проти нього обвинувачення у порушенні нейтралітету базуються на неправильній інформації. Виступи у норвежській пресі проти Радянського Союзу походять від приватних осіб і не мають за собою схвалення відповідальних кол. Що торкається організації вербовочних комітетів у Норвегії, то норвежський уряд не надає їм ніякого сприяння. Вербовка на військову службу іноземної держави заборонена у Норвегії законом і тому не буде дозволена. Норвежські власті не сприяють також відправці зброї, або військового спорядження у Фінляндію. Якщо окремі особи добровільно їдуть за кордон для участі у війні, то, на думку норвежського уряду, це не є порушенням нейтралітету. Не протиречить міжнародному праву і провоз зброї через Норвегію. Тим не менше, на скільки відомо норвезькому уряду, досі перевезення через Норвегію військового матеріалу у Фінляндію не мало місця, а приватне вивезення з Норвегії подібного роду постачання відбувається лише в досить незначних розмірах.
Відповідь норвежського уряду закінчується запевненням, що він "досі зберігав і надалі має намір зберігати нейтралітет, оголошений ним у відношенні війни в іноземних державах. Норвежський уряд висловлює надію, що дружні взаємовідносини між СРСР і Норвегією існуватимуть і надалі".
10 січня дав свою відповідь на заяву повпреда СРСР у Швеції і міністр закордонних справ п. Гюнтер.
У своїй відповіді шведський уряд заявляє, що шведський народ почуває до Фінляндії палкі симпатії, які знаходять своє відображення у пресі. Одначе, конституційні закони Швеції перешкоджають перевищенням наданій пресі волі, — зокрема, ображенню іноземних держав та їх представників. На думку шведського уряду, ні його позиція у відношенні преси, ні його дії, в будьякій іншій галузі не дають Радянському Союзу приводу для обвинувачень проти Швеції. Висунені обвинувачення покояться в основному на неточній інформації. Зокрема, не відповідають фактам твердження, що торкаються вербовки шведських добровільців. Набір добровільців провадиться лише з приватної ініціативи і число їх неї відповідає цифрам, що приводить Радянський уряд. Органи шведської влади не надають сприяння набору добровільців, і офіцери і рядові шведської служби не беруть участі, як добровільці у фінській війні.
Транспорт у Фінляндію різного роду предметів, що виводяться з Швеції або йдуть транзітом з інших країн, не можуть викликати заперечень. Швеція намагається зберігати свої торговельні відносини з іншими країнами. Фінляндія може імпортувати із Швеції і пересилати через Швецію транзітом різного роду товари, на які у Фінляндії є попит. Шведський уряд не вважає можливим змінити таке становище і затрудняти комерційний товарооборот між Швецією і Фінляндією.
Відповідь шведського уряду закінчувалась висловлюванням надії, що "вище наведені міркування усунуть непорозуміння, які могли виникнути між Швецією і СРСР і доведуть урядові СРСР, що нема підстав для обвинувачень проти уряду Швеції. Шведський уряд не веде агресивної політики проти СРСР і бажає уникнути яких би то не було непорозумінь у взаємовідносинах між Радянським Союзом і Швецією".
Відповідь, яку дали уряди Норвегії і зокрема Швеції на представлення Уряду СРСР, не можна вигнати цілком задовільною. Уряди Норвегії і Швеції не відкидають всіх фактів, що доводять порушення ними політики нейтралітету. Така позиція урядів Швеції і Норвегії криє в собі небезпеку. Вона свідчить про те, що уряди Швеції і Норвегії не надають певного опору впливові тих держав, які намагаються втягнути Швецію і Норвегію у війну проти СРСР. 