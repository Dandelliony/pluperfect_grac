 ◦ ◦ ◦ ◦ ◦ ◦ ◦

Відплатні налети на Льондон
Війна загострюється
Берлін, 9. 9. — Начальна команда німецької армії подає: На зважаючи на погану погоду ескадри боєвих літаків продовжували відплатні налети на Льондон в дні 8. 9. і в ночі на 9. 9. Летунські світлини потверджують велику успішність дотеперішніх атак. Підчас нічної атаки летуни могли здалека розпізнати свої цілі, бо пожежі дальше тривали. Знову обкидано бомбами всякого калібру доки й портові уладження, склади нафти, ґазові та елєктричні заведення, водопроводи та шпихлірі по обох боках Темзи. У Фірт оф Форт поважно ушкоджено влучним поділом бомби торговельний корабель містоти 8.000 тон. Анґлійські летуни заатакували минулої ночі мешканеву дільницю Гамбурґа. Ушкоджено башто мешкальних домів, ранено кілька осіб. Одначе шкоди незначні. Загальні втрати ворого 8. 9. — 22 літаки, з чого 2 зістрілила протилетунська артилєрія, а решту зістрілено в повітряних боях. Не вернулися 4 німецькі літаки.
Берлін, 10. 9. Начальна команда німецької армії подає: Минулої ночі анґлійські літаки обкидали бомбами місцевості північної Німеччини, що не мають ніякого звязку з військовими обєктами. В Берліні та в інших місцевостях ушкоджено в більшій чи меншій мірі мешкальні доми. Ескадри німецьких боєвих і ловецьких літаків продовжали свої відплатні атаки, спрямовані на військові обєкти столиці Анґлії. В міру, як дозволяла погода, обкидано бомбами ріжних калібрів портові уладження й доки, ґазівні, елєктрівні, водотяги, шпихлірі й великі маґазини. Шлях вказували німецьким летунам здалека видні величезні пожежі. Крім цього летунські атаки були спрямовані на деякі пристані на західньому побережжі Анґлії та східньому побережжі Шкотії. Ворог утратив — 44 літаки, не вернулося 21 німецьких літаків.
Користаючи з темноти в ночі з 9. на 10. 9. зближилося кілька менших ворожих воєнних кораблів до француського побережжя та віддало безпляново кілька сальв, що впали без шкід поза німецькі становища. Артилєрія німецької маринарки відперла ворога. Одно з підводних суден під командою капітана Прієна, що недавно затопило 33.400 тон, тепер знов затопило 6 озброєних ворожих торговельних кораблів загальної містоти 40.250 тон. Крім цього ушкоджено один пароплав. Інше підводне судно затопило низку озброєних ворожих торговельних кораблів загальної містоти 15.500 тон. Німецький помічний кружляк задержав на бльокованому морському просторі невтральний пароплав, що плив в напрямі анґлійських островів. Дня 9. 9. вечором німецькі надбережні батерії почали обстрілювати анґлійський транспорт, що виплив з Довру під конвоєм. Транспорт розпорошено, 4 торговельні кораблі вернулися до Довру, два до Ділю. Один ушкоджений пароплав відголювано, один корабель перестав плисти, оповитий густими клубами диму. Пізніше німецькі далекобійні гармати почали обстрілювати анґлійську батерію біля Довру, та по двогодинній боротьбі примусили її до мовчанки.
Болгари займають Добруджу
Софія, 11. 9. Болгарські часописи подають подробиці про обсадження Добруджі на основі договору у Крайові. Болгарські цивільні власти почнуть переймати державні й прилюдні будинки, як також доми, залишені румунськими населенням від 15 ц. м. Військове обсадження Добруджі починається 20. вересня, під проводом ґен. Попова, команданта військової округи Варна. Добруджа поділена на 4 ґрупи, які будуть зайняті постепенно, впродовж 10 днів. Перед зайняттям Добруджі відбудеться засідання болгарського парламенту, на якому затвердять болгарсько-румунський договір у Крайові. Полуднева Добруджа творитиме окрему адміністраційну одиницю, поділену на 7 повітів і 114 громад. На памятку визволення Добруджі болгарська пошта видала 15. вересня окремі поштові значки, вартости 1, 2, 4 і 7 левів.
Великі зміни в Румунії
Букарешт, 11. 9. Наказом ґен. Антонеску звільнено 11 ґенералів з активної служби за те, що вони виявилися нездарними, та через те деморалізували вояків. Скасовано румунські посольства в Мексику, Копенґазі, Гельзінках, Тегерані й Pio де Жанейро, як також титули послів і радників посольств. Ґен. Антонеску розвязав національну партію і ґвардію національної партії та сконфіскував їхнє майно. 