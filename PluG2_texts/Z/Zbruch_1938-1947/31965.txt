◦ ◦ ◦ ◦ ◦ ◦ ◦

Японія відхилила американські претензії
НЬЮ-ЙОРК, 19 січня (ТАРС). За повідомленням вашінгтонського кореспондента Асошіейтед пресс, Японія відхилила багато американських претензій про відшкодування збитків, які зазнали американці в Китаї. Японія твердить, що, згідно з міжнародним правом, вона не несе відповідальності за шкоду завдану підчас воєнних дій. Деякі американські офіційні особи вважають, що Японія повинна відшкодувати збитки, оскільки вона не оголошувала війни Китаєві. Проте, на думку юристів, Японія не несе відповідальності навіть якщо вона і не оголошувала війни. Японці вказують, що в 1854 році американський військовий корабль зруйнував місто Грейтаун (у Нікарагуа) і завдав великої шкоди французській власності, проте Сполучені Штати Америки відмовились сплатити збитки. Таку саму позицію США посідали також після захоплення порта Вера Крус (Мексіка) в 1914 році.
Англійська відповідь на протест США
НЬЮ-ЙОРК, 18 січня (ТАРС). За повідомленнями Лондонського кореспондента агентства Ассошіейтед пресс, англійський уряд послав відповідь на протест з США в зв'язку з затриманням англічанами американської почтової кореспонденції. Зміст відповіді поки що невідомий.
Виступ лейбористських організацій проти допомоги білофінам
ЛОНДОН, 19 січня (ТАРС). Лейбористська організація Апміністера (графство Ессекс) ухвалила резолюцію, яка вимагає від виконкому лейбористської партії протидіяти відправці зброї білофінам і сприяти об'єднанню всіх організацій робітничого класу для подання допомоги робітникам Фінляндії в їхній боротьбі за волю. Аналогічну резолюцію ухвалив лондонський відділ спілки літографів, граверів та інших друкарських робітників. 