◦ ◦ ◦ ◦

З нагоди одної пресової конференції ґенерал Смутс, африканський президент і безвольне знаряддя в руках англійців, сказав, що підчас повороту з Англії до дому перебував один день в Ґібральтарі і розмовляв із генералом Айзенгавером, головним командувачем аліянтських військ у північній Африці, як також з адміралом Кенінгемом, головним командувачем морських сил експедиційної армії в північній Африці. Смутс — як виявляється — не дуже одушевлений тими розмовами. Своє загальне  враження висловив він так: "Я не хотів би, щоб поширювалося враження, буцім то ми йдемо прямим шляхом до перемоги. Ми на шляху, який повинен нас рятувати від поразки".
Португальський учений, проф. Марцелльо в циклю своїх рефератів під наголовком "Лєгіон та комунізм" говорив на тему: "Що ми захищаємо перед комунізмом?". Проф. Марцелльо заявив: "Те, що ми захищаємо перед комунізмом — це не матеріяльні користі. Комунізм осоружний португальцям своєю ненавистю, яка стала його кличем та під стягом якої він бореться. Комунізм це діявольський матеріялізм, його неприродний інтернаціоналізм — просто звіряча сумішка господарських та соціяльних організацій, комунізм — це неймовірний гніт, що виводиться з недостачі індивідуальної власності". "Те, що ми захищаємо перед комунізмом — викладав проф. Марцелльо — це Бог, Батьківщина, родина та власність".
Із Льовренко Маркуес в португальській Східній Африці повідомляють, що затоплення англійських й американських кораблів на тамошніх водах приймають щораз більші розміри. Недавно прибули до берега врятовані із затопленого англійського вантажного корабля "Уілфорд".
Злочинність серед молоді в Америці від вибуху війни значно зросла, як повідомляв про це спеціяльний кореспондент часопису "Дагенс Нігетер". В той час, коли в Ню-Йорку приріст злочинів серед молоді сягає наприклад, 10%, то в других містах зокрема ж у промислових центрах,де люди густо-часто живуть в шатрах, кількість злочинів серед молоді значно вища. Батьки, які цілими днями працюють у фабриках муніції, мусіли, хоч-не-хоч залишати дітей самих собі. А державні і соціяльні установи не в силі опанувати цієї нової проблеми. Шведський кореспондент змальовує дальше діяльність і завдання численних судів для молоді в Ню-Йорку, які мають багато мороки, зокрема з малолітніми дівчатами, деколи лише 14-літніми, які впали жертвою проституції в Ню-Йорку.
В Лондоні видано спільний конунікат англійців і американців про склад генерального штабу, приділеного північно-американському генералові Айзенгаверові у Північній Африці.
Канадійський міністер фльоти Мек Дональд заявив — як повідомляє агенція "Ройтер" з Отави — що положення на Атлянтійському океані, наслідком дій підводних човнів, все ще дуже поважне. Держави осі ввели в дію в обширі Гібральтару багато підводних човнів, щоб недопускати американців з постачанням до французької північної Африки. Та не зважаючи на те, все ж таки "сконцентровано дуже багато підводних човнів" на шляхах конвойних валок на Атлянтійському океані. Мек Дональл додав ще до цього, що в цьому році лише в гирлі ріки Св. Лаврентія затоплено 20 кораблів. 