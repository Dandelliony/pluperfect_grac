◦ ◦ ◦ ◦

Як повідомляють із Анкари, турецький уряд рішив задержати літній час також і на зимові місяці.
Особовий корабельний рух на лінії Білгород — Шабац почався знову в середу.
Бразильський амбасадор перенесений до Ватикану-міста навантажив п’ять вантажних самоходів. Крім архіву, особистих клунків забрав він різні харчові припаси.
З метою посилити годівлю своєї худоби Словаччина поробила закупи годівельної худоби в Швейцарії та в Німеччині.
Згідно з вістками британської інформаційної агенції, в одній дільниці міста Бельфасту, в якій повторилися замахи на поліційну станицю, проголошено стан облоги.
Зріст податків у Злучених Державах не припинюється. Тепер заведено новий податок у висоті п'яти відсотків від усіх доходів, що перевищають 12 доларів в тижні.
Як повідомляє єрусалимське радіо, безладдя в харчовій господарці в Палестині таке велике, що тепер треба переписувати населення Єрусалиму й околиці, щоб від 20-го жовтня могли завести новий розподіл хліба і муки, та таким чином прикоротити зловживання хлібними картками.
Колишній принц-регент Югославії перебуває, як політичний полонений під наглядом в Кенії.
Постійні корабельні втрати та некорисна ситуація англійської продукції довели до сильного упадку англійського експорту текстильних виробів. Таким чином Англія тратить ще одно важливе джерело прибутків.
Американська влада оповістила втрату американського пароплава "Корніш", прибуття якого вже давно сподівалися на Атлянтійському побережжі. Родини залоги одержали вістку про затоплення корабля. Пароплав мав 1827 рбт.
Головна кватира японської експедиційної армії в північному Китаю подала до відома, що сильна ескадра японських армійських літаків атакувала на Льоянг, головну кватиру першої чункінської воєнної смуги. При цьому тяжко пошкоджено військові споруди в Льоянгу та головну кватиру чункінського генерала. Всі японські літаки повернулися до своїх баз.
За вістками, що наспіли з Ґібральтару, англійський 3-х моторовий літак, що був в дорозі з Ґібральтару до Льондону, звалився у португальські води. Літак мав на покладі велику кур'єрську пошту. Досі нічого невідомо про причину катастрофи та про долю 5-х пасажирів літака.
Англійський парлямент 360-а голосами проти 17 голосів одобрив політику британського уряду в Індії. Хто знає британську ментальність, той не здивується такій ухвалі британського парляменту. Треба відмітити, що це рішення запало в хвилині, коли ворожнеча між Індією та Англією дійшла до стадії, якої досі не було.
Як повідомляє часопис "Ноє Ціріхер Цайтунг", в Лондоні поширилися чутки, що Австралія має намір припинити виплату закордонних довгів в стерлінгах. Ці чутки викликали в останньому часі велику тривогу серед посідачів австрійських вартісних паперів.
Як повідомляє "Ройтер" з Вашінгтону, у вересні зголосило більш як 100 службовців уряду воєнної продукції ЗДА своє уступлення, бо вони не могли погодитись з політикою начальника уряду Дональда Нельзона.
Часопис "Таймс" називає лист Сталіна документом, який вказує, що між аліянтами панує недовіря. У зв'язку з цим інший американський часопис пише — що аліянти сидять всі разом в однім човні, а цей човен дірявий. 