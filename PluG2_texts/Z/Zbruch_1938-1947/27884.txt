◦ ◦ ◦ ◦ ◦ ◦ ◦

Прибуття німецької економічної делегації
8 жовтня ц. р. в Москву прибули п. Ріттерс, особливоуповноважений німецького уряду по економічних питаннях і п. Шнурре, який очолює німецьку економічну делегацію з 12 чоловік. В делегацію входять представники міністерства народного господарства, міністерства землеробства, міністерства залізниць і ряд експертів.
Одночасно з делегацією прибув п. Генке, глава німецької прикордонної комісії.
Прийом товаришем Молотовим господарських представників Німеччини п.п. Ріттерс і Шнурре
Особливоуповноважений Німецького Уряду в економічних питаннях п. Ріттерс і голова Німецької економічної делегації п. Шнурре були прийняті 8 жовтня Головою Ради Народних Комісарів СРСР товаришем Молотовим.
В бесіді була встановлена згода в тому, що економічна програма, про яку відбулось погодження під час останнього перебування в Москві міністра Закордонних Справ п. фон-Ріббентропа, буде здійснюватися обома сторонами прискореним порядком і в широкому масштабі; при цьому, зокрема, відбулося погодження про те, що СРСР негайно приступить до постачання Німеччини сировиною, а Німеччина — до виконання поставок для СРСР. 