◦ ◦ ◦ ◦ ◦ ◦ ◦

Великі бої в Альбанії
РИМ, 7. XI. — Головне Командування італійської Армії подає:
На терені Альбанії ворожі війська скріпленими силами перевели сильні атаки, передусім на ліве італійське крило. Італійські виділи перейшли до протинаступу.
Італійське летунство обкидувало бомбами та обстрілювало скорострілами важні шляхи та скупчення ворожих військ. Всі італійські літаки вернулися до своїх баз.
В Північній Африці були перестрілки стеж на південь від Сіді Барані. Ворог мусів відступити, залишаючи зброю та муніцію. Вороже летунство скинуло низку бомб в районі Солом і Сіді Барані, без ніяких шкід.
Втрати Італії й Анґлії в повітрі
РИМ, 6. XIII. — Щоб спростувати фантастичні повідомлення лондонської інформаційної служби про італійські втрати в повітрі, аґенція Стефані подає зіставлення італійських і анґлійських втрат за листопад.
Ворожі втрати на африканських фронтах і на побережжях Середземного Моря: 92 зістрілених літаків, з того 11 імовірно; зістрілених, з того 2 імовірно.
Східня Африка: 21 ворожих літаків зістрілених, з того 2 імовірно.
Грецький фронт: 79 ворожих літаків зістрілених, з того 8 імовірно. 21 літаків знищено на землі.
Італійська ескадра, що має свою базу на побережжях Каналу Ля Манш, зістрілила 17 ворожих літаків, з того 1 імовірно.
Загалом ворог утратив в листопаді 247 літаків, з того 25 імовірно.
В тому самому часі італійське летунство втратило 16 літаків на африканському фронті над побережжям Середземного Моря, один літак у Східній Африці, 21 літаків у Греції. Італійський летунський корпус над Каналом Ля Манш утратив 8 літаків. Загалом знищено або зістрілено 46 італійських літаків.
Новий напад анґлійців на бразильський корабель
РІО ДЕ ЖАНЕЙРО, 7. XII. — У звязку з нападом анґлійського кружляка "Келвин Касил" на бразилійський пасажирський транспортовик "Ітапе", бразилійські моряцькі круги у Белємде Пора пригадують, що анґлійці знову напали бразилійський корабель "Пара", що плив з Ріо де Жанейро до Белєм де Пара. Анґлійці затримали корабель, анґлійська моряцька стежа увійшла на його чердак, щоб перевести ревізію вантажу та документів. Повідомлення про те викликало настрої дуже неприхильні для анґлійців.
Рузвелт оглядав Джемейку
БЕРН, 7. XII. — Президент Зєдинених Держав Північної Америки Ф. Рузвелт оглянув на острові Джемейка терени та летовища, що їх Анґлія відступила Зєдиненим Державам на будову летунської та морської бази. Рузвелт приїхав кружляком "Таскелуза". Його привітали анґлійський ґубернатор та американський ґен. консуль на Джемайці. Після короткого побуту Рузвелт покинув острів.
Еквадор протестує проти нападу на "Ітапе"
КВІТО, 7. XII. — Північно-американська пресова аґенція "Юнайтид Пресс" повідомляє, що зприводу анґлійського нападу на бразилійський корабель "Ітапе" уряд південно-американської держави Еквадор видав заяву. — Хоч покищо Бразилія ще не зайняла офіційного становища, Еквадор готовий згідно із тими зобовязаннями, що він їх прийняв, приєднатися до кожного протесту проти анґлійських затій та нападів.
Відмадяризовування німецьких призвищ
БУДАПЕШТ, 7. XII. — Провідник німецької національної ґрупи на Мадярщині видав заклик, щоби мадярські німці негайно поробили заходи з метою відмадяризувати всі німецькі призвища та повернути їм їх первісний німецький вигляд.
Нова ревізія процесу румунських лєґіонарів
БУКАРЕШТ, 7. XII. — Румунське міністерство справедливости наказало перенести ревізію процесу 19-ох лєґіонарів, що їх 1. VII. 1938 р. покарали карою вязниці від 5—9 років за загрозу громадського порядку. Наказ про ревізію каже, що присуд був спертий на хибному зясуванні дійсного стану справи та неправильному пристосуванні законів. Також не переслухали всіх свідків, що звільняли лєґіонерів від обвинувачення.
Перед рішальним зворотом у летунстві
Новий тип літака
МІЛЯНО, 7. XII. — Італійський інжинір Кампіні пояснив італійським журналістам значіння свойого найновішого винаходу — ракетного літака. На його думку новий літак дасть змогу до кількох годин перелітати через стратосферу з одної частини світу на другу. Незабаром можна буде обїхати земну кулю за неповних 24 годин. Ракетний літак має щільно замкнені кабіни так, що подорожні не мусітимуть послуговувався збірниками з киснем. Повітря допливає до кабін автоматично. Вже тепер можна почати серійне виробництво ракетних літаків. Новий літак скоротить віддалі у нечуваний просто спосіб. Його швидкість сягатиме 900 км. на годину.
Фінляндія вибирає президента
Фінляндський парлямент ухвалив новий закон про вибори президента. За законом голосувало 150, проти 10 послів. Згідно з постановами цього закону нові вибори президента відбудуться 19. XII. та вибиратимуть його ті самі елєктори, що у 1937 р. вибрали през. Каліо. Новий президент урадуватиме до 19. XII. 1942 р., це є до цього часу, на який вибрали през. Каліо, що зрікся свого уряду передчасно з причини важкої недуги.
Велике вдоволення в арабському світі
АНКАРА, 7. XII. — З Баґдаду повідомляють, що заява держав оси про самостійність арабських народів, зробила велике вражіння в Іраку. Ціла арабська преса Іраку подала відому німецьку та італійську заяву на перших місцях як справжню сензацію. Зприводу тієї ж заяви іракський часопис "Аль Біляд" пише, що вона є доказом цього, що араби боряться за свої слушні права та що вони мають повне право присвятити тій боротьбі всі свої сили. Від початку останнього століття арабські та іракські революції мали чималий вплив на загальний хід подій. Тому то арабські краї приймають з великим вдоволенням заяву держав оси, що підтримує ці їхні змагання. Багдадський щоденник "Оль Істіклях" міркує так: Арабські народи змагають безпереривно від останньої війни до суверенности, самостійности та волі. Арабський світ має цю мету перед очима та присвятив її здійсненню великі жертви. Сьогоднішня війна — це нова спонука для арабів, щоб вони здійснили свої великі ідеали. Ця війна ставить арабам перед очами положення деяких країн, що пограбували в арабів їх права до вільного життя й самостійности.
Становище арабської преси в Іраку заслуговує тимбільше на увагу, що Ірак займає спеціяльне становище в арабському світі. Підчас арабського повстання в Палестині, великий муфті з Єрусалиму знайшов захист перед анґлійським переслідуванням на території Іраку, де він і досі перебуває. Ірак має також сильну армію, що складається з чисто арабського елєменту й є добре зорґанізоване. Армія Іраку служить зразком для орґанізації збройних сил усіх інших арабських держав. 