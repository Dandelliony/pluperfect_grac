Ні системи, ні плановості

Львівський електрозавод "Контакт" з місяця в місяць не виконує своїх завдань. Виробничу програму 1940 року завод виконав ледве на 59 процентів, недодавши державі на 1 міліон карбованців продукції. Не пішли на краще справи і в 1941 році. Виконання програми за січень становить 40,5 процента, а за 24 дні лютого — 31,5 проц.
Відставання це керівники заводу намагаються пояснити тим, що, мовляв, не вистачає сировини. На кожних зборах робітникам доводиться чути: якби трест "Укркомуненерго" забезпечив необхідною сировиною, справи пішли б краще.
Але головна причина відставання криється не в перебоях з постачанням сировини. Варто тільки розібратися, як у цехах організована робота, технологічний процес і стане зрозумілим, що причина невиконання виробничих завдань — відсутність будьякої системи і плановості.
На заводі погано працюють і ті цехи, які мають вдосталь сировини, робочу силу та устаткування. Бакалійний цех, наприклад, цілком забезпечений сировиною, проте тут щодня простоюють робітники через псування устаткування, через несвоєчасне підігрівання пресів. Начальник цеху тов. Гехт не турбується про підготовку робочого місця, про створення відповідних умов для роботи.
Як правило, пресівники тт. Франдель, Когут, Лянда, Бубель і інші одержують завдання на 10—15 хвилин після того, як вступлять на роботу. Часто-густо нерозпорядимість керівництва цеху приводить до того, що робітникам доводиться не працювати, а розшукувати матеріали, інструмент.
Відсутність елементарного порядку і безплановість в роботі призводять до невиконання виробничих завдань, до випуску недоброякісної продукції.
Не краще працює інструментальний цех, який устаткований новими токарськими верстатами. Тут часто можна спостерігати, як кваліфіковані робітники Савіцький, Сапінський і інші простоюють в чеканні завдання, не знаючи, що їм робити. Особливо погано забезпечуються робітники нарядами, інструментом в нічних змінах. Нещодавно слюсар Гринглас, працюючи в третій зміні, простояв 5 годин тому, що його не забезпечили роботою. Токар тов. Фукс вступив на роботу і вже в середині зміни виявив, що замість заліза для виготовлення букси йому помилково видали сталь. Фукс не працював 4 години.
Таких фактів можна навести багато. Вони свідчать про обурливу безвідповідальність начальників цехів за доручену їм справу. Керівники цехів не вникають у виробничий процес, не дбають про те, щоб робота провадилась злагоджено і чітко. На заводі немає погодженості у виробничому процесі.
Головний інженер т. Гелер, зав. виробництвом Ританчик, звичайно, обізнані з тим, які "порядки" заведені в цехах, але чомусь обходять їх.
Останнім часом на заводі дуже багато починають говорити про впровадження виробничого графіку, але толку від розмов мало. Додумались, наприклад, про вадити в час роботи диспетчерську годину з начальниками цехів. Ніякої користі ця затія не дає. Тільки й того, що відривають від виробництва людей.
До останнього часу не відчувається справжньої боротьби за випуск високоякісної продукції. З вини відділу технічного контролю цехам часто видають напівфабрикати низької якості. В цех електролічильників начальник відділу технічного контролю т. Демінштейн нещодавно видав 9 кілограмів емальованого дроту, який в процесі роботи був забракований. Згодом, в результаті безконтрольності, тут же були запресовані зубчаті колеса, коли його контролю цехам часто видають напівфабрикати низької якості. В цех електролічильників начальник відділу технічного контролю т. Демінштейн нещодавно видав 9 кілограмів емальованого дроту, який в процесі роботи був забракований.
Згодом, в результаті безконтрольності, тут же були запресовані зубчаті колеса, коли було виконано п'ять операцій, виявилося, що запресували не те, що слід.
Рішення XVIII партійної конференції вимагають від господарників і партійних організацій рішуче поліпшити керівництво виробництвом. На фабриках, заводах повинен бути налагоджений зразковий порядок, правильний виробничий режим. Кожне підприємство має працювати суворо за графіком з дня на день, виконувати виробничі плани, випускати високоякісну продукцію. Керівництво заводу "Контакт" у цій справі ще досить мало робить.
С. Брінк. 