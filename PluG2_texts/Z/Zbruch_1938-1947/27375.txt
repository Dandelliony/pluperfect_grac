◦ ◦ ◦ ◦ ◦ ◦ ◦ ◦ 

Повідомлення німецького інформаційного бюро.
БЕРЛІН. Німецьке інформаційне бюро повідомляє, що журналісти нейтральних країн сьогодні відвідали воєнний порт Кіль, на який, за повідомленням з англійських джерел, нібито був зроблений повітряний наскок. Журналісти могли за час свого перебування переконатися, що ці відомості не відповідають дійсності, і що над Кілем не з'являвся жоден ворожий літак. Населення міста було дуже здивоване, коли довідалось про мниме бомбардування.
Французькі літаки над Швейцарією
БЕРЛІН. 27. З Женеви повідомляють про продовження польотів французьких бомбардувальників над швейцарською територією. Як повідомляє штаб швейцарської армії, 24 вересня французький бомбардувальник пролетів над кентоном Шафгаузен в напрямку на Зінген. Літак був обстріляний швейцарськими прикордонними військами.
Повідомлення верховного командування німецької армії про капітуляцію Варшави.
БЕРЛІН, 27. Німецьке інформаційне бюро передало сьогодні таке повідомлення верховного командування німецької армії: "Варшава здалася без всяких умов. Формальна здача міста верховному командуванню німецької армії відбудеться 29 вересня. Воєнні гарнізони налічують, за маючими даними, понад 100 тисяч чоловік".
Евакуація німцями Саарбрюкена
ЛОНДОН. 27. Агенство Рейтер передає по радіо, що німці повністю евакували Саарбрюкен. Французькі війська серйозно загрожують містові, яке знаходиться під безперервним вогнем артилерії.
Признання Мосціцького і Рідз-Смігли
ГЕЛЬСІНКИ, 26. Берлінський кореспондент повідомляє, що колишній президент Польщі Мосціцький і маршал Рідз-Смігли відверто заявили в Буковині про причини поразки Польщі.
Рідз-Смігли заявив, що вже після перших днів війни керівництво польської армії, в наслідок активних дій німецької авіації втратило зв'язок з окремими з'єднаннями військ, а незабаром втрачено всі зв'язки з армією. Англія офіціально повідомила польський уряд, що 1500 англійських літаків вилетіли в Польщу, але це виявилося вигадкою. Жоден англійський літак не прибув до місця призначення. Західні держави запевняли, що лінія Зігфріда прорвана в двох районах і що французькі війська вглибились далеко на німецьку територію. Рідз-Смігли визнає, що поляки надто надіялись на обіцянки Англії.
За признанням Мосціцького Польща врешті-решт була готова прийняти німецькі вимоги, але цього не допустила Англія. Тоді покладаючись на англійські посули польська влада рискнула відповісти Німеччині озброєним виступом.
Розмова голови Раднаркому і Наркомзаксправ СРСР Tов. Молотова В. М з міністром закордонних справ Німеччини п. фон-Рібентропом
27 вересня ц. р. відбулася розмова Голови Раднаркому і Наркомзаксправ СРСР тов. Молотова В. М. з міністром закордонних справ Німеччини п. фон-Рібентропом по питаннях, зв'язаних з подіями в Польщі.
Бесіда відбувалась в присутності товариша Сталіна, німецького посла п. Шеленбурга, повпреда СРСР в Німеччині т. Шкварцева і тривала понад дві години.
Наскок поліції на приміщення комуністичної партії в Парижі
НЬЮ-ЙОРК 27. За повідомленням агенства Юнайтед пресс з Парижу, французька поліція зробила наскок на приміщення Центрального Комітету Комуністичної партії Франції, місцевих партійних організацій, а також деяких профспілок. 