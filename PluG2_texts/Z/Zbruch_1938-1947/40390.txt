◦ ◦ ◦ ◦ ◦ ◦ ◦

Мистецька школа українських народніх танків у Сяноці. Дня 1. вересня ц. р. відкривається в Сяноці в салі "Народнього Дому" студія українських народніх танків. Записи від 15. серпня, до ґрупи І. діти від 6 до 10 років; II. діти від 11—14 років; ІІІ. учні й учениці від 15—17 років; IV. старші від 18 років. — Навчання відбувається у вечірніх годинах. Інформації подає й записи приймає секретар школи Володимир Кок в канцелярії Українського Допомогового Комітету від год. 18.30. до 20-ої. — Дир. школи: М. Баланчук.
Кеніґсберзьку виставу відкрив 11. ц. м. міністр фінансів д-р Функ. На цій виставі є заступлені також фірми з Ґенерал-Ґубернаторства, м. ін. українська кераміка та українське різьбарство в дереві. Крім Німеччини бере участь в цій виставі 20 держав, м. ними навіть далекий Китай.
Переселення жидів з Кракова. Щоб Краків набрав кращого зовнішного вигляду, що є вимогою висуненого найбільше на схід німецького центра, жиди мусять покинути його, шукаючи собі прожитку хочаби в цілому Ґенерал-Ґубернаторстві, з виїмком півдня новоторського повіту, де лежить м. ін. Закопане. Там наказом Ґубернатора з лютня 1940 року не вільно їм навіть задержуватись і вони виселилися звідтам ще 1. квітня. На вулицях Кракова повно мазурських возів, навантажених жидівським добром. До 15. ц. м. вільно жидам забрати з собою все майно. Також вільно виїздити залізницею. Поголоски, що ходять у звязку з цим переселенням, що мовляв і поляки будуть переселювані — не відповідають правді. 