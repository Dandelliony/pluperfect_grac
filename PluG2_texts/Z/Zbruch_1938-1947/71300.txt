◦ ◦ ◦ ◦

Верховне Командування Німецьких Збройних Сил повідомляє:
У північно-західній частині Кавказу здобули німецькі та словацькі війська у завзятих гірських боях декілька височинних становищ. Біля чорноморських берегів один німецький швидкохідний катер потопив один пароплав у 1.000 брт.
У битві за Сталінград вдарили німецькі війська тепер теж проти північної частини міста. Здобутий досі терен міста прочищено з большевицьких розбитків. Наступи були успішно піддержані сконцентрованим вогнем піхотної артилерії і зенітної артилерії летунства та масово введеними в дії німецькими, румунськими і хорватськими літаками близького бою. Ворожі відтяжні наступи на південь і на північ від міста не повелись.
На відтинку середнього фронту і біля Ржева відбито частинно протинаступом декілька наступів ворога, піддержаних сильною артилерією, та успішно продовжувано одні власні наступальні дії.
На південний схід від ільменського озера знову заломилися серед великих втрат ворожі наступи. Теж на південь від Ладожського озера відбито в запеклих боях відновлені наступи ворога. Ворожа спроба, зроблена великими силами, проломити через Неву на схід оточувальний перстень Ленінграду, не повелася серед великих втрат для ворога. Число потоплених човнів зросло до 395.
На фронті Льодового моря атакувало летунство вдень і вночі совєтські летунські бази. Німецькі винищувачі збили при тому без власної втрати 26 ворожих літаків.
Як уже подано надзвичайним звідомленням, на північному Атлянтійському океані німецькі підводні човни знищили в більшій частині американський транспорт військ, призначений до Англії. Вони захопили одну швидку ворожу валку, зложену з небагатьох великих пасажирських кораблів, сильно бережену і навантажену військом, муніцією та воєнним матеріялом. По кількаденних завзятих наступах та переслідувальних боях вони потопили один великий дводимарний корабель у 19.000 брт., типу "Вічерай оф Індія", що після 3-ох торпедних поцілів пішов на дно, один великий дводимарний корабель у 17.000 брт., типу "Рейна дель Паціфіко", що по 2-ох торпедних поцілах вилетів у повітря з великим полум'ям, один великий транспортовець у 11.000 брт., типу "Дербі Шер" і один есмінець з конвойної охорони. 2 дальші транспортовці були пошкоджені торпедними поцілами.
Оцим успіхом завдали наші підводні човни ворогові тяжкий удар. Ворожа транспортна фльота втратила 3 особливо вартісні швидкі одиниці, разом у 47.000 брт., бо їх вживано тільки при особливо важливих і негайних транспортах військ.
На інших просторах Атлянтійського океану від африканських до американських берегів потопили підводні човни ще дальших 11 кораблів у 57.000 брт., так, що збірна втрата ворожої фльоти в останніх 4-ох днях була знову 14 кораблів у 104.000 брт. 