За здоровну культуру нації

Цікаві сходини у Відділі культурної праці УЦК
Коли у війні гинуть тисячі й міліони, то ясно, що ніхто не звертає увагу на трагедії, одиниці не привязують ваги до свого власного здоровя, забуваючи про те, що здоровя — це не тільки їхнє власне добро, але це теж дідичне добро нації, її сила і майбутнє. А майбутнє — це вислід сьогоднішньої праці і кожне сьогоднішнє занедбання одиниць відібється відємними впливами на майбутньому нації.
Де шукати почування правдивої сили?
Щоб підняти здоровну проблєму та поставити її в цілу ширину перед очі громадянства, зійшлися в неділю, 5 ц. м. у Відділі Культурної Праці УЦК у Львові представники українського зорганізованого життя, давні діячі українського культурно-здоровного й зокрема абстинентського руху та обговорили в кількох рефератах і в товариській гутірці актуальні питання, що торкаються піднесення здоровної культури українського народу. Сходини відкрив довшою промовою м-р М. Кушнір, як керманич Відділу Культурної Праці УЦК, який доручив у своїх зорганізованих рамах вести пропаґанду здоровної культури серед українського народу рефератові народнього здоровя при Відділі Суспільної Опіки та абстинентському рефератові при Відділі Культурної Праці: тим УЦК підкреслив, що вважає цю ділянку прав за дуже важну та що м. ін. абстинентську пропаґанду треба розуміти як один із засобів виховання народу в дусі зрозуміння ваги здоровя й евгеніки в житті нації. М-р Кушнір підкреслив, що абстинентська акція, перещеплена на ґрунт усіх культурних установ, може причинитися до відродження в нас того змислу змагань, що ми його в останньому часі затратили — і висловив надію, що до проблєму здоровної культури візьмуться всі поважні українські наукові сили та поможуть з успіхом її розвязати. Заслужений діяч українського абстинентського руху проф. Ю. Каменецький відсвіжив у приявних абстинентські підстави, всі оті фізичні, морально-етичні, расові й волюнтарно-педагог. мотиви, що кермували й кермуватимуть столітнім укр. абстинентським рухом. Сьогодні завважується найбільший нахил до наркотизування, зокрема в шкільної молоді, яка одночасно масово хворіє на сухоти, тому на цьому відтиску треба змобілізувати всіх виховників.
На фронті абстинентської боротьби.
Референт абстинентської акції при Відділі Культурної Праці УЦК — Н. Никифорчик представив вагу створення при рефераті Колегії Абстинентів, щоб витворити поважне відношення всіх відповідальних суспільних чинників до абстинентської боротьби: її здійснюватимуть на терені всіх культурних і виховних українських установ, що зосереджені у Відділі Культурної Праці, всі ті абстинентські діячі, які сьогодні є керманичами чи референтами важних суспільних ділянок праці Українського Центрального Комітету. Референт УЦК і відродженець Я. Дзиндра подав можливі під цю пору засоби абстинентські пропаґанди та організацію живих звязків з усіми осередками культурно-суспільної праці, які на свому терені та в усій пресі, журналах, виданнях і творах письменства, культури й мистецтва відзеркалювали б життя, защіплюючи в нього абстинентську ідею. Колегія Абстинентів стала би середовищем, що виховувало би нових спеціялістів абстинентської пропаґанди. Треба звязатися ще міцніше з німецьким абстинентським рухом, в якому перед веде організація молоді "Гітлерюґенд", що має за собою найвищий авторитет фірера, який в основу виховання положив абстинентську засаду, підкреслюючи нераз, що алькоголізм спричинює багато більше жертв ніж війна в тому самому часі і просторі!
Пєси і фільми для УОТ.
У доповненні м-р Кушнір поінформував про заходи Відділу Культурної Праці у справі видавання абстинентської літератури, серій брошур, обіжників рефератів та додатку у "Вістнику Українського Центрального Комітету". У Львові буде влаштована постійна вистава для приїзжих на зразок подібних у Німеччині. Позатим оригінальна вистава течок зі змістом книжок авторів, світлинами і гаслами, від німецьких фірм дістанемо готові фільми з абстинентською закраскою. Студія Інституту Народньої Творчости звяже абстинентську пропаганду з культурною працею та їздитиме по краю з програмою, в яку ввійдуть інсценізації, пєси, діялоги, що їх автори повинні написати на спеціяльний конкурс. У ділянці плястичної пропаганди зацікавиться образотворчих мистців виготовленням плакатів і скульптур, що змальовували б лихо алькоголізму.
Цікаві проблеми для лікарів
Д-р В. Олесницький порушив у лікарському рефераті ряд проблем, що повинні поцікавити українських лікарів як ось теза про шкідливість алькоголю, дідичність алькоголізму, алькоголізм і евгеніка.
У живій дискусії ствердив д-р Осінчук, референт УЦК для справ народнього здоровя, що здоровна проблема має сьогодні найменше зрозуміння. Признаючи алькоголізм шкідливим, треба його засадничо поборювати, але абстиненцію звязувати з чимось практичним: абстиненти мусять бути більш видайними у праці (голос у дискусії п. Гораля), давати живий зразок у господарці (зразкові городи, сади і т. п.) Алькоголія і евгеніка (проблема расового наслідства) повинна захопити лікарський світ, що для тієї цілі зорганізувавсь би як секція найвищого Українського Наукового Товариства.
Курси для виховників.
Голова новооснованого Гуртка Священиків Абстинентів у Львові о. О. Годунько підкреслював конечність створити курс для виховників шкільної молоді, що мали б завдання спрямувати молодь у спортові гуртки, бо спортовці найскоріше позбудуться налогів та не матимуть часу і потреби наркотизуватись у хвилинах нудьги. Шкільні референти повинні подбати про бібліотеки по школах. Курси наших культурних і господарських установ повинні мати у своїй програмі лекції абстинентського виховання. Ту саму проблему виховання молоді порушували ще: проф. Я. Чума і проф. А. Антонович та інструктор Хліборобського Вишколу Молоді п. Марчук, які погоджувались у тому, що методи абстинентської пропаганди та зокрема підходу до молоді мусять бути сьогодні основно змінені.
Здорові напитки.
Інж. Прокопів вказав на можливості Українських Комітетів впливати на здоровий стан народу та виготовлення статистик за допомогою кооператив і купців. Велике поле до попису мають наші промисловці, капіталісти, інженери, хеміки в ділянці продукції безалькогольннх напитків: хтось повинен у Львові і на провінції створити до того пробні відділи при фабриках мармоляди. Відомі й поширені в Німеччині безалькогольні напитки (соки, оранжади) треба перенести на наш грунт, тому що алькогольні напитки для нас тим більше шкідливі чим ми гірше відживляємось.
Увага, стипендисти!
Доки справа абстинентського виховання молоді не буде якслід наладнана, треба повести виховну роботу в існуючих заведеннях, пораднях, лікарнях для молоді та зокрема застосувати гостріші кари для тих учнів, що одержують стипендії: ніодин стипендист не сміє курити ні пити, бо ж він одержує національний гріш. У курсах, таборах, варстатах має бути один виховник. Серед молоді треба перевести анкети, в шкільних підручниках давати матеріяли в дусі абстинентського виховання, для учителів і молоді виготовити основний науковий популярний підручник, у Куренях Молоді та в УОТ-ах защіпити абстинентську основу.
Живу дискусію та цікаві й дуже милі сходини закінчив м-р Кушнір і висловив надію, що Колегія Абстинентів обєднає ще більше українських діячів і вчених, зокрема лікарів, а другі сходини Колегії будуть ще цікавіші, бо на них обговорюватимуть нові методи абстинентської пропаганди в нових змінених умовинах життя й української організованої праці.
Н. 