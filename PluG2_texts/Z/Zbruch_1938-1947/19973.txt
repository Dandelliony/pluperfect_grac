Чи новий чесько-німецький конфлікт?

Протичеські авдиції віденського радія.
Віденська радіовисильня й надалі надає протичеські авдиції у словацькій мові, в яких атакує гостро центральний праський уряд за його останні ходи. В неділю промовляв знову у віденській радіовисильні б. міністр Дурчанський, який закликав словаків до поготівля у вирішній хвилині, яка вже близько.
Чеський протест проти віденських авдицій.
ПРАГА. ПАТ. Чехословацький посол у Берліні д-р Мастин дістав доручення зголосити в німецькому уряді протест проти аґресивного становища віденської радіовисильні у звязку зі словацькими подіями.
Цей протест зголошено в суботу, проте в неділю віденська радіовисильня атакувала пруський уряд неменше аґресивно, як у суботу.
Протинімецькі виступи у Празі і в Брні.
"Дойче Нахріхтен Біро" подає у своїм радіовім комунікаті вістку, що словацького політичного діяча проф. Туку, якого арештувала чеська жандармерія в пятницю 10. ц. м. підчас транспорту до Чехії, убили. Потвердження цієї вістки нема.
У Празі напали чеські студенти на гурт німецьких студентів у каварні, счинили бійку, підчас якої важко поранили двох студентів німців і кількох лекше. Одному зі студентів німців удалося заалярмувати німців, які по якомусь часі звільнили німців із важкого положення.
У Брні чехи поздирали з домів німецькі національні прапори. 