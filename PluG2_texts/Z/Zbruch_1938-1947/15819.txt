Діти селян і робітників і ґімназії. — Кара за жовто-блакитні хоруговки.

Ледви 5 відсотків дітей селян і робітників ходить до ґімназії. На основі оголошених статистичних даних виходить, що в 1938. р. в усіх ґімназіях у Польщі вчилось 4 відсотки синів і доньок власників більших земельних посілостей, 3.7 відс. синів і доньок власників менших фільварків, 10 відс. дітей багатих підприємців і капіталістів, 4.9 відс. дітей адвокатів, лікарів і священників. 2.6 відс. дітей військових старшин і підстаршин, 27 відс. дітей урядовців та дрібних підприємців, купців, 11 відс. дітей ремісників. підстаршин, підурядовців і лиш 5 відсотків зпоміж учасників ґімназій це діти селян та робітників.
Кара за жовто-блакитні хоруговки. На площі п. Олександра та Романа Істеревича робітники підтягнули нову каменицю під дах і — згідно зі звичаєм — вивісили таблицю, прибрану смеречиною та жовто блакитними хоруговками. Саме напроти цієї камениці міська управа збудувала трибуну з нагоди переіменування Личаківської вулиці на вул. Ридза-Сьміґлого. Отже якийсь військовий побачив жовто-блакитні хоруговки, повідомив про це поліцію, яка негайно приказала власникам новозбудованої камениці стягнути хоруговки. Колиж вони відповіли, що хоруговок не вішали і не будуть їх здіймати, староство засудило Олександра Істеревича ня 50 зол. гривни зі заміною на 10 днів арешту, а Романа Істеревича на 30 зол. або на 6 днів арешту. Засуджені відкликалися до суду. 