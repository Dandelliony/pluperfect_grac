◦ ◦ ◦ ◦ ◦ ◦ ◦

Воєнні заходи Австралії
Як передає американське агентство Ассошіейтед Пресс, австралійський воєнний міністр Спендер заявив, що всі ті, кого призивають, проходитимуть 6-місячну військову службу.
Всього в Австралії призивають для проходження військового навчання 250.000 чоловік. З них 90.000 чоловік вже пройшли військову підготовку.
Чисельність регулярної армії Австралії становить понад 120.000 чоловік. Кожний місяць підготовку проходять нові 5.000 чоловік. Великі частини австралійських військ уже знаходяться в Лівії, Англії, Сінгапурі. Чисельність особового складу австралійських воєнно-повітряних сил визначена в 57.000 чоловік, яких 40.000 чоловік вже призвані. Намічається також створення великих бронетанкових частин в складі озброєних сил в самій країні. (ТАРС)
Воєнні дії в Африці
ЛОНДОН, 21 (ТАРС). Офіціально повідомляється, що в боях за період з 20 січня по 20 лютого англійці захопили в Ерітреї в полон 47 італьянських офіцерів, включаючи одного командира бригади і 5.644 солдати. Крім того, взято багато полонених у верхів'ях
Голубого Ніла і в районі Годжам.
Як встановлено, під час недавніх боїв на південь від Бенгазі було захоплено або знищено 107 середніх італьянських танків. Кількість інших трофеїв уточнюється.
Збільшення англійських повітряних сил
НЬЮ-ЙОРК, 21 (ТАРС). Як повідомляє агентство Ассошіейтед Пресс, Англія посилає додаткові авіаційні ескадрильї в Африку, Грецію і на Далекий Схід. За словами агентства, це стало можливим у зв'язку з прибуттям нових поповнень з авіаційних учбових центрів Британської імперії і одержанням бомбардувальників і винищувачів з США.
Англійське спростування
ЛОНДОН, 21 (ТАРС). Агентство Рейтер передає, що авторитетні лондонські кола спростовують повідомлення про відправку в Грецію 200.000 англійських солдатів і висадку англійських військ на острові Лемнос.
Вимоги японців до властей Французького Індо-Китая
НЬЮ-ЙОРК, 21 (ТАРС). Агентство Ассошіейтед Пресс, покликуючись на відомості з вірогідних джерел, повідомляє, що японці вимагають від властей Індо-Китая реквізиції і передачі їм американських і китайських товарів, які знаходяться тепер на складах Хайфона. Вартість цих товарів визначається в 105 міліонів доларів. Власті Індо-Китая відмовились виконати ці вимоги.
Вказані товари направлялись в Китай і знаходились на складах Хайфона, коли у вересні минулого року японці перервали рух по залізниці Ханой—Куньмін.
Становище в Парижі
Французські газети повідомляють, що Париж тепер справляє враження вимерлого міста. До 9 годин ранку в місті взагалі немає ніякого руху. Вдень рух також значно скоротився. Продовольче становище продовжує лишатися тяжким. Спостерігається гостра недостача в аптекарських товарах. Вата відпускається тільки за рецептом лікарів.
В кіно і театрах дуже холодно, за кулісами артисти відігріваються біля електричних печей. Під час одного спектаклю найсильніше враження на глядачів справила сцена, в якій прачка пере білизну справжнім милом.
Ввечері Париж зовсім затемнений. Жителів тих квартир, з вікон яких пробивається хоча б маленька смужка світла, штрафують. (ТАРС) 