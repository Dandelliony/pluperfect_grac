◦ ◦ ◦ ◦ ◦ ◦ ◦

Америки і Голяндські Індії
ВАШИНҐТОН, 13. 5. — Становище Злучних Держав до питання голяндських Індій зясував державний секретар Гуль заявляючи ось що: Американський уряд вважатиме всяку зміну доперішнього стану в Голяндських Індіях загроженням мира в цілому просторі Тихого Океану. Гуль висловив надію, що Японія додержить свого запевнення, що респектуватиме ненарушність Голяндських Індій. Заява голяндського міністра закордонних справ Ван Клєфена в Льондоні про те, що Голяндія віддає від тепер до вжитку західніх великодержав свої природні джерела сирівців викликала в японських колах велике затрівоження. Ця заява вказує, що Голяндія зломила взяте на себе зобовязання не втягати Голяндських Східних Індій у воєнні дії в Европі. Японія вважає таке становище зміною дотеперішнього стану на Далекому Сході.
Новий анґлійський кабінет
КОПЕНГАҐА, 12. 5. — З Льондону повідомляють, що Черчіль створив новий уряд. В новому кабінеті обєдналися найзавзятіші ненависники Німеччини з усіх партій. До воєнного кабінету належать: премієр і міністр національної оборони Черчіль, президент міністерської ради Чемберлєн, міністр закордонних справ Галіфакс, сторож королівської печатки Етлі, міністр безпеки Ґрінвуд, міністром війни є Іден, міністром летунства Сінклєр, першим льордом адміраліції льорд Алєксандер. В новому кабінеті є продставники лібералів, лейбуристів і консерватистів.
Зміна уряду у Румунії
БУКАРЕШТ, 12. 5. — Румунський кабінет під проводом Татареску зголосив свою димісію. Король приняв димісію і доручив прем. Татареску наново місію створити новий уряд. В політичних румунських колах заявляють, що румунський кабінет уступив не з огляду на останні міжнародні події, лише тому, щоби перевести в уряді консолідацію на широкій національній основі і допустити представників нових партій, передусім т. зв. Національної Селянської Партії. Очевидно, що метою цієї зміни є збільшити назовні престіж румунського уряду, у звязку з непевним положенням на Балканах.
Японія і війна на Сході
ТОКІО, 12. 5. — Війна між Німеччиною і Голяндією, заява Голяндії про своє приступлення на бік Анґлії викликала в Японії незвичайно велике зацікавлення у звязку зі справою голяндських Індій. Анґлія й Америка заявили недавно, що на випадок втягнення Голяндії у війну вони переберуть опіку над голяндськими Індіями. Однак тому, що голяндські Індії мають дуже велике значіння для Японії і Манджуко, японський уряд стоїть на становищі, що не можна допустити до заняття Голяндських Індій чужою потугою.
Реакція Японії на останні події в Европі в таких обставинах дуже сильна. Японський кабінет рішив наново вияснити великодержавам, що Японія буде змагати до того, щоби вдержати дотеперішній стан у Голяндських Індіях. Міністр закордонних справ Аріта заявив, що всякий вплив европейських подій на зміну дотеперішнього стану в Голяндських Індіях не бажаний для Японії. В тому дусі поінформував амбасадорів Голяндії, Німеччини, Анґлії, Франції й Америки. Японський міністр війни Гата заявив на одному засіданні, що тепер надійшов час взяти долю Японії в сильні руки, бо в обличчі внутрішнього і зовнішнього положення рішається розріст або упадок японського цісарства. Японія більше ніж колинебудь мусить приготовитись на загальний воєнний стан, що потягне за собою нові жертви і тягарі для цілого народу. Треба усунути в тінь усі приватні інтереси в імя добра держави і здійснення великого діла відбудови та упорядкування Далекого Сходу.
Проломання бельґійської лінії
БЕРЛІН, 13. 5. — Зпоміж воєнних твердинь, що їх Бельґія здубувала проти Німеччини, бельґійці дуже сильно розбудовали оборонну лінію між твердинями Антверпією і Літтіх здовж каналу Альберта. — Укріплені твердині лежать тут одна біля другої. Всі оборонні можливості були дуже широко використані. Не зважаючи на те німецьким військам вдалося проломити сильні позиції між Гасельт і Мастріхтом. В сильній бельґійській обронній лінії зроблено ось-так перший вилім, що є незвичайно важним успіхом.
Західні держави займають голяндські кольонії.
КОПЕНГАҐА, 12. 5. — Війська Анґлії та Франції — згідно з повідомленнями анґлійських та француських джерел, висіли на обох головних островах західніх Голяндських Індій, а саме на островах Куракао й Аруба. Анґлійські війська обсадили Куракао, французи Арубу.
5.000 голяндських вояків дісталося в полон.
БЕРЛІН, 13.5,— Голяндські частини, що в першому дні наступу намагалися в укріплених становищах здержати німецький наступ, розбиті. З дотеперішних повідомлень число полонених, яких німецькі війська взяли в цих боях, сягає 5.000 вояків.
Анґлійські воєнні кораблі біля Греції.
АТЕНИ, 12. 5. — Грецька опінія пильно слідкує за рухами анґлійської фльоти на Середземному Морі. Анґлія в останньому часі зміцнила сильно стежну службу довкола грецьких берегів. Легка фльотиля анґлійських контрторпедовців прибуває на води коло островів Киклядів. Також біля островів на Йонському морю зявилися анґлійські воєнні кораблі. 