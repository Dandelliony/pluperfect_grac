Комунікат "Жіночої служби Україні"

Головна Управа "Жіночої Служби Україні" бажає піти на зустріч жінкам із східних областей, які хотіли б бути корисними при відбудові нашого національного життя, однак не мають для цього потрібного знання, якого не могла дати їм большевицька школа. Щоб цьому зарадити, Головна Управа "Ж. С. У." влаштовує спеціяльний 6-тижневий курс інструкторок. Курс, який вестимуть фахові сили, має за мету підготовити пропагаторок та інструкторок суспільної праці серед українського жіноцтва, головно для східних областей України.
Тому, що сучасна хвилина вимагає для такої праці ідеологічної підготовки, а також чисто практичних вказівок, на курсі будуть викладати такі предмети:
1. погляд на історію України;
2. короткий огляд української літератури;
3. нарис географії України;
4. познайомлення з українським народним мистецтвом:
5. гігієна жінки й дитини;
6. гігієна дому;
7. національне виховання дитини;
8. техніка ведення нарад і діловодства;
9. жінка в допомоговій акції.
Від учасниць курсу вимагається така освіта: щонайменше 7 закінчених кляс радянської школи, або 3 кляси гімназії нового польського типу.
Початок курсу в четвер 6. ц. м. Наука йтиме у вечірніх годинах. Навчання безкоштовне.
Зголошуватись на курс в домівці "Ж. С. У.", Підвалля 3. II. пов., в год. від 11—13 і від 17—18 щодня, крім неділі. 