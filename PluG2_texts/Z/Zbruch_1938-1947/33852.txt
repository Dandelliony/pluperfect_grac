◦ ◦ ◦ ◦ ◦ ◦ ◦

Завіз продуктів до міста. В січні міські пекарні випікали щоденно 160 тонн хліба. Після націоналізації пекарень покращала організація роботи і випуск хліба значно збільшився. Зараз пекарні випікають по 240 тонн хліба щоденно.
Збільшився також завіз у місто цукру. В січні, наприклад, було завезено 404 тонни цукру, а в лютому 600 тонн. В березні завіз цукру до міста зріс на 100 процентів. З Волинської області буде завезено до Львова 300 тонн круп.
Реконструкція маслозаводу №1. Технічний відділ масломилтресту закінчує реконструкцію маслозаводу №1. Вже на заводі обладнано нову трансформаторну будку, встановлено шнекен-прес, елеватор, п'ятикаткові вальці, фільтри, нові трансмісії. Через кілька днів відбудеться пуск нових цехів. Завод до реконструкції переробляв щодоби 25 тонн сировини, а тепер перероблятиме понад 40 тонн. Потужність збільшиться більш як на 40 процентів.
Школи для неписьменних. У Львові організовано 142 школи для неписьменних і малописьменних, в яких навчається 2940 чол. Найкраще працюють школи при міському газозаводі, в трамтресті, на фабриці "Більшовик", і пекарні "Серп і Молот". Учні в школах забезпечені букварями, читанками і безплатним приладдям.
Уповноважений Народного Комісаріату чорної металургії СРСР провадить у місті Львові і районах Львівської області набір робітників та інженерно-технічних працівників різних спеціальностей і кваліфікацій для роботи на підприємствах Наркомчормету на Україні і в РРФСР. Запис на роботу, видача необхідних довідок про умови роботи, оплату праці і т. п. провадиться в конторі уповноваженого Наркомату чорної металургії (м. Львів, вул. Зіморовича, 9) та райуповноваженими в містах Золочеві, Яворові, Любачеві і Рава-Руській. Уповноважений Наркомчормету по Львівській області.
Оперзведення штабу Ленінградського Військового Округу. Протягом 10 березня на фронті не відбулося нічого істотного. У Виборгській затоці наші частини зайняли острів Варіє-Саарі. На західному березі цієї затоки наші частини зайняли містечко Ніталахті (Північне). На захід від міста Піткяранта на Ладозькому озері наші частини зайняли острів Вутратоу. В районі станції Лоймсла на залізниці Туоярві-Сердоболь посилені розшуки розвідувальних партій. Наша авіація вела активні дії по військах і воєнних об'єктах противника, при цьому збито 8 літаків противника. 