◦ ◦ ◦ ◦

Італійське воєнне звідомлення
РИМ, 9 жовтня. — Італійське воєнне звідомлення з четверга таке:
Головна Кватира Збройних Сил повідомляє:
На єгипетському фронті обмежені дії на землі і в повітрі.
Підчас повітряної атаки, поведеної на Тобрук, один ворожий літак, поцілений повітряною обороною, впав в околиці Бардії.
Фінське воєнне звідомлення
ГЕЛЬСІНКІ, 9 жовтня. — Фінське воєнне звідомлення з четверга таке:
На Карельській вузині не трапилося ніщо важне.
На вузині Авнус наші ударні частини, піддержувані артилєрійським вогнем, здобули одну ворожу базу та знищили м. ін. склад набоїв та декілька бункрів. На східному фронті занотовано лише діяльність стежних части.
Останньої ночі ворог скинув бомби на деякі місцевості на західному побережжі Ладозького озера та в околиці Лієкса. Спричинені шкоди малі. Також і в північній Фінляндії занотовано малу діяльність летунства. Декілька бомб, скинутих на різні місцевості, не викликало ніякої шкоди.
Повітряні бої над Мальтою
БЕРЛІН, 9 жовтня. — Не зважаючи на погану погоду, німецькі ловецькі летуни перевели в передполудневих годинах 6 жовтня несподівані випади проти анґлійської острівної фортеці Мальти і заставили до бою в повітрі одне анґлійське ловецьке з'єднання на північ від Ля-Валєтти. Після короткого сильного бою два "Спітфайри" злетіли в полум'ї вниз. Підчас дальшого зудару між німецькими Ме 109 і британськими "Спітфайрами" німецькі ловецькі летуни приневолили англійців негайно завернути. По німецькому боці не було ніяких втрат.
Ситуація на Мадаґаскарі
ВІШІ, 9 жовтня. — Про ситуацію на Мадаґаскарі повідомляють з офіціяльних французьких кол, що англійці дуже поволі посуваються вперед. Їх діяльність обмежилася до кількох стежних випадів в околиці Ансірабе. У південній частині острова, де є тільки слабі французькі сили, англійці зайняли Сакарага та Тонгоборі.
Що коштує війна ЗДА за день
МАДРИД, 9 жовтня. — За офіціяльною вісткою, що її подав північно-американський уряд. ЗДА витрачають тепер щоденно 227 міліонів долярів на воєнні ціли.
Заломалася китайська протиофензива
СТОКГОЛЬМ. 9 жовтня. — Часопис "Ню Йорк Таймс" стверджує в одній зі своїх статтей, що китайська протиофензива заломалася. В обороні китайців трудно перемогти, але в офензиві бракує їм потрібна ударна сила. Головна причина невдачі це брак достаточної скількості воєнного матеріялу.
Еріо арештований
9 жовтня. З наказу французького уряду арештовано колишнього президента палати послів Еріо, який по усуненні зі свойого становища перебував в Ліоні.
Сталін відкличеться до населення СССР
БЕРЛІН, 9 жовтня. — У совєтській пресі появився "поклик до совєтського народу, що дозволяє на всебічні та багаті здогади щодо внутрішної ситуації у Совєтському Союзі. Цей поклик, що його поширила совєтська інформаційна служба, має характеристичний наголовок: "Залізна дисципліна — головна умовина перемоги".
В ньому змальовано совєтському народові, який кормлено досі ілюзіями про Створення другого фронту, в недвозначний спосіб справжньою повагою ситуації. Крім цього поклик погрожує брутальними словами, що і на фронті і в запіллі безоглядно стрілятимуть кожного. хто не виявлятиме суворої дисципліни.
Діяльність летунства під Сталінградом
БЕРЛІН, 9 жовтня. — За додатковими відомостями, бої у Сталінграді 6 жовтня стояли під знаком сильних летунських атак. Град бомб розбив большевицькі атаки, звернені проти німецьких ізоляційних становищ на північ від міста. Водночас бойові й низівні німецькі літаки обкидували бомбами та обстрілювали стрільною зброєю втікаючих большевиків. Німецькі літаки безупинно скидали також бомби на фабрики у Сталінграді, розбудовані у своєрідні сильні форти. Хмари диму закрили ці об’єкти, обхоплені пожежами.
Дальшими цілями німецьких летунських атак були залізничі шляхи на схід від Сталінграду. Знищено 6 совєтських поїздів вщерть переповнених військами й муніцією. Того дня німецькі ловецькі літаки збили 13 совєтських машин. 