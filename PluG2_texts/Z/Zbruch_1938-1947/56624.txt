◦ ◦ ◦ ◦ ◦

16 тисяч жертв в Латвії
Рига, 24 вересня. Згідно з твердженнями латвійського Червоного Хреста число вивезених, арештованих і вбитих осіб під час большевицького панування в Латвії є, як стверджують, до 15. IX. 1941 р. 25.950 чоловік, в тому 5.960 жінок і 3.316 дітей до 16-го року життя. Зпоміж 26 тисяч жертв віднайдено досі всього 351 чоловік. Тому, що розшуки ще не покінчалися, рахують тут остаточне число жертв двічі вижче від поданого останньо.
Новий іранський уряд
Стамбул, 24 вересня. В Тегерані представлено наступний новий іранський кабінет: прем'єр міністрів Фуругі, міністр справедливості Агі, міністр промислу і копалень: Гекмат, міністр закордонних справ: Согеілі, міністр опіки над суспільним здоров'ям, Мерат, міністр комунікації: др. Садяді, міністр торгівлі і господарства Гольхаян, міністр війни: генерал Агмат, Накгдяван, міністр внутрішніх справ: генерал Дяганбоні, міністр фінансів: др. Нафіци, міністр освіти: др. Садігг і міністр сільського господарства: Гакіні. У Тегерані подано урядово до відома, що все рухоме і нерухоме майно колишнього шаха переходить на власність держави.
Дії авіяції в районі Одеси
Берлін, 24 вересня. Вчора німецька авіяція проявляла дальше пожвавлене діяння в районі Одеси, це затоплено цільним попаданням бомб один важкий крейсер. Кромі цього німецькі штурмові літаки затопили два транспортні судна в 5.000 рбт., а два інші судна в 3.000 рбт. важко пошкодили.
Посол з Мадріду вертається в Англію
Берлін, 24 вересня. Англійський посол у Мадріді, Гор, від'їздить в найближчий тиждень в Англію, щоб здати звідомлення про англійсько-еспанські взаємини.
Ще ремонтують англійські кораблі
Берлін, 24 вересня. Міністр воєнно-морського фльоту Кнокс повідомив, що тепер ремонтується в американських верфах 12 англійських воєнних кораблів.
Нагінка на німців, замешкалих в Чілє
Берлін, 24 вересня. Південно-американська преса повідомляє, що в Чілє почалась нагінка і переслідування замешкалих там німців, а зокрема консулярних і дипломатичних представників. Ця нагінка, очевидно, є ділом провокації Рузвельта, яка після Аргентини перекинулась на терен Чілє, бажаючи таким чином втягнути згадані держави у сферу своїх політичних плянів.
Гостра дискусія в єгипетському парламенті
Анкара, 18 вересня. Єгипетсько-англійська умова в справі достави бавовни, на основі якої закупив англійський уряд половину єгипетських зборів бавовни по дуже низькій ціні, викликав гостру дискусію в єгипетському парляменті з того приводу, що уряд зажадав кредиту в сумі 17,5 міліонів на фінансування закупів бавовни.
В дискусії заявив націоналіст сенатор Гафес Рамадан Паша, що в Єгипті слідна політика англійського імперіялізму.
Утеча Ворошилова з Ленінграду
Стокгольм, 24 вересня. Як подає московське радіо, маршал Ворошилов покинув Ленінград.
Швидкий аванс сина Черчіля
Берлін, 24 вересня. Черчілів син Рандольф, який перед кількома тижнями вступив як лейтенант в армію середущого сходу, іменований вже майором.
Шах Ірану велів арештувати батька
Анкара, 24 вересня. Як повідомляють, видав новий шах Ірану під совєтсько-англійським натиском наказ арештувати свого батька, щоб цим за всяку ціну забезпечити собі місце шаха Ірану.
Відкриття віденських торгів 1941
Відень, 24 вересня. В неділю відкрили врочисто Віденські Осінні Торги 1941. Осередком свята була промова уповноваженого для автомобілізму, держ. підсекретаря ген.-майора фон Шелля, що з'ясував розвиток та введення газогенератора, зродженого з умовин війни, як джерела енергії, на місце вживаної досі пливкої бензини.
  