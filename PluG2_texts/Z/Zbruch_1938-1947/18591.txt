Мир чи дальша війна в Еспанії.

ПАРИЖ. ПАТ. Положення еспанського републиканського уряду є далі неясне. Премієр Неґрін приїхав нині на французьку територію і затримався у містечку Пертус. Думають, що премієр Неґрін по короткім побуті у Франції покине її цілковито, щоб перелетіти аеропляном до Мадриду або Валєнсії, куди вже виїхали міністр освіти та публичних робіт. У Парижі кружляють чутки про щораз більші розходження між Неґріном і президентом Азанею, який сьогодні приїздить до Парижа. Це розходження може довести до того, що або президент Азаня офіціяльно зложить свій уряд, або також, що отверто виступить проти політики дальшого опору, прихильником якої має бути премієр Неґрін.
Документи міжнародньої бриґади.
БУРҐОС. Щоденники повідомляють про знайдення в одному з сіл провінції Херони архіву міжнародньої бриґади а також багатьох військових та дипльоматичних документів. Завтрішні денники зачнуть оголошувати знайдені документи.
Важке положення републиканської армії в Катальонії.
ПРАТС ДЕ МОЛЛЬО, ПАТ. Частини ґен. Франка, що здоганяють републиканців, розбили звязок між обома републиканськими арміями, які діють у Катальонії. Зокрема в дуже важкім положенні найшлась північна армія, що нею командує ґен. Перц. Її приперли до Піринеїв і мусить вона уступати до французького кордону в незвичайно важких умовинах. Учора перейшло французький кордон 2.000 републиканських вояків, які кажуть, що до французького кордону наближається нова хвиля еспанських утікачів, щонайменше 30.000 осіб.
Републиканські еспанці рішили боротись до кінця.
ЛЯ ХУНКЕТА. ПАТ. Міністр закордонних справ еспанського републиканського уряду Альварез дель Вайо заявив журналістам, що републиканський уряд рішив вести боротьбу до кінця. Ми маємо ще доволі засобів, підкреслив міністр, щоб вести війну впродовж багатьох місяців. Хоч наше положення важке, одначе ми певні, що вислід війни буде для нас успішний.
Націоналісти заняли Фіґуерас.
ПАРИЖ. Кореспондент Аваса повідомляє. Републиканці уступають в неладі до Франка й заняли це місто у вівторок після полудня. Републиканці вицофуються в неладі до французького кордону.
Ґен. Франко вдарить на Мінорку.
ПАРИЖ. У Парижі зміцнюється переконання, що найближчою метою операцій ґен. Франка буде острів Мінорка. Хоча острів знаменито укріплений, але недостає там поживи. 