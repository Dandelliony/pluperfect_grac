А концентраційні табори ростуть. — Коротка Сталінова ласка. — Радіофонізовані ровери.

А концентраційні табори ростуть... Анґлійська преса пише, що концентраційні табори на півночі СССР швидким темпом збільшують своє населення. В останньому році одним тільки каналом Москва—Волга перевезено до них 2 міліони людей, здебільше політвязнів. Перекидання такої маси робочої сили на північ вияснюють анґлійці підсиленою розбудовою осередків воєнного промислу у СССР, що находитимуться в Архангельську й Мурманську.
Коротка Сталінова ласка. З совітського союзу письменників "вичистили" одного з найкращих московських письменників, Михайла Шолохова, якого твори "Тихий Дон" та "Орачка на узгірі" переклали на всі мови світу. За ці повісти вибрали були Шолохова мин. року до найвищої ради СССР, але тепер, коли політика Москви до козаків круто змінилася, закинули йому "надто відірване відношення до дійсности" й "вичистили", що в Совітах є рівнозначне з голодовою смертю.
Радіофонізовані ровери. В Парижі реклямують широко спеціальний радіоапарат для роверистів: він збудований так, що займає дуже мало місця, важить нецілий кг., працює на кишенковій батерії й дозволяє роверистам, які вибираються в довшу дорогу, бути в постійному звязку зі світом через радіохвилі. 