◦ ◦ ◦ ◦ ◦ ◦ ◦

Львівський "Головунівермаг" Наркомторгу СРСР. Як уже повідомлялось, цього року у Львові буде відкрито в числі інших універсальних і спеціалізованих магазинів також великий "Головунівермаг" Наркомторгу СРСР.
Цими днями президія львівської Міськради прийняла постанову про те, щоб віддати під "Головунівермаг" будови, які знаходяться в чотирьохкутнику, що сполучають вулиці Трибунальська, Рутовського, Яблоновських, площу Капітульна і Ринок, включено приміщення 5-доверхового будинку, де раніше був магазин "Труста".
Львівський "Головунівермаг" буде одним з найбільших на Україні. У його відділах працюватиме близько 800 чоловік.
Перша черга "Головунівермагу" має почати торгівлю вже в травні. В продаж надійде бавовняних тканин на 2 міліони карбованців, вовняних на півтора міліона карбованців, шовку на 1 міліон карбованців, шкіряного взуття на 1 міліон 800 тисяч карбованців, і т. д. Всього більш як на 18 міліонів карбованців різних промислових товарів.
Повідомлення. 19 квітня о 8 годині вечора в Будинку партпропаганди МК КП(б)У (Академічна, 13) відбудеться нарада представників РК ЛКСМУ, міського та районних відділів наросвіти, вишів, міського комітету фізкультури та спорту, тресту озеленення міста та торговельних організацій з питань організації дозвілля молоді влітку. МК ЛКСМУ.
Розгортається масова сівба. ГОРОДОК. (Телефоном). В колгоспі села Добряни розпочалась весняна сівба. 16 квітня трактор "У-2", на якому працює тов. Іван Корз, виорав, заборонував і засіяв 2 гектари землі.
17 квітня село Добряни приступило до масової сівби. 
ВІННИКИ. (Телефоном). 15 квітня в селі Вінники виорано 8 гектарів, засіяно 5 га, забороновано 1 га. В селі Гаї засіяно 1,14 га, в селі Чишки — 4,28 га.
16 квітня в селі Вінники впорано 3 гектари землі, забороновано 1,2 га. В селі Гаї засіяно 7,5 га вівса. Вчора всі села району приступили до весняних польових робіт і сівби. 