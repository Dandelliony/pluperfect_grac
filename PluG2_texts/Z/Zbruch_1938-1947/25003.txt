◦ ◦ ◦ ◦ ◦ ◦ ◦ ◦ ◦ ◦

Велитенські бої між совітськими та японськими військами.
Воєнний стан у цілому Манджуко.
Гсінкін, 26. 7. ПАТ. Домеї повідомляє: Манджурський уряд оголосив, що на цілому просторі Краю обовязують постанови закону про національну оборону. Від кінця червня оголошено винятковий стан в одній лише окрузі Голюн—Буїp. Одначе постійні налети совітських літаків до150 км. у глибину манджурської території довели до того, що необхідно було поширяти виняткові постанови на цілу манджурську територію. Метою цього рішення — повідомляє Домеї — не лише візвати ціле населення до співпраці з військовою владою, але теж перестерігти совітську владу, що кожний акт аґресії з їх боку стрінеться з негайною відповіддю.
Аґенція Домеї оголосила одночасно комунікат квантунської армії, що японці зістрілили вчора 59 совітських літаків.
МОСКВА, 26. 7. ПАТ ТАСС повідомляє на основі вісток зі штабу монгольсько-совітських військ: Від 23 до 25 км. японсько-манджурські війська намагались кількакратно атакувати і заняти становища монгольсько-совітських військ на схід від Халька у Монголії. Монгольсько-совітські війська відбили наступ і завдали великі втрати японсько-манджурським військам. Совітсько-монгольські війська займають міцно давні позиції на східнім березі Xальки. Одночасно в цьому часі дійшло до повітряних боїв. Дня 23. цм. японське летунство втратило 15 мисливських літаків. 2 бомбовці, 2 розвідчі літаки та аеростат, що поправляв стріли японської артиєерії. По цих боях 5 літаків не вернулось до совітсько-монгольських летовищ. Того самого дня зістрілили і взяли до неволі полк. Коваро, команданта японської ескадри легких бомбовців. Його зізнання потвердили факт, що японці сконцентрували в районі воєнних дій значні повітряні сили, що їх вислали з Чунчун, Харбіну, Шепінкай, Гайляй та інших місцевостей. Повітряні бої відбувались теж 24 і 25 цм. Спершу були це сутички малих ґруп мисливських літаків, але опісля перемінились на загальні та великі повітряні бої. Підчас них боїв японці втратили 24. ц. м 34 мисливські літаки, 2 бомбовці та 1 аеростат. 9 літаків не вернулось до монгольсько-совітських летовищ. Дня 25. ц. м. зістрілили 19 японських літаків та спалено 1 аеростат, 6 монгольсько-совітських літаків не вернулось до своїх баз.
ТОКІО. 26. ПАТ. Офіційно повідомляють: Японський уряд дістав від совітського уряду відповідь на свою ноту з 20. ц. м. у справі поведінки совітської влади з японськими власниками вуглевих і нафтових концесій на Сахаліні. Японський уряд — стверджує комунікат — основно перестудіює совітську відповідь і тоді поробить відповідні кроки, щоб забезпечити інтереси концесіонерів, яким уряд СССР загрозив конфіскатою їх маєтків. Представник міністерства закордонних справ заявив, що поладнання справи північного Сахаліну вимагає великої терпеливости.
Радикальна зміна орієнтації Фінляндії зі страху перед нападом СССР.
СТОКГОЛЬМ. 26. 7 ПАТ. Сумніви опінії Данії щодо становища Швеції у справі шведсько-фінляндської співпраці, а головно спільної ремілітаризації Аляїдських островів, відбились голосним відгомоном у шведській пресі. "Даґенс Нігетер", коментуючи статтю соціялістичного члена ріксдаґу Bуґґа на сторінках "Арбетет" про настрої у Фінлядії, підкреслює, що на Швеції може відбитися радикальна зміна положення, що витворилось не лише наслідком совітського спротиву у справі Аляндських островів, але наслідком бажання накинути Фінляндії ґарантії СССР. "Арбегет" підкреслює, що Фінляндія почувається загроженою від сходу. Тому нордійське порозуміння не може бути військовим союзом, що звертається лише в один бік. Опозиційний "Афтонблядет", що постійно виступав проти шведсько-фінляндської співпраці, признав, що плян ремілітаризації Аляндських островів має велике значіння і з військового погляду і нордійської солідарности. Одначе він може впасти тому, що Фінляндія не зуміє зберегти скандинавської орієнтації. Щоденник атакує мін. Сандлєра запевняючи, що аляндський плян віддав злу прислугу нордійській співпраці. "Соціялдемократен" з натиском підкреслює, що Швеція не має права відступати від співпраці з Фінляндією, бо тоді витвориться нове положення, в якім лише чудо може врятувати порозуміння північних держав. Більшість шведських щоденників стоїть на становищі співпраці з Фінляндією, підкреслюючи, що не можна її покинути у хвилині, коли рішається справа совітської ґарантії. На думку поінформованих кол, орґанізація оляндського пляну залежатиме передовсім від московських переговорів. Аляндський плян буде зреалізований, якщо не дійде до совітської ґарантії для Фінляндії. У протилежньому випадку на півночі повстало б зовсім нове положення, в якому нордійська співпраця мусіла б обмежитись до Швеції та Норвеґії, бо Данія по підписанні договору про ненапад з Німеччиною фактично відпала.
Гітлєр нервово хорий?
Поголоски у польській пресі.
Варшавський "Дзєннік Людови" приніс сензаційну поголоску, що Гітлєр вповні нервово виснажений, бо у квітні і травні працював довший час днями й ночами. Щоб прийти до сил, він перебуває у Берхтесґадені, його навіть не інформують про державні справи. До Гітлєра взивали вже кількох славних неврольоґів, тепер звернулися до одного славного віденського неврольоґа, що перебував у Варшаві, обіцюючи йому безпеку та гонорар у висоті 50.000 зол., але він відмовився їхати до Німеччини. 