◦ ◦ ◦ ◦ ◦ ◦ ◦

Наукова нарада астрономів. В Києві, 18 жовтня при Академії наук УРСР відкривається наукова нарада астрономів, яка обговорить наслідки дослідної роботи та складе план наукової праці астрономічних обсерваторій України на 1941 рік. В нараді візьмуть участь професор Всехсвяцький (Київ), академік Орлов (Москва) і інші. Від вчених астрономів Львова на нараду запрошено професора університету Е. Рибку і Казімерчака. Професор Рибка має ряд наукових праць з фундаментальної фотометрії зірок. На нараді він прочитає свою наукову працю "фундаментальна фотометрія зір" і інші.
До виставки народної творчості західних областей УРСР. ЛЬВІВ, 15. (РАТАУ). Львівський оргкомітет художників закінчив відбір експонатів на виставку народної творчості західних областей України, яка відкриється в Москві до XXIII роковин жовтня. Творчість народів визволеного краю буде представлена 150 роботами з живопису, коло 100 — графічними, 25 — скульптурами, а також великою кількістю килимів, вишивки, кераміки, художніх виробів з дерева. До відкриття виставки 20 художників західних областей України поїдуть в Москву в гості до працівників мистецтв столиці.
Повідомлення ТАРС. Датська газета"Політікен" ширить повідомлення свого кореспондента з Берліна, в якому говориться, що "Радянський Уряд в належний час був інформований про те, що німецькі війська будуть послані в Румунію, що Кремль був інформований про цілі і розміри військ, які були послані в Румунію".
ТАРС уповноважений заявити, що це повідомлення "Політікен" не відповідає дійсності. Агентство Рейтер ширить повідомлення англійської газети "Дейлі Телеграф енд Морнінг Пост", що нібито тепер відбуваються переговори між Англією, Туреччиною, Радянським Союзом, Югославією і Грецією в питанні про просування Німеччини на Схід. ТАРС уповноважений заявити, що це повідомлення не відповідає дійсності і є фантастичною вигадкою "Дейлі Телеграф енд Морнінг Пост".
Література до виборчої кампанії в західних областях України. В зв'язку з початком виборчої кампанії по виборах в місцеві Ради депутатів трудящих в західних областях України, Держполітвидав в найближчі дні видає виборчу літературу для цих областей.
Великими тиражами українською і російською мовами виходять: Доповідь товариша Сталіна на Надзвичайному VIII Всесоюзному з'їзд Рад — "Про проект Конституції Союзу РСР", В. Молотов — "Про виборчий блок комуністів з безпартійними", М. Калінін — "Положення про вибори у Верховну Раду Союзу РСР і завдання Рад" і "Що дала радянська влада трудящим", М. Хрущов — "Наш перший кандидат — великий Сталін". Про досвід роботи по підготовці до виборів у Верховні Ради СРСР і УРСР розповідається в брошурі, колективно написаній тт. Межжеріним, Лукіним і Хазіним. Масовим тиражем видається також Конституція СРСР, Конституція УРСР, Положення про вибори у Верховну Раду УРСР і Положення про вибори у місцеві Ради депутатів трудящих. (РАТАУ). 