Вшанування пам'яті геніальних письменників

Тисячі трудящих прийшли вчора на Личаківське кладовище, де похований великий український письменник Іван Франко. Сюди зібралися представники від письменницьких організацій Радянської України і Західної України, від спілки письменників СРСР, представники Львівського Тимчасового управління і різних організацій міста Львова, представники трудящих.
Біля могили Івана Франка відбувся великий мітинг. Мітинг відкрив депутат Верховних Рад СРСР і УРСР, драматург — орденоносець Олександр Корнійчук. Потім виступали письменники і представники від трудящих. Вони говорили про свою радість про щастя, що здійснилися ті ідеали, про які писав у своїх полум'яних творах великий письменник українського народу Іван Франко.
На могилу письменника було покладено багато вінків: від уряду СРСР, Радянської України, Західної України і від письменницьких організації УРСР, а також від профспілок, від трудящих і інших організацій міста.
Зразу з Личаківського кладовища учасники мітингу направилися до пам'ятника великому польському поету Адаму Міцкевичу. Тут також відбувся великий мітинг і покладення вінків на памятник геніального поета польського народа.
На всіх мовах звучали вчора промови і вірші на честь двох великих народних письменників, слова привітання на честь Радянського уряду, комуністичної партії і великого Сталіна, які так шанують великих людей. В численних промовах і віршах звучав могутній заклик до єднання, до братерства всіх трудящих, щоб спільно будувати нове життя, підносити до верховин найпередовішу в світі пролетарську культуру. Мітинги по вшануванню двох великих письменників вилилися у велике свято культури.
К. С. 