◦ ◦ ◦ ◦ ◦

Англійсько–іранський зудар
Анкара, 6 вересня. Як повідомляє тегеранська радіовисильня, большевицькі війська обсадили всі дороги, які ведуть в Тегеран, а також і випадні дороги на схід, так, що ціле місто є зовсім відтяте від світу. Вістку одної закордонної агенції, за якою італійський посол в Тегерані, Люіджі Петруччі мав дістати візвання від іранського уряду, щоб опустити країну, Рим дементує. Як повідомляють, італійський посол в Тегерані виконує свою роботу, як виконував її давніше. Дорогою через Москву прийшли повідомлення, що в зайнятих іранських містах і місцевостях встановлюють совєтські війська місцеві совєти, як управні органи і тим самим явно вмішуються у внутрішні справи іранської держави. В західному Ірані біля Керменша прийшло до важких боїв між іранськими військами і союзниками англійської окупаційної армії. Як доносять урядово з Сімля, вдалося англійським військам розбити наступаючих іранців. За англійськими звідомленнями здобуто кулемети і значну кількість рушниць.
Нова мобілізація в Англії
Берлін, 9 вересня. Згідно з повідомленням англійської газети "Дейлі Геральд", слід ожидати, що англійський уряд незабаром проголосить мобілізацію муж чин нижче сорока літ.
Дружні взаємини між Хорватією та Румунією
Берлін, 9 вересня. Маршал Хорватії, Кватернік, у зверненні, адресованому до ген. Антонеску, підкреслив братнє поєднання двох народів у спільній боротьбі проти большевизму. У відповіді марш. Антонеску підкреслив спільні прямування двох народів і висловив надію в їхню перемогу.
Ленінград оточений
Берлін, 9 вересня. Англійська преса дуже песимістично оцінює ситуацію большевиків у районі Ленінграду. Замкнення міста, в якому є поверх 230 модерних підприємств військової промисловості, є тяжкою втратою.
Удар для цукрового промислу СССР
Берлін, 9 вересня. Україна найбільший простір управи цукрових буряків у СССР. На південь від Києва тягнеться цілий ряд цукрових заводів, що належать до трестів у Києві, Винниці і Одесі. До тих трестів належить около 110 заводів, яких продукція творила половину загальносовєтської цукрової продукції. Зайняття німецькими військами цих просторів — смертний удар для цукрового промислу Совєтів.
Успішні протидії німецької авіяції
Берлін, 9 вересня. У вчорашньому дні німецька авіяція успішно протидіяла налетам англійських літаків, що появились над територіями, окупованими німецькою армією. І так над побережжям Голяндії німецькі винищувачі збили 3 англійські літаки типу Бленгайм, а над побережжям Каналу вогнем протизенітної артилерії збито 5 англійських літаків типу Спітфайр.
Грекам на можна виїздити з Греції
Атени, 8 вересня. Грецький уряд видав розпорядок, який забороняє всім військовим та цивільним особам, приналежним до Греції, покидати країну без попереднього дозволу компетентної влади. Майно всіх емігрантів реквірується. В окремих випадках можуть бути виселені на острови також їх родичі.
Владивосток — кріпость без запілля
В наростаючому далекосхідному конфлікті між Японією з одної сторони і Англією та Америкою з другої, немаловажну ролю відіграє Владивосток. Це одна з найбільших і найміцніше укріплених большевицьких морських твердинь. Як відомо, після останньої розмови Черчіля з Рузвельтом вирішено, що американські достави большевикам будуть спрямовані саме через оцей Владивосток. При чому Америка не забуває теж про Чікінг, якого боротьбу з Японією хоче піддержати за всяку ціну. Тим часом географічне положення Владивостока, дарма, що так міцно і модерно він укріплений, і що в ньому є велика кількість боєвих, морських і наземних одиниць, для большевиків дуже невигідне. Звідсіль він окружений залізним перстенем японських територіальних володінь, а саме Манджурією і Кореанським півостровом і тільки єдиний залізничій шлях в'яже його з большевицькою територією. Значить, що міцний укріплений Владивосток позбавлений дуже важливого чинника, а саме запліччя. А крім того Японія в його поближжі вибудувала Кореанський порт, Рашин. Все це дуже ускладнює проблему обороноздатності Владивостоку, який в найближчому майбутньому творитиме вузлову точку назріваючого конфлікту.
Фінляндія дементує
Причинок до поширення СДА поголосок про перемир'я
Гельсінки, 6 вересня. Як повідомляють з Вашінгтону, фінський посол в СДА, Гйальмар Прокопе, заперечив в одному офіційному оголошенню вістки про перемир’я між Фінляндією і Совєтами при деякій допомозі СДА.
Президент міністрів Рангель перебував у товаристві міністра внутрішніх справ Гореллі і губернатора Ляпляндії в районі Салля, де між іншим відвідав присутні там відділи німецького війська. З нагоди цих відвідин положив він вінок на гробі геройського німецького вояка в Салля.
Летуни потопили 40 китайських кораблів
Берлін, 9 вересня. Останніми днями японське летунство потопило 40 китайських кораблів, що везли воєнний матеріял для Чукінгу. Потоплено загалом понад 40 тисяч тон тонажу. Крім того японське летунство успішно бомбардувало китайські вокзали, військові магазини, фабрики муніції, скидаючи на ці об'єкти 10 тисяч тон бомб. 