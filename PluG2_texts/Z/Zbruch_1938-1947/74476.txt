◦ ◦ ◦ ◦

Нові італійсько-румунські господарські умови устійнюють товаровий обмін на 1943 рік і передбачують поважне збільшення цього обміну. Румунія постачатиме в першу чергу бензину та сільсько-господарські, чи тваринні продукти. Зате діставатиме з Італії продукти її механічно-фармацевтичної, машинової і текстильної промисловости.
В ході програми відбудови та віднови залізниць, Еспанія встигла свій залізничий табор довести вже до стану, в якому він був перед громадянською війною. Еспанські залізниці мають у розпорядженні понад 2.550 льокомотив, 3.168 особових і 69.092 вантажних вагонів. Під кінець 1938 року мала Еспанія всього 1837 льокомотив, 1.047 особових і 41.700 вантажних вагонів в доброму стані.
Великі північно-американські часописи критикують запізнені оголошення звітів про Перль Гербур. "Ню-Йорк Гералд Трібюн" пише, що японцям вдалося здебільша досягти те, що вони хотіли. В часописі "Балтімоге Сен" сказано, що теперішне звідомлення — це для американців таксамо великий удар, як це було після подій з перед року.
Британська адміраліція оголосила втрату трьох сторожевих човнів, а саме "Канс", "Бенгалі" і "Спеніред". Вони згоріли дня 8-го грудня в Лагос, в наслідок запалення нафти. Були також людські жертви.
За офіціяльною французькою статистикою у Франції зазначився поважний зріст народин у порівнанні з минулими роками. Причина цього не лише у цілій низці соціяльних законів, але й у звороті до родинного життя після воєнної катастрофи Франції. Не вважаючи на відсутність воєнно-полонених, у 1941 р. народилось у Франції 581.000 дітей.
В Альжирі на розпорядок Дарляна американські власті арештували численних прихильників Де Ґоля. Деяких з них заарештували американці в хвилині, коли вони прибули на кораблі.
Наприкінці еспанської громадянської війни, еспанські комуністи завезли еспанський державний припас золота до Мексику, який саме тепер мексиканський уряд зареквірував, щоб таким чином сфінансувати новий еспанський червоний лєгіон. Коли в 1938-му році еспанські комуністи привезли скарб золота до Мексику, було в ньому 150 міліони пезетів, тепер вони змаліли тільки до 12-ти міліонів. Усю решту зужила комісія еспанських комуністів для удержання та на запомоги для комуністичних еспанських емігрантів, які свого часу утікли до Мексику.
Політична промова еспанського голови держави, ґенерала Франка, зустрілася в Портуґалії з великою увагою, а політичні кола портуґальської столиці живо її коментують, тимбільше, що у ній ґенерал Франко підходить до молодих держав з великим зрозумінням. При цьому вказують на останню промову портуґальського премієра міністрів Салязара, яка характеристична тим самим підходом.
Німецькі летунські ескадри, що є на півдні східного фронту, раз-у-раз наново доказують, що можуть побідно зустріти кожну спробу большевиків, які сильними летунськими силами встрявають у наземні бої. На Кавказі, як також на фронтовому відтинку між Доном і Волгою, зістрілено разом 45 совєтських літаків. Як саме тепер повідомляють, втратили большевики разом зі 16 зістріленими літаками на середньому відтинку фронту та над Північним Льодовим морем впродовж 8-го грудня — 62 літаки. 9 німецьких літаків не вернулося з цих летунських атак.
Як повідомляє часопис "Тан", турецький моторовий вітрильник "Гічі Поглю" величиною в 170 тон затоплений на шляху з одного болгарського порту до Стамбулу вніч на середу недалеко турецького чорноморського узберіжжя. Затопив його невідомий підводний човен гарматнім огнем. Серед членів залоги вітрильника, які встигли вирятуватися, є багато ранених. 