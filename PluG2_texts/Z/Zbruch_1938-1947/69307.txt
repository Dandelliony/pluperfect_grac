◦ ◦ ◦ ◦

Львівський "Боян". Зразковий хор Інституту Народної Творчости у Львові "Боян" прийме кілька добрих тенорів і басів. Зголошення спрямовувати до диригента хору о. проф. С. Сапруна. — Чергова проба хору відбудеться у пятницю, 7-го серпня, в 19-ій год. вечором в Інституті Народної Творчости вул. Францішканська ч. 7.
Українська радіопередача. Завтра, в середу, 5-го серпня, в часі від год. 10.30 до 11-ої ранку Львівська Радіовисильня передає квартет д-моль для фортепіяну, скрипки, віолі та віольончелі Миколи Колесси у виконанні Романа Савицького, Романа Криштальського, Євгена Козулькевича та Петра Пшенички.
Товариські вечори. У Літературно-Мистецькому Клюбі у Львові, вул. 29-го Червня (давніше 3-го Травня) ч. 10 відбуваються кожного дня товариські вечори та гутірки при столику.
Вписи на Львівські Технічні Інститути. Принимання прохань про приняття на Львівські Технічні Інститути вже почалося. Вписи тривають до 10-го серпня. Всі заінтересовані повинні якнайшвидше внести прохання з огляду на обмежену скількість місць на адресу: Лємберґер Штаатліхе Техніше Інстітуте. — Бібліотечна ч. 1.
Станиславівські інженери. Станиславівські техніки та інженери зорганізувалися в об'єднанні праці при Українському Освітньому Товаристві і постійно відбувають сходини, на яких обговорюють важкі професійні та громадські справи.
Режисерська студія. Режисерська студія Інституту Народної Творчости у Львові закликає всіх учасників прибути точно на останні лекції, що відбудуться сьогодні, у вівторок, 4-го серпня, завтра, в середу, 5-го та післязавтра. а четвер, 6-го серпня для підготовки до іспитів, що відбудуться ще цього тижня. 