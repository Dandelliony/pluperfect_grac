◦ ◦ ◦ ◦

РИМ, 31 травня. Папа Пій XII мав первісно виголосити промову у першому дні Зелених Свят. Однак — як подає пресова агенція "Ля Коррієронгенче", — він виголосить мабуть 2-го червня, в день святого Серця Ісуса.   ЖЕНЕВА, 31 травня. За вістками з Ню-Йорку, директор бюра тайної союзної поліції, Едґар Гувер подав до відома, що в перших 10-и місяцях цього податкового року в порівнанні за 1943 р. випадки, в яких мужчини стараються ухилитися від військової служби, зросли на 66 відсотків. У тому часі занотовано 4.477 того роду проступників.   СТОКГОЛЬМ, 31 травня. Британська адміраліція повідомила, що патрульний корабель "Вітомінґ" пропав.   СТОКГОЛЬМ. 31 травня. Як повідомляють з Лондону, один чотиромоторовий американський бомбардувальник вночі на 28-го травня упав на узбіччя гори Голіоке, на південь від Гадлей (Массасюсет). Згинуло 10 летунів американської армії.   РИМ, 31 травня. В другий день Зелених свят за латинським обрядом англо-американські летуни повели нову атаку на Рим. Зруйновано багато житлових будинків, особливо в дільниці св. Пдала. Англо-американські летуни не вагалися навіть скинути бомби на лікарню, при чому доля так хотіла, що від англо-американських бомб згинула деяка кількість англо-американських полонених, що хворі лежали в лікарні.   БУКАРЕШТ, 31. травня. Як повідомляє румунське воєнне звідомлення з 29-го травня, на долішньому Дністрі, у середній Бесарабії та на фронті Молдави не було жадних замітних подій.   ГЕЛЬСІНКИ, 31. травня. Фінське воєнне звідомлення: На середущій частині Карельської вузини по сильній артилерійській підготовці ворог заатакував однією сотнею. Атаку відбито. У східній частині вузини Авнус відбито атаку ворожої сотні, що її піддержувала артилерія та гранатомети. У повітряних боях проти переважаючого ворога збито над вузиною Авнус 4-и ворожі ловецькі літаки. Пропав один власний літак.   ЛІСБОНА, 31 травня. У приявності президента держави та премієр-міністра відкрито в неділю найбільший віядукт шляху для авт Лісбона—Каскаїс. Найбільший того роду віядук в Европі названо прізвищем недавно помершого міністра публичних робіт, Дуарте Пачеко.   АДАНА, 31 травня. 3 фінансових причин сирійський уряд був змушений відмовитися свойого пляну відкрити посольства в Лондоні, Білгороді, Альжирі і Вашінґтоні.   СТОКГОЛЬМ, 31. травня. Північно-американське міністерство мореплавства — як подає британська інформаційна служба з Вашінґтону — оголосило, що з початком лютого сторпедовано і затоплено на Арабському морі побудований у ЗДА чункінсько-китайський корабель типу "Ліберті", що називався "Чунченґ".   ДАМАСК, 31 травня. Як подає статистика сирійського уряду, в обширі Дамаску, Алеппе, та в долині Евфрату живе разом 150.960 бедуїнів.   ЖЕНЕВА, 31 травня. За урядовими американськими вістками, через вилив річок Міссурі-Міссісіпі в цьому році, при чому вжито до помочі дві дивізії війська, знищено більше, ніж 1 міліон морґів землі, призначеної під управу. Через дощі тієї весни у ЗДА, як повідомляє лондонський часопис "Дейлі Експрес" спізнений був засів бавовни, кукурудзи та гороху у полудневих територіях.   Львівські вісті 