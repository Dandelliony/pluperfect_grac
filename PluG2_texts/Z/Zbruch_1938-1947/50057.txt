◦ ◦ ◦ ◦ ◦ ◦ ◦

Переселенці з Совітів і Литви, яким митна німецька сторожа забрала гроші при переході кордону — та які внесли прохання до УЦК перед 15. III. 1941 р. у справі звороту тих грошей (у формі допомоги) не долучили ориґінальних посвідок — мають до 15. квітня 1941 р. доповнити свої прохання, надсилаючи до УЦК ориґінальні квіти митної сторожі — інакше прохання їх не будуть розглядані і вони не дістануть підмоги. — Надсилання нових прохань неактуальне й УЦК буде їх звертати. Ті переселенці, яким німецька митна сторожа забрала понад 1.000 зол., мають до 16. ц. м. подати на руки УЦК: 1) маєтковий стан, 2) родинний стан, 3) чи має посаду та яку платню?
Черговий виклад з нагоди 100-ліття появи "Гайдамаків" Т. Шевченка, уладжений заходом Наукової Ради УЦК буде в середу, дня 9-го квітня ц. р. в год. 19-ій (7-ій вечором) у домівці Українського Видавництва при Райхсштрассе 34, І. пов. — Говоритиме проф. Павло Зайцев з Варшави на тему: "Психольоґічний портрет Шевченка". Управа Наукової Ради запрошує на згаданий виклад нашого відомого й заслуженого дослідника творчости Т. Шевченка всіх своїх Членів і Прихильників. Гостям раді. Вступ вільний.
Другий концерт у Берліні пп. Л. Мацюка (оп. співака-тенора) та С. Кисіля (скрипака) відбудеться 20. квітня п. р. в 18-ій год. в салі на Кірхпляц 8. Доїзд У-Б до Pix. Ваґнерпл., С-Б Шарльотенбурґ.
Концерт української музики в Берліні. Дня 17. квітня, в год. 18.30, відбудеться в Берліні в репрезентативній салі Бетовена (Кетенерштрассе 32) концерт української музики. Співатиме п-і І. Іваницька (народні пісні, композиції Косенка, Н. Нижанківського, Степового), фортепянові композиції Б. Барвінського виконає проф. Музичної Академії Герман Гоппе. 