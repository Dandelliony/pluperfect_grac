"Львів в осіннім сонці".

В цілях пропаганди наше місто потребує гарні фотографічні знимки.
Мається на увазі знимки міста, його будинків, вулиць, як також міських парків, городів і т. п.
В ціли одержання доброго матеріялу, розписую під кличем "Львів в осіннім сонці", фотографічний конкурс.
В цьому конкурсі можуть брати участь професійні фотографи і аматори. Жидів виключається.
Рівнож є побажані знимки Львова в святочній декорації зприводу особливих нагод.
Для 15-ти найлучших знимок установляю, з виключенням правної дороги, слідуючі премії:
І. премія — 200 зл.
ІІ. премія — 150 зл.
III. премія — 100 зл.
IV. премія — 50 зл.
V—X. премія — 30 зл.
XI—XV. премія — 25 зл.
Знимки слід надсилати до 1-го листопада 1941 р.
Преміовані знимки будуть виставлені в виставових вікнах міського Бюра Руху, з зазначенням прізвища лавреата.
Фотографії повинні бути виконані на добрім папері, формату не меншого ніж 9х12, не більшого ніж 13х18.
Папір з полиском непобажаннй.
Всі знимки мусять бути на відворотній стороні означені гаслом і надіслані в зачиненій коперті до Ратуша, кімната 28. І. пов.
Коперта назовні має бути означена тільки гаслом і написом "Львів в осіннім сонці".
Крім того в коперті повинна знаходитися добре замкнена карта, котра вказує докладно гасло і адресу надсилаючого.
Преміовані фотографії переходять на власність міста, яке має виключне право репродукції. 