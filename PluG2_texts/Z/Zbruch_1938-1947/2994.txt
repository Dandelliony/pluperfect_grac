Вивіска в українській мові предметом присуду Окружного Суду.

З кінцем липня і початком серпня постерунок державної поліції у Велдіжі став домагатися від Управи кооперативи „Рільник" у Норошині, повіт Долина, вміщення на крамниці кооперативи двомовної вивіски. Управа кооперативи цьому желанню, як правно необоснованому, спротивилася, а наслідок був такий, що постерунковий зняв вивіску та зложив її в солтиса громади. В цьому часі РСУК у Львові інтервеніював письменно в долинського старости і у висліді цієї інтервенції солтис на доручення постерунку звернув кооперативі вивіску. Справа на цьому не покінчилася, бо внаслідок донесення постерунку д. п. в Велдіжі долинський староста рішенням з 18. X. 1037. покарав справника кооперативи Федора Андрушка гривною за нарушення арт. 33. пром. права, а саме через те, що на крамнині кооперативи не було „відповідної вивіски". Внаслідок відклику справника, дня 14 лютого 1938 р. відбулася в Окружному Суді в Стрию розправа. Суд прихилився до виводів оборони, що наскільки фірма кооперативи вмішена на вивісці відповідає фірмі вписаній до реєстру, то таке означення кооперативи виповнює вимогу арт. 33. пром. права і видав присуд,, що виправдує справника. В цей спосіб суд висказав погляд правний, що вивіска в українській мові зовсім вистачає згідно з вимогами з арт. 33. пром. закону. 