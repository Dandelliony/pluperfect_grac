◦ ◦ ◦ ◦ ◦ ◦ ◦

Франція мусить співпрацювати над створенням нового европейського ладу.
ПАРИЖ, 25. IV. — Державний підсекретар для справ молоді, Ляміран, відвідав табор хліборобських робітників у Бордо. При тій нагоді він виголосив промову, в якій дав дефініцію "національної революції". Першою передумовою цього є — казав Ляміран, — щоби цілковито й невідклично зірвати з тим, що спричинило теперішнє нещастя Франції. Франція мусить обєднатися під національним оглядом під гаслом праці, родини й народу. Крім того Франція мусить почати співпрацювати над створенням нового европейського ладу.
Як анґлійці відступали в Греції.
НЮ-ЙОРК, 25. IV. — Кореспондент "Юнайтед Прес" в Атенах подає, що анґлійські й грецькі війська відступали серед безперервного бомбардування німецьких літаків. Що 10 хвилин зявлявся спадний літак, який з невеликої висоти атакував шляхи, переповнені артилєрією і змоторизованими відділами. Нераз налітало й по 20 німецьких літаків.
Лондон побоюється.
НЮ-ЙОРК, 25. IV. — Кореспондент "Юнайтед Прес" повідомляє з Лондону, що неминуча небезпека нового Дінкірхену в Греції викликала в офіційних анґлійських кругах побоювання, що та невдача некорисно відібється на опінії Злучених Держав. Добре поінформовані круги зазначують, що Злучені Держави щойно тоді дадуть якусь поміч Анґлії, коли вона могтиме похвалитися вже якимись новими успіхами. Анґлійці признають у Лондоні, що німецький спосіб ведення війни в Югославії і Греції був першорядний.
Греки проти анґлійців
СОЛУНЬ, 25. IV. — В добре поінформованих колах оцінюють, що досі втекло з Греції 60 до 80 тисяч анґлійських вояків. Ґен. Уілсон залишив у Греції ще тільки мале число анґлійців, що має скоріше репрезентаційний характер. Втеча анґлійців, що відбувається в усіх пристанях, викликує велике невдоволення серед греків. Підчас вантаження на кораблі одної анґлійської бриґади у пристані Пірей, мусіла інтервеніювати поліція та розганяти населення, що кричало за анґлійцями "Боягузи!"
Греки обкидали анґлійські війська, що проходили через Атени, камінням висвистували їх та зневажали. Поліція доклала всіх зусиль, щоб розганяти демонстрації, арештувала багатьох демонстрантів. Грецькі прибережні батерії в Піреї обстрілювали два анґлійські вантажники, коли вони відїздили, та важко їх ушкодили. Один анґлійський панцирник, що охороняв транспорт, відповів вогнем. У багатьох грецьких місцевостях були замахи на анґлійських вояків. Анґлійців обвинувачують у грабункових та інших насильствах.
Бої в Африці
РИМ, 25. IV. — Головне Командування італійської Армії подає:
Відділи італійської армії продовжують свій похід на грецькій землі. Він тривав до 18-ої години 23. ц. м. — це є до хвилини, коли припинили воєнні дії на фронті ІХ-ої і ХІ-ої армії. Останніми днями італійські втрати досягли 6.000 вбитих і ранених вояків, у тому 400 старшин. Одиниці італійського летунства заатакували ворожі кораблі у порті Патрас і в заливі Мільос.
У східньому районі Середземного моря німецькі боєві літаки поцілили бомбою корабель-цистерну містоти 8.000 тон. Літаки німецького летунського корпусу знову бомбардували вночі з 22. на 23. ц. м. морські бази в порті Ля Валєтта на Мальті й спричинили пожежі та шкоди. Один ворожий контрторпедовець пішов на дно.
В північній Африці ворог намагався продертися через перстень, який щораз більше окружує Тобрук. Зусилля ворога підпомагало також і летунство. Без огляду на все, ворожі зусилля не вдалися. Анґлійці залишили багато полонених та автоматичну зброю.
Італійські та німецькі літаки знову заатакували в спадному леті портові обєкти та кораблі в порті Тобруку. Один ворожий корабель затоплений, ряд інших кораблів поважно ушкодили. В летунських боях зістрілили 6 ворожих літаків.
У Східній Африці ворог продовжував атаки під Дессіє. Італійські війська відбили їх. На ворожий вогонь у Мотта-Амарі відповіла італійська артилєрія. 