◦ ◦ ◦ ◦

Недавно засновано в Атенах експортове підприємство у формі акційного товариства з акційним капіталом 9 міліонів драхм. Воно буде займатися в першій мірі торгівлею грецьких виробів.
В суботу передали свої вірчі грамоти портуґальському прем’єрові міністрів нові посли Болгарії, Венецуелі та Сіяму. Таким робом Болгарію вперше заступає оце в Портуґалії її посол Боядієв. Посол ваявив в своїй промові, що Болгарія є готова до солідарної співпраці з іншими народами і що в цьому випадку така співпраця — це її єдина ціль. У відповіді прем’єр міністрів, Кармона ствердив з радістю, що взаємини Портуґалії з Болгарією напевно відтепер поглибляться та зміняться, тимбільше, що обі держави прямують до спільної цілі, а саме до мира та співпраці.
В столиці Туреччини почався сензаційний процес власника готелю "Пера—Паляст" проти колишнього англійського посла в Софії, якому ненадійно почали сибухати його подорожні клунки в Істамбулі. Власник готелю жадає відшкодування у висоті 500 тисяч турецьких фунтів.
Згідно з офіційною вісткою з Вашингтону, ЗДА витрачує тепер щоденно 227 міліонів дол. на воєнні цілі.
Американський посол у Совєтах, адмірал Стенлей, якого Рузвелт викликав з Москви до Вашингтону, щоб він склав звідомлення про ситуацію в Совєтах, є вже в дорозі до Злучених Держав. В Анкарі заявив він, що совєтських вимог не можна погодити з аліянтськими можливостями.
Черчіль промовляв в Единбурґу знагоди одної маніфестації англійської фльоти. Він говорив про морську боротьбу і заявив буквально, що затоплювання аліянських кораблів є найповажнішою проблємою аліянтів. Черчіль ствердив, що аліянти дійшли тепер до тієї доби війни, яка ставить важкі і понурі вимоги.
Португальський часопис "Діяро Популяр" повідомляє, що недалеко Портуґалії, одначе поза портуґальськими водами, німецькі далекострільні бомбовики виявляють збільшену активність у боротьбі з британським мореплавством. Останніми днями на віддалі 50-ти миль на захід від портуґальського побережжя відбувалися бої між англійськими корветами; що охороняють корабельні лінії, та німецькими бомбардувальними літаками.
У Ґібральтарі повстав великий вибух на британському торговельному кораблі, що там стояв на короткому часі корабель почав сильно горіти та пішов на дно разом із своїм вантажем. Англійська влада промовчує причину цієї катастрофи.
На Близькому Сході щораз більше напружена ситуація. В Єгипті викликали велике затривоження британські приготування до знищення важливих споруд. На випадок небезпеки, британці хочуть знищити навіть важливі споруди наводнювання коло Асуану та великі греблі Нілю.
Американський місячник "Рідерс Дайджет" повідомляє, що від січня до липня німецькі підводні човни затопили коло побережжя Америки 500 кораблів.
Як повідомляє аґенція Домеї з Гонг-Конґу, ґенерал-ґубернатор Гонґ-Конґу, генерал-ляйтенант Ренсуке Ісонаї в одному інтервю, призначеному для китайської преси, заявив, що Гонґ-Конґ проходить відбудову з інтересі добробуту всієї Східної Азії. Ісокаї дальше сказав: "Моїм завданням є перемінити Гонґ-Конґ в торговельний порт та розподільний центр для великої східної Азії. Тепер, заявив він, Гонґ-Конґ служитиме добробутові усіх народів Великої Східної Азії.
У Швеції ввели примусову службу праці, що триватиме 6 місяців та обовязуватиме 20-річних молодців. Служба праці починається з початком листопада.
Як стверджує "Домеї", Японії зовсім байдуже, яку реакцію викличуть в Америці засоби, що їх поробила військова влада в Токіо з метою охорони японського народу. Вже сьогодні можна сказати, що Японія схильна поробити відповідні кроки, коли Америка почне протизаходи у відповідь на це ясне становище Японії. 