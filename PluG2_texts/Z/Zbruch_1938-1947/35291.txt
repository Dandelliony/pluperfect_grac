◦ ◦ ◦ ◦ ◦ ◦ ◦

Німецькі повідомлення
БЕРЛІН, 21. (ТАРС). Верховне командування німецької армії повідомляє, що 20 квітня ввечері поблизу Нарвіка появились ворожі воєнно-морські сили, які довго обстрілювали Нарвік. Англійці не намагались висадити війська. В районі Нарвіка німецькі війська захопили 8 тисяч гвинтівок і 315 кулеметів з боєприпасами.
В районі Бергена і Ставангера німецькі війська продовжують розширювати зайняті ними території, очищаючи їх від невеликих норвежських загонів.
В районі Осло німецькі війська просунулись до Амота і на 50 км. на північ від Хамара. Німецькі війська наблизились до Г'євіка.
В Хардангер-Фіорді потоплено кілька невеликих норвежських воєнних кораблів. 20 квітня німецька авіація перешкоджала англійцям висаджувати війська поблизу Намсоса і Андалснеса. Коло Андалснеса англійський крейсер зазнав повітряного бомбардування і затонув. Інший англійський крейсер викинувся на берег. В іншому місці в транспорт водотоннажністю в 15 тисяч тонн влучило кілька бомб. На судні виникла пожежа. Один транспорт для перевозки військ дістав сильний крен в наслідок влучання бомб. Англійські війська, які висадились в цих місцях, були бомбардовані і зазнали тяжких втрат людьми і матеріалами. Шляхи наступу ворога і мости зруйновані бомбами.
За повідомленням німецького інформаційного бюро, німецький патруль в складі 3 офіцерів і 18 солдатів, який брав участь в бою коло Б'єрнефела, втративши орієнтування, перейшов норвежсько-шведський кордон, був обеззброєний шведськими прикордонними військами і інтернований.
БЕРЛІН, 19. (ТАРС). В авторитетних німецьких колах вважають, що протягом 2—3 тижнів воєнні операції в Норвегії будуть закінчені.
Норвежські повідомлення
СТОКГОЛЬМ, 21. (ТАРС). В повідомленні норвежського телеграфного агентства говориться, що англійські війська беруть участь в боях у східній Норвегії. Німецькі літаки вчора знову бомбардували міста Рена і Осен (на схід від Ліллехаммер).
Англійські повідомлення
ЛОНДОН, 21. (ТАРС). Військове міністерство повідомляє, що 19 квітня англо-французські війська в зайняли в Норвегії деякі стратегічно важливі пункти. Англійські війська, які висадились в районі Намсоса, укріплюються на схід від міста.
Агентство Рейтер передає, що англо-французські війська, які висадились на півночі Норвегії, мають в своєму складі механізовані частини, пристосовані для операцій в умовах Норвегії.
За повідомленням агентства Рейтер, норвежські війська концентруються на північ від Тронхейма і встановили контакт з військами союзників, які висадились в Намсосі і в 100 милях від Тронхейма, в Молді. Норвежські війська встановили контакт також з військами союзників на південь від Тронхейма. Німці споруджують навколо Тронхейма оборонні укріплення. Вони намагаються припинити просування союзних військ на південь від Намсоса.
"Дейлі Мейл" передає, що англійські частини, які висадились в Молді, вступили в бій з німцями.
ЛОНДОН, 20. (ТАРС). Агентство Рейтер повідомляє, що вчора ранком почались бої в районі Ельверума, де норвежські війська удержують свої позиції. Німецькі війська діють порівняно невеликими загонами. Становище німців у районі Нарвіка серйозне. Німецькі війська, сконцентровані в Ромбаксегу, поблизу Нарвіка, і в 5 км. від шведського кордону, фактично відрізані від своїх баз.
ЛОНДОН, 20. (ТАРС). Як повідомляє агентство Рейтер літаки, що супроводжували англійські воєнні кораблі збили під час бомбардування Ставангера один "Гейнкель", один літаючий човен типу "Дорньє" і завдали пошкоджень трьом ворожим літакам. Крім того, дві бомби, скинуті англійськими літаками, влучили в німецькі есмінці. Англійська авіація атаку вала також ворожі літаки поблизу Нарвіка і знищила частину з них.
НЬЮ-ЙОРК, 20. (ТАРС). Як передає агентство Ассошіейтед Пресс, шведська преса повідомляє, що одна французька і дві англійські дивізії висадилися в Намсосі, Льєрдані і Молді. Передають, що німці вдержують Хамар і Ельверум.
На західному фронті
ПАРИЖ, 21. (ТАРС). БЕРЛІН. 21 (ТАРС). Як повідомляє інформаційне бюро, вчора в повітряних боях на німецько-французському кордоні чотири ворожих літаки були збиті. Німецька авіація втратила один літак.
БЕРЛІН, 21. (ТАРС). У зведенні верховного командування німецької армії повідомляється: "На західному фронті на південний захід від Саарлаута на південний схід від Бергсаберна були відбиті атаки ворожих патрулів. Ворог зазнав втрат. На німецькій стороні втрат нема".
ЛОНДОН, 21. (ТАРС). Рейтер передає, що вчора на західному фронті в повітряному бою англійські винищувачі збили чотири або п'ять німецьких літаків.
ПАРИЖ, 21. (ТАРС). Вчора ввечері опубліковане таке офіціальне комюніке про воєнні дії: "Протягом ночі було відбито кілька вилазок. Вдень в центральній частині фронту між Мозелем і Рейном спостерігалась інтенсивна артилерійська стрільба з обох сторін. Між французькою і німецькою авіацією відбулось кілька боїв, під час яких один винищувач і один розвідувальний літак противника були збиті на нашій території. Інші були збиті англійською авіацією. Один з наших винищувачів зробив вимушену посадку на наших позиціях".
В сьогоднішньому ранковому комюніке говориться, що на фронті "не відбулось нічого нового".
Наліт німецької авіації на гирло Темзи
ЛОНДОН, 21. (ТАРС). Як передає агентство Рейтер, міністерство авіації опублікувало комюніке, в якому говориться, що вчора пізно ввечері коло гирла Темзи появились німецькі літаки. Зенітні батареї відкрили вогонь. Кілька англійських винищувачів піднялось в повітря.
Промова англійського посла в США
НЬЮ-ЙОРК, 20. (ТАРС). Вчора в торговій палаті Санлуі (штат Міссурі) виступив з промовою англійський посол в США Лотіан, який закликає США подати допомогу Англії і Франції. Лотіан змальовував англійський імперіалізм захисником світової цивілізації, демократії і свободи і віщував "тривалу і страшну війну".
Лотіан підкреслив далі, що англійська морська перевага "є гарантією захисту свободи усього світу".
Англійський морський флот являє собою "першу лінію захисту доктрини Монрое". Далі Лотіан у своїй промові поділив весь світ на сфери впливу Англії і США, підкресливши, що "Англія панує в Атлантичному океані, а США — в Тихому. Майбутнє в значній мірі залежить від того, як США і Англія використають свою міць, кожна в своїй власній сфері".
Лотіан переконував американців погодитися з англійським контролем над американською поштою і торгівлею, обіцяючи, що цей контроль не буде використаний в цілях англійської торгової конкуренції. Лотіан обіцяв розмістити в США величезні англійські замовлення, вказавши, що в перший рік війни вони досягнуть 400 млн. доларів, а в другий рік війни — значно перевищать цю суму. Далі Лотіан підкреслив знову, що, на його думку, війна триватиме більше 5 років. 