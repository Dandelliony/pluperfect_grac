Валюх телєфонував до полк. Коновальця з півн. Норвеґії.

Що ствердила норвеська поліція?
Норвеська поліція веде енерґійне слідство у справі замаху на полк. Коновальця.
Вона ствердила, що 31. січня ц. р. до Гарстаду (у північній Норвеґії) причалив совітський пароплав "Шілка". Його одинокий пасажир, москаль, пішов у ночі на пошту, збудив урядовця (який мешкав недалеко), замовив телєфонічну розмову з Римом та говорив з полк. Коновальцем. Він говорив по російськи, тому урядовець нічого не зрозумів.
Цей самий загадковий москаль говорив з полк. Коновальцем у Римі 8. лютого з Ротердаму і на другий день з Дортрехту. Норвеська й голяндська поліція переконана, що був це Валюх, який намагався заманити полк. Коновальця до Голяндії. 