— Ще один „самовбивець" у Совітах. — Армія, що робить кращі віча, як атаки.  — Скарби нашої землі. — „Електричне крісло для комах". — Німці пють щораз більше. 

Ще один „самовбивець" у Совітах. В Москві розійшлася поголоска, що Станислав Косіор намагався скінчити самогубтвом у в’язниці на Лубянці. Косіор до січня ц. р. був першим секретарем К'П(б)У на Совітській Україні і першим заступником совітського премієра Молотова. Косіора арештувало ГПУ у квітні ц. р. під замітом опозиційної акції. Тепер Косіора примістили у вязничнім шпиталі, де його на приказ Єжова примусово відживляють тому, що він почав голодівку. Косіор потрібний тепер ГПУ тому, що Єжов підготовляє низку нових політичних процесів.
Армія, що робить кращі віча, як атаки. Совітська „Правда" помістила велику статтю, в якій описує точно недавні бої червоноармійців з японцями на Дал. Сході. Написав цю статтю один з комісарів, що пильнують настроїв у війську й тому мабуть у статті присвячено багато місця підготовці війська до бою. Це відбувалося так, що перед самою атакою скликувано в частинах віча, на яких говорили багато про сов. місію в Азії та кинено воякам гасла, під якими вони йшли в атаку: „За Сталіна, за совєтскую родіну, за комунізм!" Як відомо, під Чан-Ку-Фенґ виграли японці, розвічоване військо не могло їм ніяк протиставитись.
Скарби нашої землі. В Небилові пов. Калуш попали на глибині 582 м. на багаті поклади нафти, що з одного виверченого отвору видали в першому дні 8 тон ропи та кидають ґази на висоту 500 м. З того догадуються, що поклади ці дуже багаті і їх будуть використовувати.
"Електричне крісло для комах". Американський учений, Елворт, опатентував новий свій винахід, що може зробити велику прислугу хліборобству. Є це невеличка жарівка, що находиться у глибині пестро розмальованого екрану. Екран наладовується сильно елєктричністю й коли жарівка вночі світиться, всі комахи, які летять на світло та заторкують екран, гинуть моментально. Проби виявили, що за одну ніч „електричне крісло для комах" — як назвав Елворт свій винахід — вбило більше як 5.000 ріжних комах та насікомні, а фармері обчислили, що дві жарівочки на кожному гектарі поля моглиб вигубити дуже поважну кількість польових шкідників – комах і принеслиб хліборобству великі користи.
Новий директор Польського Радія. Після смерти дир. Старжинського з Польського Радія, за якого урядування введено скромну кількість українських авдицій, новим директором цієї важної інституції назначили дотеперішнього директора Поль. Агенції Телєґрафічної, Конрада Лібіцкого. Новий директор має 47 літ, брав участь у революційному польському русі за царату та в боях Легіонів і має високі відзначення. 
Німці пють щораз більше. Вже до світової війни пили німці багато. Консумція алькоголю в них по війні впала, але від 1933 р. росте постійно і це німців поважно турбує. Статистика виказує, що в 1937 р. випила Німеччина 39 міл. гектолітрів пива і 4 міл. гектолітрів вин та горівок, тобто на одного німця виходило в році 77 літрів пива, 8 вина і 4 горівки. 