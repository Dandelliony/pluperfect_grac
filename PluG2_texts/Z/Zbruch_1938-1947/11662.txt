Большевики нарушили перемиря.

Представник міністерства закордонних справ рішуче заперечив, будьтоби японські війська порушили договір про перемиря стверджуючи, що це саме большевицькі війська нарушили договір про перемиря.
Комунікат каже, що 13. ц. м. ком[ісар] Літвінов склав на руки амб[асадора] Шіґемітсу протест, мовляв, японський відділ зі 40 вояків посунувся коло 100 м. на совітську територію та заняв північний бік горбу Чанкуфен. Тому совітський уряд домагається, щоб японські війська відступили найменше на 100 м. від позицій, занятих перед підписанням перемиря. Якщоб Японія не погодилася на те, Совіти вважатимуть перемиря зірване Японією, складаючи всю відповідальність за це на японський уряд. Амб. Шіґемітсу устійнив факт, що дня 12. серпня совітські відділи посунулися 80 метрів наперед від позицій, устійнених дня 10. ц. м. та почали копати стрілецькі рови і будувати становища під скоростріли у віддаленні 5 метрів від теперішніх японських позицій. Тому Шіґемітсу поручив секретареві японської амбасади в Москві Міякаві заявити директорові східного департаменту комісаріату закордонних справ Міронову, що совітські запевнення про нарушения Японією перемиря зовсім безпідставні і що це совітські відділи перші перейшли поза устійнену лінію. З тієїж причини японськнй уряд не може прийняти совітського протесту, спертого на фальшивих вістках. Опісля Міякава зложив протест на руки совітського уряду за нарушення Совітами перемиря додаючи, що японський уряд домагається від совітського уряду щирого виконан ня умовин перемиря. 