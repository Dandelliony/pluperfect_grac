◦ ◦ ◦ ◦

"Степовий гість". У середу, 26-го ц. м., в 7-ій годині вечором відбудеться в Львівському Оперному театрі прем'єра історичної арами на 5 дій Б. Грінченка п. н. "Степовий гість" (За батька). Постановка — О. Гірняк. Декоративне оформлення: М. Радиш. У головних ролях: О. Горницька, В. Левицка, М. Степова, О Гірняк, І. Гірняк, Е. Курило, В. Королик, О. Яковлів і інші. Спрагнена історичних п'єс, публика проведе приємно вечір.
Для Студентського дому. Приймемо негайно двох портієрів і три помічниці для Студентського дому при вул. Собінського ч. 7 на добрих умовах. Також потрібний слюсар і столяр до ремонту дому при вул. Собінського 7, а боднарі до ремонту бочок. Зголошення Український Центральний Комітет, вул. Паркова 10. кімната ч. 9.
Гіґієнічна вистава. Сьогодні, у вівторок, 25-го серпня, в часі від год. 16-ої до 17-ої по гіґієнічній виставі "Чудо життя" (Львів, Коперника 15) впроваджує відвідувачів і дає пояснення в українській мові д-р Олександер Лаврівський; у четвер, 27-го серпня — д-р Ірина Сімович; у п'ятницю, 28-го серпня — д-р Іван Мриц; у неділю, 30-го серпня — д-р Олександер Малис; у понеділок, 31-го серпня — д-р Роман Крупка.
Сучасність у навчанні. Нове видання українських читанок. Цими днями появляється нове видання українських читанок для 2-ої, 3-ої і 4-ої кляс. Читанки частинно змінені під педаґоґічним та методичним оглядом; у них опрацьовуються теми, що їх видвигає сучасність у ділянці практичної, політичної, господарської та культурної відбудови в Ґенерал-Ґубернаторстві. 