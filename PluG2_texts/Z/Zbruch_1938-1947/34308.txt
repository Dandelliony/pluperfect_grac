◦ ◦ ◦ ◦ ◦ ◦ ◦

Організація 174 МТС в західних областях України. В 1940 році на території західних областей Української РСР організуються 174 державні машинно-тракторні станції. Перші 100 МТС створюються до весни цього року. Організуються також машинно-тракторні майстерні.
Нові машинно-тракторні станції в терміновому порядку забезпечуються сільськогосподарськими машинами. До весни вони одержать 1.250 тракторів, 200 автомобілів, велику кількість плугів, тракторних зернових сівалок, тракторних лущильників і інших машин. Виділено також багато інвентаря для продажу бідняцько-середняцьким господарствам. (ТАРС).
Ленінград — Виборг. ВИБОРГ, 25 березня (Спецкор ТАРС). Відкрилось регулярне пасажирське залізничне сполучення між Ленінградом і Виборгом. Нове радянське місто зв'язане тепер з Ленінградом двома маршрутами. Один з них проходить через станції Бєлоострів, Теріокі, Райвола, Перкіярві, а другий по березі Фінської затоки через станції Бєлоострів, Керіокі, Койвісто. Вчора до прикрашеного флагами Виборгського вокзалу підійшов поїзд №63 Ленінград—Виборг.
До початку аеронавігації. Найближчим часом буде розпочато весняно-літню аеронавігацію між Львовом і містами Радянського Союзу та Львовом і районами області. 23 березня у Львові спустився літак "Сталь—2", пілотований тов. Марченком, бортмеханіком тов. Федоренком. Літак доставив свіжі газети і кореспонденцію з столиці Радянської України.
На аеродромі зараз провадиться підготовка обладнання. Технік тов. Шелюга працює над підготовкою приймання літаків далекого рейсу, старший технік вагону тов. Пічкуров і моторист тов. Грінченко готують обладнання місцевого авіазв'язку. Як тільки зійде сніг, в районах будуть обладнуватися посадочні площадки. 
Марксо-Ленінський кабінет. Львівський філіал бібліотеки Академії Наук УРСР відкриває в приміщенні Осолінеум (вул. Осолінських, 2) марксо-ленінський кабінет. В трьох кімнатах колишньої квартири князя Любомирського розташувалася бібліотека і кабінети для роботи. В бібліотеці кабінету — твори Маркса, Енгельса, Леніна, Сталіна, книги з питань марксизму-ленінізму. Тут є література українською, російською, польською, єврейською, білоруською, німецькою, англійською і французькою мовами. Великий інтерес являють перші видання творів Леніна, є видання творів Леніна і Сталіна, якими користувалися в підпільних революційних гуртках колишньої панської Польщі. Серед газет можна знайти екземпляри "Искри" та інших більшовицьких женевських видань.
Наукові працівники, агітатори, пропагандисти та всі, хто вивчає марксо-ленінську теорію зможе одержати тут висококваліфіковану допомогу, консультацію, послухати лекцію. Кабінет працюватиме щодня (крім вихідних) з 11 годин ранку до 9 вечора. 