Оберемо кращих людей

Студенти, наукові працівники і професори Львівського університету з великим піднесенням зустріли відозву Тимчасового управління та Положення про вибори до Українських Народних Зборів. Крім читання у вільний час кожним студентом, в університеті було організовано на всіх факультетах колективне читання відозви та Положення. Коли в газетах були надруковані ці історичні документи, на кожному факультеті виділили агітаторів, які читали Положення. Агітатори — студенти університету — Вітц, Городиський, Фестінг і Смаль перед тим, як розпочати читання одержали докладні пояснення і консультацію, як провадити цю роботу.
Після навчання студенти охоче залишилися в своїх аудиторіях і уважно слухали пункт за пунктом все Положення про вибори до Українських Народних Зборів. Студенти цікавились і просили пояснити їм, як саме вони обиратимуть своїх депутатів до Народних Зборів. Подаючи запитання, вони оповідали про важкі утиски і національний гніт, що панував у Львівському університеті до приходу Червоної Армії. Взагалі, у панській Польщі студенти не мали права обирати і бути обраними, аж поки не закінчать вищої освіти. А коли вже студент і здобуде вищу освіту, то йому довго доводиться чекати на роботу, якщо він не поляк.
На всіх факультетах відбувалися загальні збори студентів і професорів, на яких більш докладно пояснювалося Положення про вибори.
Перші збори студентів і професорів з цього приводу відбулися і на гуманістичному факультеті. З доповіддю "Положення про вибори до Українських Народних Зборів" виступив начальник Управління вищих шкіл тов. Філатов.
Студенти і професори, що виступали, після доповіді вітали Положення про вибори і обіцяли до Українських Народних Зборів обрати достойних депутатів.
— Ми добре знаємо, що Радянська влада піднесла на нечуйні висоти найвідсталіші народи колишньої царської Росії. Тепер в Радянському Союзі ненець з далекої півночі і таджик з далекого півдня стали справжніми володарями свого щастя, — сказав у своїй промові студент Вітц.
В резолюції, одноголосно прийнятій, студенти й професори записали таке:
"Ми, учасники зборів цілком і повністю схвалюємо відозву Тимчасового управління міста Львова про вибори до Українських Народних Зборів і зобов'язуємося взяти активну участь у підготовці і проведенні цих виборів. Не допустимо, щоб у виборний орган пролізли ворожі народові депутати. Ми зобов'язуємося понести в широкі маси населення правду про Радянський Союз, про комуністичну партію більшовиків і широко популяризуємо Положення про вибори до Українських Народних Зборів Західної України.
Будьмо пильнішими до ворогів! Завжди пам'ятаймо слова товариша Сталіна про капіталістичне оточення!"
Підготовка до наступних виборів у Львівському університеті що день, то більше розгортається. Студенти вивчають Положення і буде пояснювати його населенню. Вчора відбулися загальні збори юридичного та природничо-математичного факультетів, на яких теж обговорювали Положення про вибори до Українських Народних Зборів.
А. Савуляк 