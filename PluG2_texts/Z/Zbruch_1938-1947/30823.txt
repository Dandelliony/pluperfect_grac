Культурно організувати зимові канікули

23 грудня розпочинаються зимові канікули в школах, які будуть тривати до 11 січня 1940 року.
Тепер у школах підводять підсумки навчання за перше півріччя. До 25 грудня будуть проведені батьківські збори про підсумки навчання за перше півріччя і про завдання на друге півріччя.
В дні зимових канікул в школах, гімназіях, ліцеях, будуть організовані цікаві бесіди про Радянський Союз, про Червону Армію, вечори самодіяльності, колективне відвідування кінотеатрів, катання на лижах, коньках, змагання шкільних волейбольних команд, а також міська олімпіада. Кращих учасників буде премійовано.
Посилено готуються в школах до зустрічі нового року. В ці дні в шкільних залах буде чудова оздоблена ялинка. Учні народних шкіл одержать на новий рік подарунки.
Справа честі працівників шкіл культурно і розумно організувати зимовий відпочинок школярів.
Підготування до канікул
Українська гімназія готується до зимових канікул. По наміченому плану передбачається колективне відвідування учнями театру та кіно, екскурсії до львівських музеїв. Гуртками самодіяльності будуть влаштовані вечори з читкою твору "Дитинство" М. Горького, і декламаціями та виступами співочого гуртка. Фізкультурний гурток організує спортивну прогулянку на лижах та змагання з волейболу. 31 грудня учні гімназії спільно з учителями організовують зустріч нового року. В дні канікул буде влаштована зустріч молоді з письменниками орденоносцями. Шаховий гурток організує шахматний турнір.
Табір лижників
Студентські комітети університету, медичного інституту, політехніки та інституту радянської: торгівлі організують під час зимових канікул фізкультурний табір для студентів лижників в Микуличині. Тут будуть організовані різні атракціони зимових спортів та змагання студентських спортивних гуртків. Табір розрахований на 120 чоловік. 