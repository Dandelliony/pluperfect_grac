◦ ◦ ◦ ◦ ◦ ◦ ◦

Молотарки працюють 20 годин. Не менше як 20 годин на добу працюють на молотьбі селяни села Пирятина, Радехівського району, бажаючи якнайшвидше виконати свою першу заповідь перед державою — хлібопоставки. Своє зобов'язання вони виконали з честю. Вчора всі селяни закінчили виконання річного завдання здачі хліба державі. До історичного дня 17 вересня, — говорять селяни, — ми закінчимо всі сільськогосподарські роботи, новими виробничими подарунками зустрінемо річницю визволення.
Перші центнери хмелю. В повній готовності розпочав збирання хмелю радгосп в селі Сидинівка, Бродського району. Щоб вчасно і без втрат зібрати хміль, зберегти першосортність цієї надзвичайно цінної культури, проводиться вибіркове збирання. Вже зібрано перших 5 центнерів хмелю. Бригадири Гузарська і Мандзя слідкують за збиранням, допомагають молодим робітницям освоїти нову для них роботу. Під час обідньої перерви проводяться читки газет.
Підготовка до торфорозробок. Облвиконком обговорив питання про підготовку львівського підприємства Укрторфотресту до торфорозробок. Відмічено, що підготовка до цієї роботи почалася з запізненням. Запроектовану потужність торфопідприємства в 100 тисяч тонн визнало недостатньою. Зважаючи на гостру потребу палива, облвиконком вирішив просити Раднарком УРСР збільшити виробничу потужність Львівського торфопідприємства в 1941 році до 150 тисяч тонн торфу, а в 1942— 1943 роках довести до 200 тисяч тонн. Ухвалено закріпити за Укрторфотрестом весь Львівський торфомасив на площі в 2640 га (у Львівському районі 1670 га, в Ново-Яричівському — 970 га). Укрторфотрестові запропоновано негайно піднести темпи, підготовки болота, заводу устаткування та будівництва торфопідприємства. (ОблРАТАУ).
Підручник історії української літератури. Зараз у Львові перебуває директор Інституту української літератури Академії наук УРСР академік О. І. Білецький. В розмові з нашим кореспондентом він повідомив, що Інститут української літератури підготовляє видання підручника з історії української літератури для вищих учбових закладів. Перший том, за редакцією О. І. Білецького, С. І. Маслова та М. В. Гепенера, що охоплює історію української літератури від найдавніших часів аж до Котляревського, вже готовий і його здають до друку. Другий том, що міститиме історію української літератури XIX віку, готується зараз під редакцією О. І. Білецького та І. Стебуна. 