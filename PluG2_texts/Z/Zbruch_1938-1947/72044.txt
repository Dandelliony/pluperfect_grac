◦ ◦ ◦ ◦

Німецькі бойові літаки перевели знову налет на острів Мальту. Скинені у низинному леті важкі бомби викликали великі пожежі у військових спорудах і казармах. Німецькі ловецькі літаки охоронювали бойові ескадри. Другого дня досвіта німецькі та італійські літаки у новому випаді збили після короткого повітряного бою одну англійську машину "Спітфаєра", а того самого дня пополудні ще один англійський літак. Вночі німецькі ескадри збомбардували летовища Люкка на Мальті.
Японська агенція Домеі повідомляє з Нанкіну, що незабаром треба сподіватися переорганізування національно-китайської армії. Національний уряд Нанкіну прямує до централізації та поширення військових органів. В майбутньому воєнне та морське міністерство підлягатиме збільшеній війсковій комісії. Відповідні пляни ухвалив політичний центральний уряд ще в половині серпня.
Англійська військова влада в Єгипті заборонила чужинцям усіх національностей перебувати на всьому побережжі Червоного моря та в районі Суецького каналу. Єгипетські громадяни, що їх британська влада вважає підозрілими, теж мусять покинути цю область. Проти рішення британської військової влади нема відклику.
Ню-Йорський часопис "Таймс" змальовує північно-американські воєнні зусилля: "Злучені Держави — пише часопис — є, як і давніше, у повній дефензиві і далекі від того, щоб служити як арсенал демократіям, тобто могли доставляти союзним всликодержавам ту зброю, якої їм конечно потрібно. Часопис покликується опісля на керівника інформаційного уряду ЗДА, Дейвеса. Дейвес заявив на одній пресовій конференції, що всі корабельні статистики не мають значіння, бо потоплення американських кораблів і далі такі високі, що в цьому році ЗДА неможливо досягти стану тонажу зперед Пір Гарбуру. Продукція воєнного матеріялу почала обнижуватись і достави літаків, гармат, та винищувачів підводних човнів впали нижче продукційної схеми.
Недалеко Азамбуї в Портуґалії злетів на землю чотиро-моторовий англійський бомбардувальний літак. Залога, що складалася із семи людей, а саме — двох англійців, двох американців та трьох канадійців, зазнала підчас катастрофи важких поранень. Машина запалилася і зовсім згоріла.
Постійні корабельні втрати довели до того, що проблема корабельного тонажу і далі залишається головним питанням аліянтів. Анґлійський часопис "Менчестер Гардієн" пише на цю тему, між іншим, таке: Без сумніву американцеві неприємно читати в часописах, що внаслідок браку сталі зменшено будову нових кораблів, або, що великі пляни конструктора Кайзера відносно будови транспортних літаків неможна буде виконати тому, що нема досить сировин, щоб водночас будувати і транспортні літаки і бомбовики. Наприкінці англійський часопис стверджує, що в тому відношенні Анґлія й Америка є товаришами недолі.
Дансько-фінські торговельні переговори закінчилися проголошенням додаткової умови. Згідно в нею Данія буде спроваджувати з Фінляндії у першу чергу деревну масу та папір, а Фінляндія дістане за те мід, яринові консерви та інші харчі. Крім цього Данія задумує під кінець цього року доставляти Фінляндії масло.
З доручення президента Бразилії Варгаса з днем 1-го листопада курсуватиме у Бразилії замість дотеперішнього мільрейса новий гріш, якого основою буде крузейро. Ця нова одиниця валюти достроєна до децимальної системи.
Цьогорічні португальські збори винограду вважають з огляду на кількість дуже незадовільними. Подекуди продукція поодиноких виноградників обнизилася до восьмини минулорічного збору. Зате не було досі реклямацій щодо якости винограду. 