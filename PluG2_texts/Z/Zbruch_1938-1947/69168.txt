† Михайло Стоцький

23 липня ц. р. помер у Львові в 76 р. життя заслужений львівський .міщанин бл. п. Михайло Стоцький, емеритоваций залізничник і власник реальности. Весь труд свого життя посвятив він змаганням за двигнення українського міщанства у Львові, а з окрема на городецькому передмісті. Він основник і провідник майже усіх українських товариств і установ, що повстали в останніх 4 десятках літ на тому ж передмісті. В 1905 р. оснував читальню "Просвіти" на городецькому передмісті, опісля основує і стає головою Кружка "Рідної Школи" ім. Б. Грінченка. Лише завдяки небувалій енергії та ініціятиві Покійного перетривала ця школа успішно декілька матеріяльних кріз. Бл. п. Михайло Стоцький крім культурно-освітніх товариств, основує і веде фінансову кооперативу зокрема т-во "Скору Поміч", яка розвиває гуманітарну діяльність в користь своїх членів. По професії залізничник, бл. п. М. Стоцький організує українських залізничників, починаючи від того, що заснував для них Церковне Братство ім. св. Михайла при Соборі св. Юра. Також в політичному житті бере живу участь, зокрема у всіх виборчих акціях, за що й покликано його в ряди членів Ширшого Народного Комітету. Покійний був також дуже дбайливим батьком родини.
Похорон бл. п. Михайла Стоцького відбувся 8 суботу 25 ц. м. при численній участи львівського громадянства. Від імени співтоваришів праці та загалу львівського громадянства попращав Покійного гарячими словами посадник міста Д-р Ст. Біляк. 