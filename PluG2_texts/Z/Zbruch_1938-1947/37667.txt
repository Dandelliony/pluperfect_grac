◦ ◦ ◦ ◦ ◦ ◦ ◦

Великий наступ німецьких військ на західному фронті
ЛОНДОН, (ТАРС). Парижський кореспондент агентства Рейтер повідомляє, що за відомостями, одержаними у французьких військових колах, німці ослабили натиск в районі ріки Брель і почали новий великий наступ на фронті між Омаль і Нуайон шириною коло 100 кілометрів. На цій ділянці фронту німецьке командування кинуло в наступ коло 300 тисяч солдатів. Перед лицем найсильнішого натиску противника французські війська почали відходити. Великий наступ початий німцями також в районі ріки Ен, де вони, не зважаючи на запеклі контратаки французських військ, зайняли висоти на південь від ріки. Добре інформовані військові кола характеризують битву, що відбувається тепер між протокою Ла-Манш і Шмен-де-Дам, як "найбільшу битву в усій історії людства". На фронті шириною в 160 кілометрів німці кинули вчора ранком в бій майже півміліона чоловік і 4 тисячі танків.
Виконання в США воєнних замовлень для союзників
НЬЮ-ЙОРК, 9. (ТАРС). За повідомленням агентства Ассошіейтед Пресс з Батлер (штат Пенсільванія), американська вагонобудівна компанія "Пульман Стандарт кар Корпорейшен" оголосила, що нею прийнято замовлення від союзників на виробництво снарядів на суму в 3 млн. доларів.
Прибуття в Італію керівників німецької націонал-соціалістської партії
НЬюЙОРК, 9. (ТАРС). За повідомленням агентства Юнайтед Пресс з Риму в Кремону (Італія) прибули Гесс і інші керівники німецької націонал-соціалістської партії. З Кремони вони виїжджають в Рим, де зустрінуться з Муссоліні і Чіано.
Становище Італії
ЛОНДОН, 9. (ТАРС). Як заявляє дипломатичний оглядач газети "Ньюс Кронікл", є ознаки, які свідчать про те, що Італія може в усякий час вступити у війну. Нейтральні спостерігачі, які знаходяться в Італії, вказує оглядач, були очевидцями пересування значних італьянських військових сил на шосе і залізничних лініях в напрямі до італо-французського кордону.
Газета "Санді Таймс" пише, що в Римі опубліковано офіціальне спростування відносно нібито зробленого розпорядження італьянським суднам тимчасово припинити свої рейси. Проте, подібного роду розпорядження, очевидно, було справді зроблено, пише газета, бо італьянські судна, що знаходяться в рейсах, спішно вирушили в порти нейтральних країн.
Загальна атмосфера в Римі, говориться далі в повідомленні газети, залишається напруженою. В зв'язку з триваючими воєнними готуваннями в місті закриті всі музеї і художні галереї.
Евакуація Александрії
БЕРЛІН, 8. (ТАРС). Німецьке інформаційне бюро передає, що почата евакуація міста Александрії (Єгіпет).
Прибуття генерала Паунолла у Францію
ЛОНДОН, 8. (ТАРС). Агентство Рейтер передає, що генерал-лейтенант Паунолл — начальник штабу при головнокомандуючому англійськими експедиційними силами генералі Горті — прибув у Францію, де він провадитиме переговори з генералом Вейганом і генералом Жоржем.
Шведсько-німецькі торгові переговори
СТОКГОЛЬМ, 9. (ТАРС). Шведське телеграфне агентство передав повідомлення міністерства закордонних справ про хід торгових переговорів між Швецією і Німеччиною. Переговори, сказано в повідомленні, привели до угоди в різних областях. Ця угода, очевидно, сприятиме дальшому розвиткові товарообміну. В найближчому майбутньому переговори будуть продовжені для уточнення ряду питань, по яких ще не досягнуто угоди.
Виконання в США воєнних замовлень для союзників
НЬЮ-ЙОРК, 9. (ТАРС). За повідомленням агентства Ассошіейтед Пресс з Батлер (штат Пенсільванія), американська вагонобудівна кампанія "Пульман Стандарт кар Корпорейшен" оголосила, що нею прийнято замовлення від союзників на виробництво снарядів на суму в 3 млн. доларів.
Агентство Рейтер про англійські втрати на морі
ЛОНДОН, 9. (ТАРС). Агентство Рейтер твердить, що тепер співвідношення військово-морських сил союзників, з одного боку, і Німеччини — з другого, більш сприятливе для союзників, ніж на початку війни. За даними агентства, на початку війни англійський морський флот мав 16 лінкорів. За час війни був потоплений один лінкор. Із 7 авіаносців потоплений один. З загального числа 62 крейсерів загинуло два. Із 185 есмінців англійський флот втратив 21, потоплено 8 підводних човнів з загального числа 58. На початку війни Англія мала 108 тральщиків, сторожові судна і торпедні катери. З цього числа загинуло 6. Агентство вказує далі, що за цей же час англійський флот одержав значні підкріплення, зокрема 50 торгових суден були перетворені в допоміжні крейсери, з яких загинуло тільки два. Крім того, були включені в склад флоту 1.500 всякого роду дрібних воєнних і допоміжних суден, з яких потоплено 58. Наприкінці агентство вказує, що тепер на англійських верфях будуються воєнні кораблі загальною водотоннажністю в 1 міліон тонн. 