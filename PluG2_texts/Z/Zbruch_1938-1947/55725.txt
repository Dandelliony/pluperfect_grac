◦ ◦ ◦ ◦ ◦

Правильний приділ м'яса. Жаліються люди на те, що мають картки, але їх квадратики незаписані. Бідькаються, що немає м'яса. Передусім повинні зрозуміти, що по большевицькій руїні нашого господарства не легко упорядкувати ці справи. Але на кожному кроці — а завважується це у кожній ділянці — лад виводить життя з хаосу. Влада присвячує дуже багато уваги тому, щоб населення мало чим прохарчуватись та щоб розподіл харчів був загальний і справедливий. Унормовання розподілу м'яса доручено Центросоюзові. Це дає гарантію, що розподіл відбудеться якнайкраще. В картковій можна буде тепер щодня дістати м'ясо та м'ясні вироби. Зовсім зрозуміло, що покищо приділ не може бути повний. Поможуть нам це зрозуміти ось такі дані: наше місто потребує 42 тонни м'яса тижнево, тобто денно треба мати 7 тонн, або 7.000 кілограмів. Стільки м'яса покищо дати годі. Зате є певне, що кожного дня віддасться до розподілу 2.500 кг. Таким чином м'ясо буде щодня.
Розпорядок ч. 14. Заряджую перегляд коней і запрягів на день 4 і 5 вересня 1941 р. для міста Львова. Перегляд в обох днях почнеться в год. 8 рано на незабудованій площі при вул. Пелчинській між Болгарською і Кадецькою вулицями. В нижче поданих реченцях повинні припровадити коні і запряги їх власники або посідачі, яких прізвища починаються слідуючими буквами німецької азбуки: А до включно Q в четвер 4. 9. 1941 р. Р до включно З в п’ятницю 5. 9. 1941 р. Перегляд коней, які є власністю Управи м. Львова відбудеться в суботу 4 вересня 1941 р. о год. 8 рано на тому самому місці.
Кожний власник чи посідач коней на терені міста Львова має явитися в назначеному реченці зі всіми здібними до запрягу кіньми і возами. Коні припроваджені без воза, мають бути на уздечці і (шнурку) поводі. Паспорти на коні, або інші посвідки правного посідання, треба принести зі собою. Всі коні, що їх не припровадиться до перегляду відбереться без від шкодування. Їх власники будуть крім цього строго покарані. Дальше буде покараний кожний, хто свої або чужі коні переховує, або в інший спосіб старається скрити перед переглядом або уділяє помочі. Коні, що з причини тяжкої хвороби, або каліцтва не можуть бути припроваджені до перегляду, треба представити переглядовій комісії ветеринарне свідоцтво. Побору на коней не будеться перепроваджувати. Львів, дня І. IX. 1941 р. Der Stadthauptmann (Kujath). 