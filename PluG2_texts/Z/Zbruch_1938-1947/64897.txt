Пригадка про розпорядження у справі достави молока

Львів, 14 квітня.
Прийшла весна, а з нею ціла природа почала жити своїм повним життям. Має до цього право й людина, а зокрема діти й молодь, для яких відповідна кількість поживи необхідна для розвитку. Передовсім мусять вони мати молоко, що має в собі найважніші відживні складники. Обов'язок доставки достатню кількість молока для міста має село і цей обов'язок нормує відповідне зарядження Губернатора Дистрикту Галичина, з дня 20. II. 1942. В цьому розпорядку, між іншими, постановлено:
"Недостатнє забезпечення міського населення Галичини в товщі й молоко зумовлює потребу збільшеної достави молока. Доказом достатньої продукції молока й масла є факт, що ці продукти можна набути в потайній торгівлі. Тому закликаю до суспільного освідомлення сільського населення і рівночасно я приневолений видати такий розпорядок в справі достави молока:
1. Всі сільсько-господарські заведення і заведення для плекання худоби зобов'язані негайно при дуже ощадному власному зужитті, доставити в несфальшованому стані всю кількість молока до тих молочарень, чи збірних станиць, які знаходяться в даній окрузі.
2. Якийнебудь інший продаж молока заборонений. Виріб масла у власному обсягу дозволений тільки в тих громадах, які не належать до округи, що доставляє молоко.
3. Доставець уповажнений закупити в збірному доставному пункті 10% доставленого молока у формі масла або 10% доставленого масла.
4. Годівля повним молоком в основному заборонена. Телятам можна давати повне молоко тільки в перших чотирьох тижнях від дня народження.
5. Молочними коровами слід вважати всі корови після першого теляти. Корови перед отеленням, які часово не дояться, слід вважати за корови молочні.
6. Для достави молока обов'язують такі максимальні кількості:
1 корова — 1 літра молока денно
2 корови — 2.5 літ. молока денно
4 корови — 6 літ. молока денно
5 корів — 10 літ. молока денно
Від кожної дальшої корови 2.5 літри молока денно.
7. Для успішної достави молока всі війти зобов'язані обрати спеціяльного громадського урядника, який має дбати про організацію достави молока. У всіх громадах повинні негайно бути виготовлені списки стану молочних корів окремих рільних господарств і згідно з ними слід нормувати доставу молока. Молочарні і збірні пункти для достави сметани виставляють доставцям молока відповідні потвердження відбору. Ті громади, які не належать до округи достави одної з молочарень, чи збірних пунктів для достави сметани, зобов'язані завести відповідні картотеки доставленого для урядових збірниць масла й молока. Так картотеки повинні бути найпізніше до 10 кожного місяця предложені окружному старості, в Уряді Прохарчування і Сільської Господарки (Амт фір Ернерунг унд Ляндвіртшафт). Посадник чи війт має подбати про вози для збірної достави молока й масла.
8. Провини проти цього розпорядження будуть строго покарані. 