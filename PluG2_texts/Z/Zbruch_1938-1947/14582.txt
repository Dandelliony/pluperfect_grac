Обєднання наших радіотехнічних фірм. — Новий тип кисневої маски. —  Заручини правнучки Наполєона. — 

Обєднання наших радіотехнічних фірм. Наші фахівці-радіотехніки, що вели досі дві окремі фірми, обєдналися в радіотехнічній спілці "Селєктон". Посвячення цієї фірми, що міститься у Львові, при вул. Сикстуській 43, відбулося саме в неділю 23. ц. м. Посвячення довершив о. радник Семчишин. По посвяченні присутні гості оглянули під проводом інж. Смітюха, інж. Раковського та п. Левицького уладженнє ф-ми, і мали нагоду послухати авдиції з нових радіоапаратів ф-ми Селєктон. З демонстрованих приймачів найбільше подобався тип А 396, прегарний 6-лямповий супер із "маґічним очком", який і зовнішнім виглядом і милим, дзвінким та живим голосом захопив присутніх. Видно, що час проб у нашім радіотехнічнім промислі вже минув та що нова фірма зможе давати громадянам повновартний товар, який не уступає якістю приймачам, найбільш відомих на радіовім ринку, фірм. Власникам фірми Селєктон бажаємо від себе багато замовлень та успіхів у праці.
Новий тип кисневої маски, призначеної для летів на значній висоті, винайшов — як запевняє "Красная Звєзда" науковий інститут для летунських справ. Нова маска є куди менша розмірами і величиною від дотепер уживаних масок, при чому віддихати можна без ніяких перешкод. Далі орган червоної армії запевняє, що совітські летуни дістануть нові однострої, лекші і тепліші від дотеперішніх.
Заручини правнучки Наполєона. В Льондоні відбулись заручини кн. Марії Кльотильди Бонапарте з російським еміґрантом, старшиною царської ґвардії Сергієм Вітте. Княжна Марія Кльотильда Бонапарте є правнучкою Наполєона. Її мати Климентина є донькою бельґійського короля Лєопольда II. Правнучка Hаполєона має 26 років та є дуже гарна й енерґійна. Її брат претендує до престолу Франції. Родина Кльотильди не згодилася на ці заручини. 