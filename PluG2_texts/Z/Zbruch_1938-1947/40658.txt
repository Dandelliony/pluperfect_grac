Збільшити асортимент товарів широкого вжитку

Підприємства облмісцевпрому, обллегпрому і інших обласних організацій не погано попрацювали В першому півріччі цього року. План першого півріччя по випуску товарів широкого вжитку виконано на 108,6 процента. Такі організації, як деревообробний трест, трест облбудматеріалів організували ряд нових цехів по випуску товарів широкого вжитку. Обллегпром організував кілька утильцехів по переробці відходів при шкіряних заводах і трикотажній фабриці.
Все ж, підприємства по випуску товарів широкого вжитку мають ряд істотних недоліків, зокрема незадовільно виконують плани по асортименту. Взяти хоч би облмісцевпром. План по випуску товарів широкого вжитку загалом він виконав на 100,25 процента, а по асортиментах лише на 78 проц. По плану другого кварталу на емальзаводі треба було випустити посуду на 12.000 крб. Випущенож тільки на 3000 крб. Текстильсоюз піврічну програму виконав на 79,3 проц., а по швейній промисловості — лише на 65 проц., трикотажній — на 40 проц.
Не кращий стан і по інших обласних організаціях. Більше того, в деревообробному тресті взагалі немає ніякого обліку не тільки випуску товарів по асортиментах, а й взагалі товарів ширвжитку і це тоді, коли за планом тресту треба випустити товарів на суму 540 тисяч крб.
Більшість товарів широкого вжитку, що випускаються, як замки, примуси, вилки тощо, не мають фабричної марки, а це позбавляє можливості контролю за якістю продукції, не дає змоги знайти винуватців того чи іншого браку. Це особливо стосується підприємств промкооперації, керівники якої не завжди сумлінно ставляться до випуску високоякісної продукції, часто займаються замилюванням очей і цим прикривають свою бездіяльність, а то й антидержавні діла.
XV з'їзд КП(б)У приділив велику увагу питанню випуску товарів широкого вжитку.
"З метою дальшого підвищення матеріального і культурного добробуту трудящих, XV з'їзд КП(б)У пропонує всім партійним, радянським, господарським і профспілковим організаціям очолити розгорнуте республіканське змагання цехів і підприємств ширвжитку і артілей промкооперації, забезпечиш збільшення випуску і зниження собівартості товарів широкого вжитку, підвищення їх якості і розширення асортименту, зокрема, за зразками Всесоюзної торгової палати".
Треба не на словах, а на ділі взятися за реалізацію цих рішень. В нас є всі можливості наводнити нашу область товарами широкого вжитку і уникнути зайвих перевозок цих товарів за кілька тисяч кілометрів. Наша область — багата на різну сировину. Треба лише прикласти руки й уміння та організувати справу випуску товарів як слід. Це стосується і районної промисловості, яка повинна працювати на повний хід по випуску товарів ширвжитку. Непогано зробили в Жовквівському, Угнівському та інших районах, де організували районні промкомбінати і забезпечили безперебійну роботу місцевої промисловості і різних новоорганізованих артілей.
Необхідно перенести кращий досвід роботи підприємств по випуску товарів ширвжитку східних областей України. Адже там немає жодного асортименту з товарів широкого вжитку, який би не вироблявся в необхідній кількості місцевою промисловістю і промкооперацією. Прекрасно використовуються для цього промислові відходи, передовими є утильцехи. Чому б широко не застосувати цього в наших умовах?
Для цього треба, щоб наші керівники підприємств і промартілей цікавилися не лише однією стороною справи — кількісними показниками. Треба дбати про якість і асортимент товару, бо це, кінець-кінцем, — головне. Попит нашого споживача, на основі зростання його добробуту, з кожним днем все збільшується. Ці потреби необхідно задовольнити.
Велика роль в цьому партійних, комсомольських і профспілкових організацій. Вони повинні, як цього вимагає в своїх рішеннях XV з'їзд КП(б)У, очолити соціалістичне змагання цехів і підприємств товарів широкого вжитку, організувати боротьбу за виконання виробничих планів, подбати про те щоб повністю були використані всі місцеві можливості щодо випуску товарів ширвжитку. Райкоми партії, райвиконкоми повинні всебічно опрацювати, вивчити це питання в районах, проявляючи якнайбільше ініціативи.
Місцеві ресурси нашої області багаті і їх ми повинні використати до дна. 