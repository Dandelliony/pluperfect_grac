◦ ◦ ◦ ◦

Провід Української ДопомоговоІ Акції повідомляє, що вже почав працю. Канцелярії приміщені в домі при пл. св. Юра ч. 1. в партері. Всі, що погребують допомоги (бідні, немічні) української народности, родини помордованих політв'язнів, забраних до війська, безробітні (умові, фізичні) — реєструються щоденно в секретаріаті від год. 8—13. Одночасно прохаємо всіх домоуправителів, зголошувати в нас майно полишене большевиками (одіж, обуву, білля) для передачі потребуючим допомоги.
Фотоаматори! Ніщо не сміє пропасти для Історії Української Визвольної Боротьби! Всі знімки большевицького звірства та знімки, які відбивають переломові дні, що їх переживав Український Народ, відсилайте до фотоархіву при Інституті Націоналістичної Освіти, Львів, Валова 31.
Оголошення. Міська Санітарна Стація подає до відома населення, що при пл. Місіонарській 2, є чинна Центральна Стація для профілактичних щеплень проти інфекційних хворіб: черевного тифу, висипного тифу, дифтерії, дизентерії (червінки), а також покусаних скаженими тваринами (собаками, котами і пр.). Інтересанти можуть зголошуватися від год. 8 ранку до год. 3 попол. Примітка: Оплата за щепильний матеріял при щепленню покусаних виносить 22 крб. Львів, дня 25 липня 1941 р. Управа м. Львова: Д-р Ю. Полянський
Реєстрація всіх українців, що попали в німецький полон відбувається щодня від год. 8.30—13 в льокалі Українського Червоного Хреста. — Львів, Личаківська 37а, І. п.
Україна—Тризуб 7:2 (4:0) В тяглу неділю відбулися перші футбольні змагання у визволеному Львові. Глядачів було к. 2.000. Суддював п. Конашевич. Обі дружини, що два роки врятували своє існування під назвами "Облспоживспілка" і "Зоря", грали в дещо змінених складах, бо деяких змагунів не минула катівська рука НКВД. Перед змаганнями вшанували обі дружини та публика невинних мучеників героїв однохвилинною мовчанкою. 