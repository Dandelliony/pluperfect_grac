◦ ◦ ◦ ◦ ◦ ◦ ◦

Погром 19-ої китайської армії
ШАНГАЙ, 3. IV. — Вже закінчилися боєві дії японськ. збройних сил, що почалися в половині березня і звернулися проти 19-ої китайської армії, що в провінції Кіянґсі на південь лід Нанхун, підготовлювала наступ. Японські боєві дії закінчилися повною катастрофою китайців. Китайці втратили в поодиноких боях майже 9 тисяч вбитих і велику кількість воєнного матеріялу. Згідно з японськими вістками, китайці відступають у великому неладі.
Папа прийняв Матсуоку
РИМ. 3. IV. — Пана Пій XII. прийняв на авдієнції в середу передполуднем японського міністра закорд. справ Матсуоку. Біля год. 8.30 високі достойники папського двору супроводжали в трьох самоходах мін. Матсуоку з його почотом з віллі Мадама до Ватикану. Перед 9. год. в Климентинській салі, де зібралися японські богослови, що студіюють у Римі, привітав японського міністра закорд. справ один японський священик у японській мові. Потім ввели мін. Матсуоку до папської бібліотеки, де очікував на нього Папа Пій XII. Розмова тривала понад годину. Підчас розмови Папа вручив японському гостеві золоту медалю. Потім мін. Матсуока представив Папі свій почот і відвідав державного секретаря, кардинала Маліоне. По розмові, що тривала 40 хв., міністр Матсуока залишив Ватикан в год., 11.30 серед звичайного церемоніялу. Незабаром потім кард. Маліоне відвідав японського міністра закорд. справ у віллі "Мадама".
Після авдієнції, що її Папа уділив японському міністрові закорд. справ, Папа прийняв багато німецьких і італійських вояків. При цій нагоді Папа звернувся до японських богословів і заявив їм, що авдієннія їхнього міністра закорд. справ була дійсно гарним прийняттям. Папа радіє, що вони мають такого здібного міністра закордонних справ і уділив їх далекій батьківщині свого благословення.
Московська "Правда" проти "брехні з призвичаєння"
МОСКВА, 3. IV. — Совітський урядовий щоденник помістив статтю п. з. "Брехня не з необхідности — але з призвичаєння".
У тій статті совітський пресовий орґан заперечує повідомлення американського щоденника "Юнайтед Пресс" про те, наче Совітський Союз вислав югославянському урядові ґратуляційну телєґраму, яка стверджувала, що югославянський нарід виявив себе гідним свойого славного минулого. Совітський щоденник рішуче зазначує, що такої телєґрами взагалі ніколи не висилали. Совітський Союз не складав ніяких ґратуляцій і ціла та вістка видумана аж до останнього слова. Щоденник називає американське повідомлення "брехнею хемічно випраною з правди". Особливість тієї вигаданої вістки, у тому, що її спричинила не конечність, але привичка.
Японські літаки заатакували Тунчен
ТОКІО, 3. IV. — Пресове бюро японської фльоти на середнє-китайських водах подає:
Ескадра японських водолітаків збомбардувала сильні військові обєкти в Тунчені в провінції Ангві. Вісьмома бомбами поцілено влучно кватирю штабу одної китайської дивізії. Багато бомб скинули на бараки, що згоріли. Всі японські літаки вернулися до своїх баз.
Втікають перед сербськими терористами
СОФІЯ, 3. IV. — У вівторок прибули з Білгороду болгарські студенти, які заявили, що мусіли покинути Білгород, бо серби погрожували їм переслідуваннями. Також жінки закордонних невтральних дипльоматів, подібно, як і численні болгарські родини, покинули Білгород і відїхали до столиці Болгарії, бо не почували себе безпечними.
Невдача офензиви Чанкайшека
ТОКІО, 3. IV. — Військові обсерватори стверджують у своїх звітах, що березнева офензива чункінської армії розбилася об сильний опір японської армії. Маршал Чанкайшек виголосив недавно радіопромову, в якій ствердив, що "вільний Китай усуне з краю кожного японського вояка". Одначе в тиждень пізніше китайську офензиву спинили японці. Сильні японські летунські ескадри збомбардували в Чункіні військові обєкти. Японські війська зайняли урожайні терени при гирлі ріки Янґсе, звідки виперли чункінські війська та рештки нової 4. комуністичної армії.
Сербські пограничники проти німецьких втікачів
ТЕМЕШКАР, 3. IV. — В безпосередньому сусідстві румунської прикордонної місцевости Сарамос завважили по югославянському боці грізну пожежу ліса. З оповідань утікачів, яким удалося передістатися крізь кордонну смугу, виходить, що у згаданому лісі укривалося багато німецьких утікачів. Невиключене, що сербські пограничники підпалили ліс щоб скоро зловити німців та унеможливити їм утеку за кордон.
Коли Югославія дістане американську допомогу
НЮ-ЙОРК, 3. IV. — Як "Ивнінґ Стар" довідується з військових кругів, матеріяльна допомога Злучених Держав для Югославії, що її обіцяв державний секретар Уелс, головно достава воєнних матеріялів, може надійти щойно за кілька місяців. І брак власних запасів і транспортові труднощі складаються на причини, що унеможливлюють безпосередню підримку Югославії Злученими Державами. 