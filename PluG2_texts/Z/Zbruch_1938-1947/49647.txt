◦ ◦ ◦ ◦ ◦ ◦ ◦

Комунікат Українського Консуму в Кракові. В тижні від 31. березня до 6. квітня 1941 визначено продажу таких приділових продуктів: Хліб і мясо — в дотеперішній кількості й ціні. Масло (топлене) — на додаткові карти ІІ., відтинок 21, по 125 ґр. на особу, в ціні 8.40 зол. за 1 кґ. Мармеляда — на нормальні карти (дорослим і дітям), відтинки 28, 29, 30 і 31, по 500 ґр. на особу в максимальній ціні. Заввага: Ті, що одержали в Консумі асиґнати на вугілля, можуть уже голоситися до ф-ми "Карбококс", Зелена 24, І. пов., бо вугілля вже надходить.
Віденські українці уладжують в неділю 30. березня ц. р. святочний концерт з приводу 80-ліття смерти Тараса Шевченка.
Концерт-академію в честь Т. Шевченка в Ярославі улаштовує місцеве Українське Освітнє Товариство два рази в неділю 30. ІІІ. ц. р. в салі "Уранії" (б. "Сокола") з багатою й різноманітною програмою, що складається з музично-вокальних та інсценізаційних точок. Хорами проводять пп. проф. О. Залеський і проф. Я. Михальчишин, фортепяновий супровід М. Витвицька-Сливинська, режисер Я. Андрухович, декорації М. Глова. — Початок першого концерту для провінції й шкільної молоді в год. 12-ій, другого концерту для місцевого населення в год. 19-ій.
До українських переселенців із Буковини й Бесарабії! Подається до відома, що представник УЦК обїхав табори з переселенцями в околиці Касовиць і Одерберґу, — навязав із ними контакт та затвердив мужів довіря. З технічних причин обїздку перервав і щойно в найближчих днях у міру можливости, переводитиме її дальше. — Український Центральний Комітет. 