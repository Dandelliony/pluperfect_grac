◦ ◦ ◦ ◦ ◦ ◦ ◦

Бої в Іраку
РИМ, 3. V. — У пятницю ввечері прийшло до відкритих боєвих дій в Іраку. Про те повідомили з Іраку пресову аґенцію "Мондо Арабо". Бритійські літаки заатакували бомбами іракські війська, які окружили летовище Габбанія. Іракські війська відповіли гарматним вогнем. Крім того бритійські літаки намагалися заатакувати місце замешкання іракського премієра Кайлянія.
У звязку з тими подіями повідомляють, що іракський уряд звернувся з відповідною заявою до народу, в якій зазначив, що Ірак змагав до того, щоби вірно виконувати свої зобовязання супроти Анґлії. Доказом того є те, що Ірак погодився, щоб анґлійські війська висіли в Басрі, але тільки з метою переходу через Ірак. Коли Анґлія не дотримає тієї клявзулі, тоді іракський уряд ужиє всіх засобів охорони, щоби боронити національних прав Іраку. Від населення уряд зажадав спокою й довіря. Останніми днями уряд наказав усе, що треба, щоби закінчити мобілізацію армії. З тією метою покликали багато річників. Від анґлійського посла в Багдаді уряд Іраку дуже рішуче, зажадав, щоби ті бритійські відділи першого індійського континґенту, що їх 19. і 20. м. м. завантажили на кораблі в Басрі й тепер ще перебувають в Іраку, негайно виїхали в напрямі Палестини, згідно з договором. Далі анґлійському послові заявили, що коли б анґлійці висадили в Басрі другий транспорт, поки ще відїде другий, то тоді Ірак виступить проти того зі зброєю в руках.
Зміни в уряді Черчіля
ШТОКГОЛЬМ, 2. V. — Президія ради міністрів Анґлії подала до відома про важкі зміни, що зайшли в уряді Черчіля. Міністер комунікації підполковник Мур-Бребесон іменований міністром летунського виробництва після лорда Бівербрука, що став державним міністром. Міністерства мореплавби й комунікації злучені. Міністром цих обох ресортів іменовано Літерca, що досі був дорадником у вуглевих справах у міністерстві мореплавби. Дотеперішній міністер мореплавби Кросс іменований високим комісарем Австралії. Парляментарним комісарем у міністерстві комунікації іменований полк. Левелин, а Монтеґ парляментарним секретарем у міністерстві летунського виробництва.
День 1. травня в Німеччині
БЕРЛІН, 3. V. — День 1-го травня, як націонал-соціялістичне свято німецького народу, обходили цього року без великих маніфестацій, як у мирних часах, та все ж таки незвичайно святочно й поважно. Кульмінаційною точкою святкування була маніфестація в Авґсбурзі, де промовляв заступник Фірера — Рудольф Гес. Підчас цієї маніфестації іменовано "піонірами праці" державного керманича Амана, міністра Онезорґе й проф. Мессершмітта. Одночасно низка заведень і фабрик одержала плякети "націонал-соціялістичного зразкового заведення". В рамах урочистостей в інших містах, м. і. у Берліні, надано хрести воєнної заслуги заслуженим робітникам із усіх областей Великонімеччини. В усіх заведеннях відбулися відправи, торжества й товариські сходини.
Війна у Греції закінчена
БЕРЛІН, 3. V. — Після зайняття цілої Греції — грецьку кампанію можна вважати за покінчену. Одночасно підкреслюють, що це тільки частина боротьби за Середземне море.
Курси німецької мови у Франції
Населення Франції відноситься прихильно до німецько-французької співпраці. Доказом того є те, що курси німецької мови у Франції відбуваються дуже успішно. Вони відбуваються в усіх французьких провінціях. Усюди росте число тих, що вчаться німецької мови. І це діється не тільки в Парижі, але також і на провінції. В січні ц. р. відкрили в Бордо філію Німецького Інституту в Парижі. На курси німецької мови в Бордо записалося вже понад 1000 французів.
Марія Гамсун про Норвеґію 
Голяндська преса подає, що жінка відомого норвезького письменника Кнута Гамсуна, Марія Гамсун, обїздить із відчитами Голяндію. Вона зазначує, що Норвеґія живе зовсім нормальним життям. Анґлійські вояки, що прибули до Норвеґії, не віддали їй ніякої прислуги. Їх поведінка була груба і це від них відштовхувало. Тому норвежці втратили симпатію до Анґлії.
Новий грецький уряд
АТЕНИ, 3. V. — Президент нового грецького уряду, ґен. Цолякоґлю, видав заклик до грецького народу. В ньому пишеться, м. ін.: "Після зайняття Атен німцями, після втечі анґлійців і після того, як король покинув край, не може бути мови про дальше ведення війни. Грецький нарід мусить брати факти такими, як вони є. Греція потребує сильного й авторитарного уряду, тому він рішився в порозумінні з ґенералами грецької армії створити новий уряд, що спирається на волю грецького народу. Мета уряду — забезпечити народ і край. Кожний грек помагатиме своєю льояльністю урядові, що всіми силами старатиметься усунути важкі наслідки війни". Ґен. Цолякоґлю згадує про минулі бої, підчас яких він був командантом, що високо піднесли честь грецької зброї, бо грецькі вояки виявилися гідними потомками героїв зпід Маратону, Термопілів і Плятеї. Ті самі причини, що примусили його видати наказ скласти зброю з уваги на безнадійність дальшої боротьби, спонукали його сьогодні закликати всіх громадян, щоб пішли за його проводом і взялися до праці над відбудовою дорогої грецької батьківщини. Відклавши на бік чужі й приватні інтереси — всі повинні віддатися праці для добра народу, щоби Греція жила далі та щоб народові забезпечити працю й мир. Нікому не вільно вагатися, всі повинні вчитися, що лежить у їхніх можливостях. Числю на патріотизм кожного з вас!" 