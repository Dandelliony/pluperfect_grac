◦ ◦ ◦ ◦ ◦ ◦ ◦

Українська мова в судівництві. Українську мову допустили у слові й письмі в таких городських судах: Біла Підляська, Білгорай, Тарногород, Холм, Володава, Белз, Грубешів, Чесанів, Томашів і Тишівці.
Землетрус в Україні. КИЇВ, 18. XI. — Останній землетрус, що на терені Румунії спричинив великі знищення, навістив теж деякі околиці СССР одначе без такого знищення, як у Румунії!
На залізничому двірці одеської пристані землетрус порушив ваґони, що стояли на рейках. Від 40 літ в Одесі не було такого нагального землетрусу, подібно як і в Києві, Харкові й Дніпропетровську. Вже при перших познаках землетрусу всі мешканці Одесси покинули свої доми та вибігли на вулицю. В багатьох домах завалилися стіни та відірвалися балькони й ґзимси.
У столиці молдавської совітської республики, в Кишиневі важко ушкоджені 3 лікарні, кілька шкіл, бровар, фабрики, театр і музична школа. Понад 460 родин остало без даху над головою. Багато фабрик мусіло перервати свою працю, доки не прослідили їхнього стану. Землетрус у Бесарабії був полученнй з сильним гуком.
Навіть в далекій Москві відчули землетрус доволі сильно, чого досі ще ніколи не було.
Джерело землетрусу має бути в Карпатах. Там мають створити багато сейсмоґрафічних стацій. Вогнище землетрусу має бути у глибині повище 100 км. Промір останнього землетрусу виносить 1.800 — 3.000 км. 