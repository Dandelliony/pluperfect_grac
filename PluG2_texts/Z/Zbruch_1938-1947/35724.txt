Приїзд театру ім. Івана Франка. — Спортивні зустрічі і змагання

Приїзд театру ім. Івана Франка
До Львова на гастролі приїхав Київський Державний драматичний театр ім. Івана Франка. Зустрічати гостей прийшли артисти українського, польського та єврейського театрів, письменники, представники самодіяльних гуртків та інтелігенції.
На привокзальній площі відбувся короткий мітинг. Від імені працівників мистецтва та інтелігенції міста, гостей вітав депутат Верховної Ради УРСР, заст. директора театру ім. Л. Українки тов. Й. Д. Стадник.
З відповіддю виступив Народний артист республіки депутат Верховної Ради УРСР, художній керівник театру ім. Івана Франка тов. Г. П. Юра.
— Нам, — сказав він, — випала велика честь скласти творчий звіт за 20-ти річну роботу на батьківщині великого поета-революціонера Івана Франка, ім'я якого носить наш театр. Спортивні зустрічі і змагання
На спортивних стадіонах і майданах Львова у святкові дні проходитимуть цікаві зустрічі і змагання з участю фізкультурників київського "Динамо".
1-ого травня на стадіоні "Динамо", по вул. Стрийській, відбудуться товариські змагання футбольних команд "Динамо" Київ — "Динамо" Львів і зустріч жіночих баскетбольних команд цих же товариств.
2 травня о 12 годині дня відкривається перша Львівська спартакіада. Після параду учасників відбудуться змагання з легкоатлетики, рукопашного бою, фехтування, баскетболу і волейболу. Йтимуть також фінальні розиграші 8 місцевих футбольних команд. 