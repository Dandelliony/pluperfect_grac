Війна!

Відозва Пана Президента Річипосполитої.
ГРОМАДЯНИ РІЧИПОСПОЛИТОЇ!
Нинішньої ночі наш споконвічний ворог розпочав зачіпну акцію проти Польської Держави, що стверджую супроти Бога й історії.
В цій історичній хвилині звертаюсь до всіх громадян Держави у глибокому переконанні, що ввесь нарід в обороні своєї свободи, незалежности та чести згуртується довкола Начального Вожда і збройних сил та дасть достойну відповідь напасникові, як це нераз уже було в історії польсько-німецьких взаємин.
Увесь польський нарід, з Божим благословенням у боротьбі за свою святу та слушну справу, зєдинений з армією піде плече об плече до бою і повної перемоги.
Напад німців на Польщу.
ВАРШАВА, (ПАТ). Досвіта дня 1. вересня збройні сили німецького Райху розпочали воєнну акцію проти Польщі. В низці місцевостей, від сторони Східніх Прус і з німецького Райху, вони перейшли польський кордон.
Німецькі війська заатакували польський ґарнізон у Вестерплятте (біля Ґданська), який відкинув цей напад. Німецькі летуни виконали низку налетів на Краків, на шлезькі міста, Ченстохову, Тчев, Пуцк та Гродно і перевели низку бомбардувань.
Підступна напасть сталася в кілька годин після того, як амбасадор Польщі в Берліні повідомив уряд Райху про прихильне становище польського уряду до змагань бритійського уряду, що мали на меті втримати мир.
Безприкладна у своїй брутальности форма аґресії зустрінеться з рішучою волею цілого польського народу, який боронитиме своєї волі, прав та чести аж до кінця.
Комунікат головного штабу начального вожда Ч. І.
ВАРШАВА. ПАТ. 1. вересня 1939, вранці німці, не виповідаючи війни, вдерлись на польську територію несподіваним наступом легунства та військових відділів.
Німецькі летунські операції у ранніх годинах 1. вересня: Німецьке летунство виконало низку налетів на ріжні точки цілої польської території. Німецькі летуни бомбардували Авґустів, Новий Двір, Острів Мазовецький, Тчев, Пупк, Замбрів, Торунь, Кутно, Тунель, Краків, Ґродно, Тшебіню, Гдиню, Ясло, Томашів Мазовецький, Катовиці. У збомбардованих містах убито й ранено багато цивільних осіб.
Під Кутном обстріляно зі скорострілів та обкинено бомбами куркового лету евакуаційний поїзд. У Ґродні ушкоджено католицький костел, у Білій Підлиській — церкву. Надходять звіти про дальше бомбардування.
У ґданському районі йде сильний летунський наступ на Ґдиню, яка нині була під вогнем бомб.
Ворожі втрати: Нині зістрілено разом 16 німецьких літаків. Власні втрати: 2 літаки.
Сухопутні операції: Рівночасно з налетами почалась діяльність німецьких військ, які в ріжних точках пограничча вдерлись на польську територію. Пограничні бої тривають. Найсильніша натуга боротьби на Шлеську.
У дотеперішніх операціях ми розбили артилєрійським вогнем ворожий панцирний поїзд та взяли в неволю дрезину зі залогою. Унешкідливлено кілька повзів. У ріжних точках взяли ми полонених. У Ґданську тричі відбито наступ на Вестерплятте. 