◦ ◦ ◦ ◦ ◦ ◦ ◦ ◦ ◦ ◦

Обвинувачення американського департаменту справедливости проти комуністів та німецького "Бунду".
ВАШИНҐТОН, ПАТ. Голова слідчої комісії для розгляду "чужинецької діяльности у Злучених Державах" заповів, що департамент справедливости виступить з обвинуваченням проти комуністичної партії та "німецько-американського бунду". Тим орґанізаціям закидують, що вони нарушили закон, який наказує орґанізаціям і аґентам чужих держав вписатися в окремому реєстрі в державному департаменті.
Голова комісії підкреслив, що — як це виявило слідство — обі орґанізації працювали на користь чужих держав.
Побережжя Анґлії замкнене мінами.
ВАЖНА ПОСТАНОВА БРИТІЙСЬКОЇ АДМІРАЛІЦІЇ.
ЛЬОНДОН, ПАТ. Бритійська адміраліція остерегла в неділю вечором через радіо, що від понеділка аж до відклику залежать міни здовж північно-західного берега Анґлії, від ліхтарні Клоч Пойнт до місцевости Данун. Вони замикатимуть також гирло ріки Клайд, над якою лежить Ґлезґов та всі важніші бритійські корабельні варстати.
В 1914. р. на тому самому відтинку також заложено міни, замикаючи гирло ріки Клайд перед німецькими підводними суднами.
Як подають польські часописи, серед політичних обсерваторів щораз то частіше можна чути погляд, що Німеччина хоче приспішити остаточну розгривку. З Берліна буцімто прийшла поголоска, що промова, яку Гітлєр виголосить 27. ц. м. у Таненберґу, буде дуже сензаційна. Можливо, що він спалить за собою мости і поставить справу на вістрі меча.
Напруження росте з дня на день; збільшає його протипольська кампанія німецької преси та підготова німецької армії.
27. серпня Гітлєр поставить справу на вістрі меча?
ПРОМОВА В ТАНЕНБУРҐУ БУДЕ ДУЖЕ СЕНЗАЦІЙНА.
Як говорять, у Берліні ще не вирішено, куди має Гітлєр їхати до Таненберґу; переїзд морем так само як транзитним поїздом через Поморя нарушує — мовляв — престіж Німеччини.
Мусоліні не погоджується на "війну без огляду на обставини"?
ІТАЛІЯ СПОДІЄТЬСЯ "БЕЗКРОВНОЇ ПЕРЕМОГИ".
Бритійська преса висловлює ріжні погляди на тему можливостей збереження мира. Деякі часописи висловлюють здогад, що між Берном та Римом нема повної гармонії. Італійський амбасадор Аттоліко привіз буцімто Гітлєрові до Берхтесґадену відповідь на низку засадничих питань. М. ін. Мусоліні відповів, що він не є рішений на "війну без огляду на обставини".
Італійці зясовують собі, що на випадок вибуху війни французька армія вдарить у першу чергу на північну Італію; через Бреннер йдуть транспорти німецького війська, щоб скріпити італійський фронт в Альпах. Все таки італійська преса разом з німецькою атакує Польщу, в надії, що війну вдасться зльокалізувати або звести до "безкровної перемоги". 