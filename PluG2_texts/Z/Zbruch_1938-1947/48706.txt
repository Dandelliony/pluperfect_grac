Присвоєння учених ступенів і звань ученим Львова

МОСКВА, 7. (ТАРС). Вища атестаційна комісія Комітету в справах вищої школи при Раднаркомі СРСР присвоїла учені ступені і звання видатним діячам науки і техніки у Львові.
Ступінь доктора біологічних наук без захисту дисертації і звання професора присуджені завідуючому кафедрою систематики і анатомії рослин львівського державного університету імені І. Франка С. В. Кульчинському і завідуючому кафедрою фізіології рослин Львівського університету С. С. Кржеменевському.
С. В. Кульчинський — автор 50 наукових досліджень в області систематики рослин. Його класичні праці по палеоботаніці четвертого періоду і по геоботаніці Полісся користуються залуженою славою. С. С. Кржеметевський є одним з видатних спеціалістів в області мікробіології грунту. Учений ступінь доктора хімічних наук без захисту дисертації присвоєний професорові кафедри органічної хімії Львівського політехнічного інституту Е. Е. Плажеку — висококваліфікованому дослідникові в області органічного синтезу. Його перу належить 27 наукових праць.
В ступені доктора архітектури і званні професора по кафедрі архітектури монументальних будинків, затверджений викладач Львівського політехнічного інституту В. І. Мінкевич — автор численних проектів великих споруд. Педагогічною діяльністю він займається 30 років. 