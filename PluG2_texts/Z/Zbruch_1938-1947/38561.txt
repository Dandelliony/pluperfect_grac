◦ ◦ ◦ ◦ ◦ ◦ ◦

Угода про встановлення прямих телефонно-телеграфних зв'язків між СРСР і Німеччиною. Цими днями в Берліні була підписана угода між Народним Комісаріатом зв'язку Союзу РСР і міністерством пошт Німеччини — про встановлення прямих телефонно-телеграфних зв’язків між СРСР і Німеччиною.
В радянському місті Чернівцях. У Чернівці прибула група кіно-працівників Київської студії на чолі з режисером-орденоносцем О. Довженком. Кінобригада приступає до знімань документального фільму про визволення від іга румунських бояр Бесарабії і північної Буковини. Кадри фільму відобразять захоплену зустріч населенням частин доблесної Робітничо-Селянської Червоної Армії.
Український театр, який приїхав з м. Коломиї (Станіславська область) дав першу постановку "Весілля в Малинівці". Жителі Чернівців з захопленням вітали артистів, які грали на їх рідній українській мові.
На великій трикотажній фабриці "Геркулес", де працює понад 600 робітників, на текстильній фабриці і маслозаводі створені робітничі комітети.
У місті почала виходити на українській мові газета "Радянська Буковина".
Студентський табір над Дністром. Над Дністром, в мальовничих околицях села Миколаєва, відкривається військово-фізкультурний табір для студентів Львівського університету ім. Ів. Франка. За час літніх канікулів тут побуває 180 студентів.Для студентів, що поїдуть в табір на відпочинок, створено всі умови. Жити вони будуть в наметах, які розташовані в мальовничому лісі. В таборі обладнані волейбольна, баскетбольна площадки, є футбольне поле. Тут буде організована військово-фізкультурна підготовка.
Перша партія відпочиваючих туди прибуде 7 липня. Серед них кращі студенти університету комсомольці М. Берегуляк, П. Маршалюк, відмінники навчання Олексів, Гальперн, Мельник і інші — всього 90 чоловік.
Нові дитячі санаторії. Цими днями відкрився перший у західних областях України дитячий кліматичний санаторій "Ямна". Курорт розміщений у прекрасній мальовничій місцевості. Тут лікуватимуться 200 дітей трудящих.
5-го липня відкривається один новий дитячий курорт на 200 ліжок у Заліщиках. Раніше тут відпочивали тільки поміщики та капіталісти, а дитячих лікувальних закладів у цій місцевості взагалі не було.
Дитячий курорт знаходиться біля густих садів на березі Дністра, який охоплює здравницю з трьох боків. М'яке південне сонце і чудові кліматичні умови дорівнюють цей санаторій до видатного європейського курорту "Мерану", шо розташований в Тирольських горах.
Огляд молодих талантів. Вчора в залі державної консерваторії почалася художня олімпіада дитячої самодіяльності Сталінського району. В ній беруть участь учні 19 шкіл. 