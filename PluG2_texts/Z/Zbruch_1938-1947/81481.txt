◦ ◦ ◦ ◦

Рідна земля, 11.07.1943 Ситуація Втрати американського летунства   Північно-американські летунські сили виконали в місяці червні 7 денних атак на надбережні міста в Німеччині і над каналом. Німецькі літаки і протилетунська артилерія, як подає німецька інформаційна служба, зістрілили в обороні разом 129 північно-американських бомбардувальників.   Місяць травень приніс північно-американцям втрату 117 бомбардувальних літаків підчас 9 денних налетів. Проти цих 216 знищених північно-американських бомбардувальників стоїть втрата 32 німецьких ловецьких літаків.   Боротьба на Середземному морі   Впродовж червня морські летунські сили держав осі на Середземному морі завдали ворогові таких втрат: затоплено одни кружляк і один підводний човен. Важко пошкоджено 3 кружляки, один нищильник, одини торпедний човен і 16 ближче неокреслених воєнних кораблів.   Крім того затоплено 19 транспортних кораблів на 156.000 тон та важко пошкоджено 40 транспортних кораблів на 234.000 тон. В тому самому часі над Середземним морем збито 376 англійських та американських літаків.   Чому Туреччина невтральна?   У передовиці, поміщеній у турецькому часописі "Актам", посол Салак обговорив питання, чому Туреччина невтральна і нейтральною залишиться далі. Невтральність Туреччини — пише Садак м. і. — це не переходова політика страху, лише незмінна підстава державної системи. Невтральність Туреччини походить із суті цієї війни. Справжня причина цієї війни, це мир, яким закінчилася попередня війна. Закінчення першої світової війни приготовило вибух теперішньої війни. Туреччина, яка при кінці останньої світової війни не визнала договір у Севр, у своїй поганій позиції щераз встрянула у війну, втратила цілу імперію і тільки таким чином здобула незалежність у Лозанському мирі. Вибух світової війни Туреччина заплатила втратою великих обширів і проливом своєї найкращої крови. Тепер Туреччина не має ні чого домагатися, ні віддавати і тому стоїть вона на боці від війни, яка ведеться за чужі інтереси.   Переговори про здачу острова Мартиніки   Радіостація острова Мартиніки повідомляє, що французький зверхній комісар острова, адмірал Роберт, зажадав від уряду ЗДА вислання представника для обговорення умов передачі острова англо-американцям. Це тому, що адмірал Роберт таким способом хотів би заощадити проливу крови населенню, яке й так уже важко потерпіло від невмолимої англо-американської бльокади.   Американські воєнні видатки зростають з кожним місяцем. У травні дійшли вони до 2.836 міліярдів долярів.   За 50 років існування славного касина гри в Ніцці понад 18.000 відвідувачів відібрали собі життя, втративши у грі своє майно. Тепер касино замкнено.   Французький уряд визнав новий арґентинський уряд.   В північній Болгарії великі дощові зливи спричинили повені. Вода заляла три села з 500 домами. Втопилося мабуть яких 20 людей.   Північно-американське міністерство мореплавства щойно тепер об'явило, що в половині травня ворожі підводні човни затопили на південному Пацифіку 2 торговельні кораблі ЗДА середньої величини.   З ірляндської столиці Дебліну повідомляють, що знову вибрано премієром Ірляндії дотепершінього премієра Де Валеру.   Совєтський прапор, що його вивісили на ратуші англійського міста Ґрентем з приводу тижня англійсько-совєтської приязни, вночі зірвали невідомі люди.   Змінили головного командувача советської армії на Далекому Сході. На місце ґен. Опанасенка прийшов ґен. Максим Буруков.   У Болівії "змілітаризовано" жіноче населення від 15 до 49 року життя. Вишкіл переводитимуть військові інструктори.   Швейцарська влада заборонила на 1 тиждень появу 2-ох соціялістичних часописів у західній Швайцарії. Вони провинилися проти приписів цензури.   Совєтське летунство втратило від 1 до 17 червня 948 літаків.   Рідна земля   