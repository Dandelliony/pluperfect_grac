◦ ◦ ◦ ◦

Верховне Командування Німецьких Збройних Сил повідомляє:
Плановий спротив ворога в області Ростова заломився. Німецькі і союзні війська стоять перед укріпленими становищами мостового причілка, що тягнуться півколом довкола міста. На схід від Дінця перейшли ми на широкому фронті долішній біг Дону. Італійським військам вдалося підчас переслідувальних боїв в закруті Дінця здобути 19 липня важний вуглевий район Красний Луч. При цьому захоплено багато полонених і численну добичу.
У великому закруті Дону ставлять малі сили ворога слабий спротив. На північ і північний захід від Вороніжа відкинено у важких боях наступи ворога і зістрілено при цьому 25 танків. У запіллі фронтової області на середньому відтинку закінчено знищення чергових ворожих груп.
На південь від Ільменського озера та перед мостовим причілком біля Волхова заломилася більша скількість ворожих наступів з кривавими втратами. При цьому знищила залога причілка 31 танк, здебільша у рукопашних боях.
На високій півночі поборювали успішно наші пробойові літаки на Рибацькому півострові ворожі батерії.
За час від 8-го до 20-го липня втратило совєтське летунство 829 літаків. З них збито 640 літаків у повітряних боях, 62 літаки збила протиповітряна артилерія і 9 літаків знищили наземні війська. Інші були знищені на землі. У тому ж часі ми втратили на східному фронті 70 власних літаків.
Після безуспішних для військових цілей денних розвідувальних налетів окремих бомбардувальників на західно-німецьку область скинув ворог минулої ночі, головно на місто і околицю Дюісбург і на місто Мерс велику кількість розривних і запальних бомб. Цивільне населення мало втрати. 6 з атакуючих літаків були зістрілені.
Підчас морського бою на Каналі запалили наші легкі морські сили крім ворожого командорського човна, ще 6 дальших британських швидких торпедовців, з яких 4 пішли на дно. Один німецький ловецький підводний човен потопив ударом у бік британський швидкісний гарматній човен. Прапор човна здобуто, захоплено багато полонених. З'єднання, яке під командою сотника Вундерліха охоронювало конвой, сповнило своє завдання і без ніяких втрат повернулося до призначеного собі порту. Біля Голяндського побережжя зістрілила морська артилерія 5 британських літаків.
Лондон про становище на Сході
СТОКГОЛЬМ, 22 липня. — Американські й англійські звідомлення з Москви висловлюють думку, що німецький похід вперед, який при кінці минулого тижня дещо припинився унаслідок дощів, тепер знову зачався. Нема ніяких познак, наче довгі бої зменшили силу німецької офензиви, — каже агенція Юнайтед Пресс. — Всі англійські вісті стверджують однозгідно, що становище на полудневому відтинку східного фронту є незвичайно поважне. — Шведський щоденник "Ниер Даглейт Алеганда" пише, що великі маси совєтських військ на захід від Дону, в районі Ростова не можуть вже куди-небудь втекти. Лондон тієї думки, що становище в СССР вимагає вжиття великих англійських сил до оборони Єгипту. 