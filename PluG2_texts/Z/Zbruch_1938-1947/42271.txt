◦ ◦ ◦ ◦ ◦ ◦ ◦

Анґлія не договорилася з СССР
МАДРИД, 28. 9. Як відомо англійський посол у Москві, Кріпс, робить усильні заходи, щоб договоритися зі совітським урядом. Одначе ці намагання Анґлії безуспішні. Анґлія зареквірувала кораблі балтійських держав, що тепер належать до Совітів і це стало кістю непорозуміння. Совіти домагаються звороту тих кораблів і золота балтійських держав, але Анґлія не думає звернути. Анґлія продовжає протисовітську політику, відмічує еспанська преса. — Тому теж досі не заключено анґлійсько-совітського договору.
Анґлія продає свої посілості
БУЕНОС-АЙРЕС, 27. 9. У полудневій Америці викликав велике вражіння факт, що Анґлія відпродує свої посілості Злученим Державам Північної Америки. Факт, що Анґлія примушена відпродувати Америці дальші частини своєї імперії доводять, що з нею погано. Таким чином Анґлія шукає військової допомоги в Америці.
Мадярщина по боці держав осі
БУДАПЕШТ, 26.9. Часопис "Пестер Льйод" помістив статтю про римські розмови мін. Рібентропа, в якій підкреслено, що ця зустріч державних мужів має велике значіння для дальшої конструктивної праці держав осі в Европі. Мадярщина рішена, приступити до тієї праці, тобто станути по боці держави осі. Дальше "Пестер Льйод" твердить, що під теперішню пору Німеччина й Італія є спроможні зосередити довкруги себе ті народи, що внаслідок свого ґеоґрафічного положення тяготіють до осі. Хто в пору витягнув із того факту науку, цей скористав, як прим. Румунія. Інтерес Мадярщини такий, що вона стане по боці держав осі.
Японці увійшли в Індокитай
Звідомлення з Токія подає, що японські війська перейшли у понеділок кордони Індокитаю. Виходить з того, що Японія договорилась у цій справі з француським урядом.
Француський комунікат подає про дві найвизначніші точки у вимозі японців що до Індокитаю, а саме: 1) дозвіл на японський ґарнізон в силі 6.000 вояків, 2) відступлення японцям трьох летунських баз для війська.
Француський уряд у Віші подав, що йому нічого не відомо про вмаширування японських військ до Індокитаю. Вправді дійшло на кордоні Індокитаю до сутички, але це не припинило праці комісії обидвох сторін.
Всеж таки з Токія повідомляють, що у понеділок рано японські війська перейшли кордон Індокитаю і натрапили на спротив французів. Одначе це треба пояснити тим, що поодинокі команданти француських відділів не одержали ще повідомлень про підписання договору.
Ця подія викликала велике вражіння у Вашинґтоні і Китаю. Комендант китайської армії проголосив воєнний стан на цілому пограничі Індокитаю.
Центр анґлійського летунського промислу знищено
БЕРЛІН, 28. 9. Начальна команда німецької армії повідомляє, що їхнє летунство заатакувало військові обєкти на просторі полудневої і середущої Анґлії. Обкннено бомбами варстати летунського промислу в Спітфайр. Знищено теж інші промислові заведення у середущій Анґлії.
Біля берегів Шкотії заатаковано ворожий транспорт, спричинюючи пожежі.
Ніччю заатаковано Льондон і Ліверпуль. Ворог мав великі втрати, зістрілено 27 літаків і затоплено два торговельні кораблі. Німці втратили 6 літаків.
Ворожі налети на Німеччину були безплянові.
Масові арешти в Румунії.
Болгарський часопис "Уто" подає вістку з Букарешту, що в Румунії арештовано 72-ох визначних політичних діячів, а між ними б. премієра Татареску. Арештування переводяться з доручення прем. Антонеску, що переводить основну чистку в краю. Між арештованими є вищі ґенерали, політики, тощо. Всі арештовані перебувають у знаній вязниці в Букарешті, де сидів вбитий провідник Залізної Ґвардії — Кодряну.
Король Норвеґії не вернеться до батьківщини
ОСЛЬО, 27. 9. Державний комісар Тербовен виголосив в радіо промову, яка має велике значіння для нового політичного порядку в Норвеґії. На місце дотогочасної управи назначено 9 членну комісарську державну раду, що перейняла функції уряду. Вона обхопила всі ділянки державного життя.
Водночас проголошено такі розпорядки:
1) Король Норвеґії, що втік, не має вже ніякого значіння, та ніколи вже не вернеться до краю.
2) Те саме торкається уряду Ніґардсволда, що виеміґрував з Норвеґії.
3) Заборонено будьяку діяльність на користь короля.
4) Припинено діяльність адміністраційної ради.
5) Розвязано давніші політичні партії і заборонено творити нові. 