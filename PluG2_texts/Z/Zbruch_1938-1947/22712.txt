Ще нема остаточного висліду львівських виборів.

Головна виборча комісія ще не покінчила праці, звязаної з верифікацією виборів до Міської Ради. З уваги на те, що ще не всі окружні комісії перевели підрахунки голосів, треба сподіватися, що остаточний вислід виборів буде відомий не раніше, як у середу.
Вислід, що його ми подали вчора, мав провізоричний характер і не виключене, що в остаточному підрахунку зайдуть ще деякі зміни. I так кажуть, що Озон матиме 25 мандатів, ендеки — 22, ППС і демократія — 9, жиди — 16.
Хоча краківський "ІКІ" пише, що згідно з його інформаціями справа українського мандату все ще актуальна, то досі нема про це ніякої офіційної вістки. Ходить чутка, що комісії таки уневажнили всі українські голоси тому, що картки були друковані чи писані по українськи.
Вчора ми подали, що з озонівської листи перепало кількох кандидатів, між іншими проф. Ст. Ґрабський і поc. Р. Рудницький. Сьогодні виявляється, що з тієї листи перепали ще й проф. Е. Ромер (який з Ст. Ґрабським творить т. зв. "Зєдноченє Полякуф Земі Червєньскей і видає з ним часопис "Земя і Наруд"), безпартійний проурядовець проф. Надольський, ґен. Балабан, дотеперішній радний Поратинський і дир. Жардецький. 3 листи ППС перепав б. радний інж. Гавснер. З ендецької листи перепали: адвокати Янішевський, м-р Боґданович, м-р Мацейко і Шклярчик.
Появилася чутка, що нововибрана рада не уконституується, що її розвяжуть та що у львівському ратуші засяде знову державний комісар. 