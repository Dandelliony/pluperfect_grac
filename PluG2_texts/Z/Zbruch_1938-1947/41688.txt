◦ ◦ ◦ ◦ ◦ ◦ ◦

В Наркомзаксправ. В зв'язку з повідомленням німецького інформаційного бюро і німецького радіо, що появились в іноземній пресі, про скликання у Відні німецьким урядом наради експертів по міжнародних дунайських питаннях, з метою зміни існуючого міжнародно-правового режиму Дуная, заступник Народного Комісара Закордонних Справ т. А. Я. Вишинський 10 вересня ц. р. прийняв німецького посла графа фон дер Шуленбург і зробив заяву про те, що Радянський Союз, будучи придунайською державою не може ставитись байдуже до режиму судноплавства на Дунаї і не може не брати участі в вирішенні питань, що стосуються Дуная. В зв'язку з цим Радянський Уряд сподівається одержати від німецького уряду відповідну інформацію про нараду експертів у Відні по міжнародних дунайських питаннях. Німецький посол граф фон дер Шуленбург відповів, що він по цьому питанню запитав свій уряд.
12 вересня ц. р. заступник Народного Комісара Закордонних Справ тов. В. Г. Деканозов прийняв румунського посланика п. Гафенку і зробив йому таку заяву:
11-го вересня ц. р., о 13 год. в районі гори Балоаш, в 34 кілометрах на південний схід від Чернівець, радянський прикордонний наряд був раптом обстріляний з румунської території рушничним і кулеметним огнем. Інша група радянських прикордонників, яка направлялась до місця обстрілу, також була обстріляна з румунської сторони.
Радянські прикордонні частини змушені були відкрити у відповідь огонь по тих, що нападали. Радянський Уряд відмічає, що до цього часу від румунського уряду не одержана відповідь на радянську ноту протесту від 29 серпня ц. р. з приводу провокаційних дій з боку румунських прикордонних і військових частин.
Тим часом, як вказано вище, з боку румунських військових частин 11 вересня ц. р. мали місце нові провокаційні дії, на неприпустимість яких Радянській Уряд знову звертає увагу уряду Румунії.
Румунський посланик п. Гафенку заявив, що відповідь на ноту Радянського Уряду від 29 серпня ц. р. них буде вручена наркомзаксправ 13 вересня ц. р. Щодо випадку, який мав місце 11 вересня ц. р., то буде проведене розслідування і, при встановленні винних останні будуть покарані.
По сторінках газет області. Пам'ятник В. І. Леніну. В районному центрі Бібрка споруджується великий пам'ятник вождю пролетарської революції Володимиру Ільїчу Леніну. Вже закінчується будова цього пам'ятника. Висота монументу — 2,5 метра. Відкриття пам'ятника відбудеться в день річниці визволення — 17 вересня. ("Сталінська правда").
Вихованці колгоспу. Призовники села Скварява-Нова роблять все для того, щоб прийти у військові частини підготовленими до виконання обов'язків червоноармійців. Підуть в Червону Армію кращі молоді колгоспники Семен Федечко і Іван Крупа. Кожен з них вже виробив по 130 трудоднів. Обидва здали норми на значок "ГСО". ("Нове життя").
Зростають ряди мопровців. В Любачівському районі налічується 33 організації МОПРу, в них 1100 членів. Організації МОПРу банківських працівників (голова т. Кліменко) і в колгоспі ім. XXII річниці РСЧА (голова т. Ружило) добре поставлена робота. Тут проводять інтернаціональні вечори і бесіди. ("Радянське село"). 