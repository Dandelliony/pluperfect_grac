◦ ◦ ◦ ◦ ◦

На Далекому Сході паніка
Токіо, 28 жовтня. "Йоміурі Шінбун" повідомляє, що евакуовані з бойових округ представники влади викликали у совєтській далекосхідній армії неспокійні настрої. Тимто і совєтський уряд виступив з найгострішими карами проти т. зв. панікерів. Але погром совєтської армії годі скрити. Всі поштові посилки пильнують, а то й забороняють. З огляду на щораз більшу загрозу для Москви відкомандовано визначних військовиків далекосхідної армії на західний фронт. Хоч застосовано драконські кари, число дезертирів з червоної армії постійно зростає. Багато з них втікає до Афганістану.
Виловили 18.300 мін
Берлін, 28 жовтня. У боях за Ленінград німецькі сухопутні війська мали дальші успіхи. Зокрема вславилась у цих боях одна частина саперів, яка за три останні дні знищила кілька сот мін, а продовж останнього місяця унешкідливила їх разом 5.500. Від початку воєнних дій та сама частина німецьких саперів знищила 18.300 мін.
Попав у полон комендант совєтської дивізії
Берлін, 28 жовтня. На середньому відтинку східного фронту атакували німецькі війська в боях 24-го жовтня знову успішно. У боях взяли німецькі війська між полоненими коменданта совєтської стрілецької дивізії в полон.
Америка проти Японії
Токіо, 28 жовтня. Як подає "Домеї", перевели американські урядовці в японському клюбі Льос Анджельос ревізію.
Швайцарська поміч
Берлін, 28 жовтня. Цими днями прибула до Берліна "Добровільна швайцарська допомогова акція", яка складається з певної кількості лікарів і сестер милосердя. Ця група буде влучена звідси до німецької військової санітарної служби на східному фронті.
Італійське повідомлення
Рим, 28 жовтня. Згідно з повідомленням командування італійської армії, італійські літаки бомбардували місцевості Мармаріка і Гондар в Африці, а також оазу Куфра і ворожі позиції в Тобруку. Під час налетів на Мальту бомбардовано військові бази й аеродроми в Ля Валетта. Збито 4 ворожі літаки, а на Середземному морі сторпедовано один англійський крейсер.
Ісляндія для СДА
Ню-Йорк, 28 жовтня. З Америки повідомляють, що уряд СДА має намір перемінити Ісляндію в американську базу військового матеріялу і з тією метою вимагає, щоб англійці віддали острів в повне розпорядження СДА.
Нема получення з Англії до СССР
Стокгольм, 28 жовтня Бостонська радіостація подала до відома, що стан іранських шляхів, так само, як і іранських залізниць, не дозволяє на постійні транспорти. У зв'язку з цим стверджують тут, що в англійських колах поширюється щораз більше розчарування, бо англо-большевицька окупація Ірану мала, крім забрання іранських нафтових теренів ще, також створити сухопутне сполучення від Перського заливу до СССР, яке повинно було вможливити постачання Сов. Союзу військовим матеріялом. Тимчасом виявилось, що ті плани тяжкі до здійснення.
30,000.000 долярів — зворот золотом
Вашінгтон, 28 жовтня. Уряд Сполучених Держав Америки підвищив признаний Совєтському Союзові кредит з 10-ти на 30 міліонів долярів. Коли замовлені товари будуть доставлені, про це з обережності не згадують. А зате підкреслюють, що большевики мусять платити готівкою, і то золотом.
Президент Словацької Держави під час відвідин у Головній Кватирі Фірера видав армійський приказ до Словацької Армії. В цьому приказі дає приречення, що армія видержить дальше в бою до кінця та покаже себе гідною відзначення найбільшим вождем сучасної Европи.
Фінські вибори до парламенту відсунено до 1944 року.
У Ваймарі відбувся з'їзд поетів і письменників, в якому взяло участь багато визначних авторів 14-и европейських країн. На ньому засновано "Европейський союз письменників"; до нього вступив м. ін. також Кнут Гамсун. В нарадах з'їзду брало участь багато німецьких поетів, які прибули з фронту. 