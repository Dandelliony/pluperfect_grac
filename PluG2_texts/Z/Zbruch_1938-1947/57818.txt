◦ ◦ ◦ ◦ ◦

Швидка Медична Допомога. Тихо, але з найбільшою посвятою, працює Швидка Медична Допомога. Щоденно в її амбуляторії, що приміщена при пл. Стрілецькій, зголошується понад 25 пацієнтів. Там одержують вони першу допомогу і звідти відсилають їх на лікування до шпиталів. У Ш. М. Д. працює сім лікарів, дев'ять санітарів і п'ять шоферів. Має вона три автомашини для перевозу хворих. Анбуляторія Ш. М. Допомоги дижурує теж уночі. Її автомашини їдуть у дальші околиці Львова. Сьогодні, наприклад, авто Швидкої Медичної Допомоги виїхало до Винник, де один мешканець захворів поважно на сліпу кишку.
Ремонтують двірець Підзамче. Почався ремонт двірця Підзамче, що багато потерпів під час воєнних дій. Відновляють ждальню та буфетну залю, вставляють шиби до вікон. Двірець Підзамче є головним полученням Львова зі Сходом.
Банк Сільського Господарства. 16 ц. м. засновано у Львові Сільсько-Господарський Банк, що є акційним товариством з основним капіталом 5 міл. золотих. Роля цього Банку: допомогти господарському розвиткові краю в торговельній, промисловій, ремісничій і будівельній ділянці. Банк має право засновувати свої відділи в цілому краю.
Нові ціни мінеральних оліїв. На основі зарядження керівника Головного Відділу Фінансів при уряді Генерал-Губернатора з 26 вересня, ціни мінеральних оліїв на терені Галичини від 15 вересня по 31 жовтня 1941 р. підвищено 80% від тих, які були подані в розпорядженні дня 26. IV. 1941 р. З днем 1 листопада давні ціни, то є з 26.IV. 1941 наново зобов'язують. Це зарядження не відноситься до нафти, якої ціна є 28 грошів за 1 літру.
Повідомлення Кримінальної Поліції. Вночі з 18 на 19 жовтня 1941 вкрали досі невідомі людці з зачиненого особового авта Німецьких Збройних Сил в пасажі Феллєрів, недалеко готелю "Імперіяль" одну брунатну фіброву валізу в розмірах 30х40х80 цм., в якій мстилися акварелі й олійні картини східного фронту, при чім один із них мусів скалічити руку або палець. Хто може подати вказівки до цеї справи? Хто бачив у цю ніч підозрілі особи недалеко самоходу? Де продавано цього роду образи? 