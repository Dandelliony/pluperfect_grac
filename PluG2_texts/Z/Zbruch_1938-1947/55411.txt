◦ ◦ ◦ ◦

Наукова праця оо. Василіян. Наукова діяльність оо. Василіян, перервана большевиками, знову відновилася. Готується до друку п'ятий том наукового журналу "Записки ЧСВВ". До цього тому крім нових увійдуть теж цінні матеріяли з попередніх томів, які через війну затратилися.
Мешканевий рух. Управа м. Львова почала приймати інтересантів в справі мешкань. В часі війни багато мешкань було пошкоджених. Дехто пробував самовільно зайняти собі мешкання, викидаючи з них других осіб, але цьому покладено швидко кінець. Нове мешкання можна зайняти тільки за дозволом управи міста. Вчора управа міста прийняла в цій справі першу велику групу інтересентів.
Для потреб вірних. Большевики, як відомо, переслідували релігію і закрили були всі магазини з церковно-богослужебним приладдям. Тепер ці магазини знову відкриті і вірні мають де набувати все, що їм потрібне до релігійних практик.
Направляють тротуари. При вул. Сикстуській, Легіонів і інш. ведеться направа понищених війною тротуарів. Це тільки маленька частина запланованих робіт біля відбудови міста. 