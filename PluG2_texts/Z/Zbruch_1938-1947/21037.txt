◦ ◦ ◦ ◦ ◦ ◦ ◦ ◦ ◦ ◦

Святочні посилки для вязнів. Згідно з вязничими приписами, вязням можна пересилати святочні пачки ваги 7 кґ. Переслати можна 1 кґ. цукру, 1 кґ овочів, пів кґ. булки, пів кґ. шоколади, 5 дкґ. чаю, 2 цитрини, тютюн, паперці та сірники.
Грабунковий напад. На станиславівського купця Б. Поляка напали бандити та зрабували йому 400 золотих.
Звірство. У Ставчанах появилася скажена собака, тому волосна управа наказала повбивати всі собаки. Екзекуція відбувалася так, що один селянин бив по черзі собак сокирою куди попало, аж доки не вбив; деякі звірята не гинули відразу, так що приходилось їх довго добивати серед жахливих мук. Одна собака двічі вирвалася і дотепер живе, важко поранена. Невже нема більш гуманного способу, як убивати звірята? Слід додати, що при цій гидкій роботі помагали згаданому селянинові його 2 сини — один 14-, другий 11-літній... 