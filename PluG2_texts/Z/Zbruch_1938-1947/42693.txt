Кампанія поширювання української книжки й преси

Жовтнем започатковуємо кампанію поширювання української книжки й преси!
Краків приготовляється до чергового етапу пропаґандивної акції.
Заінавґурувавши пропаґандивно-популяризаційну акцію поширювання українського друкованого слова на українському терені імпозантним святкуванням у неділю, 13. цм., "Українське Видавництво" пригоговляе черговий етап акції — "Виставу української книжки й преси", що відбудеться в салях "Просвіти" від 20. до 27. жовтня ц. р.
В рямках цієї вистави підготовляється низку вокальних продукцій, рецитацій, рефератів на теми, що їх досі не обговорювано прилюдно з тією метою, щоб відвідувачам дати продовж цього тижня вистави справжній духовий корм, користь і вдоволення. Окрема комісія працює інтенсивно над підготовою тієї чергової жовтневої імпрези. Особливу увагу звернено на декораційну сторінку, щоб усе мало нове, стилеве тло. В цьому напрямі йде праця згідно з проєктом, вказівкам та у виконанні мистця Святослава Гординського. Атракцією виставових кімнат будуть ориґінальні кіоски.
Подробиці й програма виставових днів української книжки й преси в черговому числі "Краківських Вістей". 