◦ ◦ ◦ ◦

Морські сутички на інвазійному фронті   Головну увагу приковує дальше аліянтський висад у Нормандії.   З уваги на те, що обі сторони привели нові сили, бої у ворожому мостовому причілку в Нормандії стають щораз завзятіші.   Спроба ворога, висадитися зараз на півдні від гирла Семи біля Трувіль, заломилася в огні наших прибережних батерій серед важких втрат для ворога. Потоплено один воєнний корабель, інші змушено завернути. Наші прочищувальні бої на східному березі річки Орн поступають успішно вперед. Ворожі протинаступи проти Турвіль заломилися. В районі Кан—Бає тривають важкі бої бронемашин. Там вдалося ворогові після запеклих змагань відтіснити наші охоронні лінії, де є сконцентровані наші резерви.   В районі між Орн і Вір, де ворог уміцнився, тривають запеклі бої. Намагання ворога здобути терен в глибшому районі відбито. Всюди у полосі ворожої висадки держаться німецькі бункрові становища, які ведуть завзяті бої. Знищено нові відділи, які висадились поза німецькими лініями.   На півострові Шербург тривають важкі бої.   Німецько-морські збройні сили і бойові літаки завдали вчора ворожій фльоті важкі втрати.   Почавши від 6-го червня воєнна фльота і летунство, як теж прибережні батерії воєнної морської фльоти і військо потопили два крейсери, три есмінці, 6 транспортних кораблів на 38.000 брт., 5 кораблів для висадки бронемашин на 15.700 брт. і 7 суден для висадки бронемашин на 2.600 брт. Поцілами торпед, бомб і артилерії пошкоджено один важкий крейсер, три інші крейсери, шість есмінців, 5 швидкохідних катерів, 8 транспортовців на 41.000 брт. і 14 спеціяльних висадних кораблів. Крім того потоплено або пошкоджено численні висадні човни і штурмові судна. Багато ворожих воєнних і висадних кораблів наскочило на наші мінні запори. Втрати ворога, які при тому повстали, — це щонайменше 20 більших і середніх морських одиниць, до цього приходять ще численні малі висадні човни.   Як звідомлено 11-го червня, німецькі торпедні човни заатакували з’єднання ворожих есмінців. Після артилерійського бою затоплено один корабель і два пошкоджено. Швидкоплавні човни затопили 9 навантажених транспортних кораблів на 23.400 брт. і ще кілька морських одиниць. Підводний човен затопив ворожий есмінець на Каналі. В Німецькому заливі відбулась сутичка з англійськими швидкоплавними човнами; у висліді потоплено один ворожий човен. Бойові літаки затопили ворожий фрахтовий корабель і есмінець, як теж ще кілька одиниць. Над районами ворожого висаду знищено 10-го червня 68 ворожих літаків.   В Італії головний пункт боїв лежав теж учора знову на фронтовому відтинку на захід від Тибру. Ворог атакував тут наші ар'єргардні війська великими панцерними силами і вдерся по завзятім бою до Вітербо. Не дозволено ворогові переправитись через Тибр.   На Сході крім місцевих боїв у районі на північ від Яс і на Підкарпатті — не оголошено ніяких особливих подій.   Місцеві сутички відбулись теж біля Вітебська. Німецькі літаки бомбардували совєтське постачання, між іншим залізничий вузел у Жмеринці. В запіллі східного фронту знищено банди большевиків.   Аліянтські літаки бомбардували Берлін, Вінер-Найштадт і Мюнхен.   Рідна земля   