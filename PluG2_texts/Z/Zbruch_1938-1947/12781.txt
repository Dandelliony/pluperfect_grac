Світовій винахід українського вченого на полі радіольоґії.

Загранична, головно німецька та чеська фахова і щоденна преса, а також і чехословацьке радіо, принесли вістки про світовий винахід нашого хеміка д-ра П. Пархоменка на полі радіольоґії.
Рад цей найдорожчий елємент, який недавно був ізольований з уранової руди в Яхимові, завдяки пані Кюрі, і що став у медицині добродійним, особливо в терапії рака, визначається тим, що безперестанно й самовільно розкладаєтеся на інші елєменти. Щоб дати приклад: в одному ґрамі радія за кожну секунду вибухає 37 міліярдів атомів, які розпадаються на радіову еманацію та гелій. Прн тому розкладі виділюються три ріжні роди променів.
Радова еманація це ґаз, який по семиступневому розкладі переходить в оливо. Згадана еманація має дуже велике терапевтичне значіння, проте при всіх зусиллях у багатьох учених світового імені, не вдалося знайти форми або сполуки, яка цю еманацію вільно та безперестанно випускалаб назверх.
Через те шпиталі і фахівці, які працювали а радом уживали розчинів хльоридів або бромідїв раду, а звільнену еманацію висмоктували дуже складними машинами. Ясна річ, що праця була дуже неекономічна і багато цінних розкладових продуктів раду пропадало дурно.
Аж у році 1926-ому проф. д-рові Ганові, директорові державного Радіольоґічного Інституту в Берліні, вдалося вперше перекласти радоактивний елємент на ферріоксид, який, правда, добре еманував, але скоро, так би мовити, старівся, тратив еманаційну силу, а в дуже багатьох випадках, які подає в своїй англійській публікації д-р П. Пархоменко і зовсім не надався до практичного вжитку.
Д-рові П. Пархоменкові вдалося, після кількалітніх студій, винайти цілу низку хемічних комплексів, головно комбінації гидроксидів або оксидів так зв. тяжких ковів з силікатовим гелієм, у яких абсорбована радоактивна сіль або елємент еманує майже в квантитативній кількости і що найважніше — тривко.
Контрольні досліди вів спочатку Інститут Вільгельма в Берліні, потім систематично кілька років директор чехословацького Радольоґчного Інституту в Празі, відомий радольоґ, доц. д-р Фр. Бегоунек (знаний з арктичної експедиції на північний бігун генерала Нобіллє), який свої позитивні спостереження детально оголосив теж в англійській мові.
Практично цей винахід дає можливість переховувати і великі кванти раду в означенії формі, що не перевищає ваги пів ґрама.
Крім практичного значіння в медицині цей винахід буде мати велике значіння і у добуванні польонія.
Д-рові П. Пархоменкові вдалося і практично застосувати свій винахід при будові спеціяльних апаратів, які при своїй постійній радоактивній активности, відзначаються ще й тим, що їх можна без небезпеки дати і до рук ляїка для лікування питтям, при купелі, інґаляциї і т. д.
Ці останні винаходи дають можливість хворим лікуватись радоактивно дома, не виїжджаючи до радоактивних купелів, яких на світі так мало, а лікування в яких таке дороге.
Особливо Америка рахується з тим, що нові винаходи нашого хеміка д-ра П. Пархоменка матимуть якнайширше застосування у практиці.
Д-р П. Пархоменко родом з Києва, бра участь у відомому бою під Крутами, скінчив фармацевтичний виділ Карлового Університету у Празі, слухав викладів хемії у проф. І Горбачевського і в Українському Вільному Унївеситеті дістав титул доктора за розвідку з хемиї. Тепер він має власну хемічну лябораторію у Празі.
М. Р—невич 