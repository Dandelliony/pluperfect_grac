◦ ◦ ◦ ◦ ◦ ◦ ◦

Продовольчі труднощі в Бельгії
БРЮССЕЛЬ, 7. (ТАРС). На ринках Бельгії відчувається гостра нестача м'яса. Споживачі не одержують м'яса навіть по картках. Як повідомляють газети, голова бельгійського департаменту землеробства Меувіссен заявив, що з метою поліпшення постачання м'ясом тепер провадиться реквізиція худоби в розмірі однієї третини загального поголів'я худоби.
Меувіссен заявив, що для забезпечення видачі м'яса бельгійському населенню за прийнятими нормами, тобто по 35 грамів на людину в день, на ринок повинно надходити щотижня 7 тис. голів худоби.
Заява англо-індійського уряду
ЛОНДОН, 7. (ТАРС). Агентство Рейтер повідомляв, що англо-індійський уряд опублікував заяву, за якою Болгарія розглядатиметься як ворожа територія.
Англійське спростування
ЛОНДОН, 7. (ТАРС). Як передає агентство Рейтер, в лондонських колах не підтверджують останньої заяви італьянського командування про те, що в східному басейні Середземного моря були пошкоджені англійські крейсер, есмінець і інші судна.
Запит у палаті громад про репресії в Індії
ЛОНДОН, 7. (ТАРС). Відповідаючи на запит лейбористів у палаті громад про те, скільки колишніх міністрів провінціальних урядів Індії знаходиться під арештом або відбуває кару, міністр у справах Індії і Бірми Емері заявив, що відбувають кари і знаходяться під вартою 32 колишніх міністри, в тому числі 7 колишніх прем'єр-міністрів.
США і Латинська Америка
НЬЮ-ЙОРК, 7. (ТАРС). За повідомленням агентства Ассошіейтед Пресс, член палати представників республіканець Фіш (від штату Нью-Йорку) заявив, що він має намір внести в конгрес законопроект, який надав урядові право співробітничали з південно-американськими країнами в справі придбання всіх комерційних повітряних ліній у Південній Америці, які належать Німеччині і Італії. За словами Фіша, Німеччина і Італія контролюють у Південній Америці повітряні лінії загальною довжиною в 20 тис. миль.
Нестача хліба у Франції
ВІШІ, 7. (ТАРС). В інформованих колах вказують, що коли протягом найближчого місяця французький уряд не зуміє одержати зерно, то 1 травня війн оголосить про припинення видачі хліба в зв'язку з тим, що запаси зерна будуть до цього часу повністю вичерпані. Переговори з Англією, які провадилися при посередництві США, не дали позитивних результатів. Навпаки, спостерігається посилення англійської блокади. За даними морського міністерства, в січні англійці захопили 7 французських пароплавів, в лютому 8. Крім того, в лютому 2 пароплави були торпедовані.
Напад англійських кораблів на Лофотенські острови
ЛОНДОН, 7. (ТАРС). Англійське морське міністерство повідомляє, що під час зробленого 4 березня нападу на Лофотенські острови коло берегів Норвегії англійці взяли в полон 215 німців і 10 прихильників Квіслінга. Один морський офіцер і 6 німецьких матросів були вбиті. Англійці втрат не мають. Потоплені судна противника загальним тоннажем в 18 тис. тонн. Знищений завод по виробництву риб'ячого жиру, який Німеччина використовує як сировину при виробництві вибухових речовин.
Прийняття законопроекту про використання членів англійського парламенту на роботі в державних установах
ЛОНДОН, 7. (ТАРС). Агентство Рейтер передає, що 6 березня без обговорення був прийнятий законопроект, який визначає становище членів парламенту, використовуваних на роботі в державних установах.
Війна в Китаї
(Огляд з 1 по 7 березня)
Протягом минулого тижня японські війська провели велику операцію в Південному Китаї. Сконцентрувавши значні сили біля південно-західного побережжя провінції Гуандун, у Південному Китаї, японці висадили в ряді пунктів десанти. Висадка військ провадилася під прикриттям дій флоту і авіації. Ця операція розгортається в 400 кілометровій смузі побережжя.
За даними китайського командування, японці намагаються закрити цією операцією шлях для доставки воєнних матеріалів зза кордону в Китай через дрібні порти південно-західного побережжя Китая, куди вони просочувались, не зважаючи на японську блокаду. Проте ці шляхи не є основними і втрата їх не матиме вирішального значення. Не виключено, що проведена операція є частиною загального японського плану підготовки до дальшого просування на південь.
Десантні операції були початі 3 березня одночасно в ряді пунктів, починаючи від Кантона — на сході і до Пакхоя — на заході. На східній ділянці в районі Сіньхоя і Гуанхая, де діє група японських військ чисельністю до 1.500 чоловік, японці повели наступ на захід у двох напрямах — по шосе і вздовж вузькоколійної залізниці. До вечора 4 березня японці просунулися на цій ділянці на 30 км і досягли Сіньпіна. На західній ділянці японці захопили ряд прибережних пунктів, в тому числі міста Дяньбай, Лейчжоу і Пакхой. В секторі Пакхоя японці наступають у північному напрямі на Ляньчжоу. В усіх цих районах бої тривають. Китайські війська чинять опір. Проте відчувається необхідність у підкріпленнях, які китайське командування терміново перекидає на цю ділянку.
Одночасно відмічається концентрація японського флоту біля побережжя провінції Фуцзянь. За останніми відомостями, тут зосереджено до 100 різних воєнних кораблів.
На інших фронтах Китая відмічаються бої місцевого характеру. 