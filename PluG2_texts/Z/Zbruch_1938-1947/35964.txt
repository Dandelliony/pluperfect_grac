◦ ◦ ◦ ◦ ◦ ◦ ◦

Концентрація фльоти на Середземному Морі
Рим. — Аґенція Стефані подає такі поробиці про концентрацію анґлійської і франкської фльоти на Середземному Морі. Друга француська ескадра разом з сімома анґлійськими одиницями, є в дорозі до Александрії. Далі на Середземне море прибули два нові анґлійські панцирники. Також в Орані перебувають два нові француські панцирники "Дюнкерк" і "Штрасбурґ". На східню частину Середземного Моря союзники вислали 7 легких анґлійських кружляків і 4 ескадри контрторпедовців. Число висланих підводних човнів — не відоме. Більша частина француських легких воєнних кораблів перебуває на Середземному Морі.
Затоплено анґлійський підводний човен
Берлін, 8. 5. — Начальна команда німецької армії повідомляє: Положення біля Нарвіку досі не змінилося. Німецькі летуни атакували бритійські кольони бомбами й скорострільним вогнем та розбили їх. Бомбою середнього калібру поцілено біля Нарвіку один кружляк та затоплено один гидроплян. Німецькі частини, що наступають з Намсос і Ґронґ на північ, дійшли до Мосєн.
Фльотиля німецьких підводних човнів затопила біля Скаґерак 1 ворожий підводний човен. Підчас налету літаків на німецьке побережжя німецькі мисливські літаки зістрілили два ворожі літаки.
Поворот 60.000 осіб з СССР
На основі договору, що його підписали між собою німецький і совітський уряди у справі виміни збігців зачинають прибувати до Варшави перші більші транспорти осіб, які вертаються з СССР. На головному двірці і на двірці Варшава-Прага комітет суспільної опіки орґанізує для них харчеву допомогу. Найбільше, бо 1.500 осіб прибуло досі з Берестя, 300 з Білостоку, 200 з Вильна і 50 Володимира Волинського. В найближчому часі мають надійти нові транспорти таких осіб. Загалом, на основі підписаного договору, має навернутися з СССР до своїх передвоєнних місць осідку у Ґенерал-Ґубернаторстві 60.000 осіб.
Начальний норвежський командант в Лондоні.
До Швеції наспіла вістка з норвежських військових кол, що анґлійці, в часі втечі з Андальснес намовили начального команданта норвежських військ ґен. Руґе до виїзду разом з ними на кораблі. І дійсно ґен. Руґе нема вже в Норвеґії.
Торговельні переговори між Швецією і СССР.
В найкоротшому часі, а саме мабуть уже в цьому тижні пічнуться у Штокгольмі шведсько-совітські переговори з метою поширити і розбудувати торговельні звязки між Швецією і СССР відповідно до нового положення на Скандинавському півострові. Навязання цих переговорів має велике не тільки господарське, але передусім політичне значіння.
Концентрація турецьких військ.
Лондонське радіо повідомило з Букарешту, що турецькі війська концентруються на побережжю напроти італійського Додеканезу.
Завісили відпустки для військових в Голяндії.
Голяндська телєґрафічна аґенція повідомила, що всі відпустки для військових є завішені. Крім цього завішено всі інші періодичні відпустки працівників воєнного промислу й персоналу летунської оборони. Всі, хто перебуває на відпустці, мають обовязок негайно вернутися до своїх ґарнізонів. Як причину цієї постанови подається непевне міжнародне положення.
Виміна думок між фірером і шведським королем.
Між канцлєром Гітлєром і шведським королем відбулася в другій половині квітня листовна виміна думок про теперішне політичне положення. У висліді стверджено повну однозгідність обох урядів, що до майбутнього політичного становища обох держав супроти себе.
З нові анґлійські посольства для балтійських держав.
Анґлійське міністерство закордонних справ всупереч дотеперішній практиці рішилося створити для всіх трьох балтійських держав власне посольство. Досі осідок анґлійського посольства для всіх балтійських держав був в Ризі (Лотва). В Ковні і в Ревалю були тільки торговельні представники. Тепер анґлійським послом в Ризі іменовано урядовця бритійського міністерства закордонніх справ Р. Гуве.
Виміна полонених між Совітами і Фінляндією.
При виміні полонених між Совітами і Фінляндією виміняно досі загалом 775 фінляндських вояків за 5.277 совітських.
Португалія проти анґлійських переслідувань на морі.
Безцеремонна поведінка анґлійської і француської фльоти з торговельними кораблями невтральних держав, вічні притримування, ревізії, конфіскати були причиною, що в останньому часі теж португальський уряд оголосив документи про поведінку анґлійців на морю. Документи докладно описують самоволю західніх великодержав на Атлянтійському Океані. 