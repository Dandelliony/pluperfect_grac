◦ ◦ ◦ ◦

Членські сходини журналістів. Сьогодні, у середу, 27 січня ц. р. в год. 18-ій (шостій) веч., відбудуться в приміщенні Літературно-мистецького Клюбу при вул. 29-го Червня 10, членські сходини Спілки Праці Українських Журналістів. Присутність усіх членів обов'язкова.
Звітування голов жіночих секцій. Пригадуємо, що в днях 2-го і 3-го лютого, відбудеться в світлиці УЦК, Львів, вул. Паркова ч. 10. звітування голов Окружних і Районових Жіночих Секцій, на яку обов'язані явитися всі голови. Початок звітування в год. 9-ій ранку. Жіночі Секції, які ще досі не надіслали до Головної Жіночої Секції виповнених інформаційних листків, вишлють їх в якнайкоротшому часі.
Сходини правників. Заходом Об'єднання Прані Українських Правників при УЦК. відбудеться в четвер, 28 січня, в 18-ій год. в приміщенню УЦК, Паркова ч. 10, реферат м-ра судді Бараболяка на тему: "Роля судді і сторони в новому цивільному процесі".
Зимові першенства у спортових грах. ЛЬВІВ, 26 січня. Ланка спортових гор Р. Т. УЦК рішила відбути в місяці лютому зимові краєві першенства у спортових грах (відбиванка, кошиківка) у групах: ольдбої, чоловіки, жінки, юнаки і дівчата у закритих приміщеннях (галя, рухівня, читальня і т. п.). Тому припоручає усім окружним референтам тіловиховання перевести окружні змагання у відбиванці і кошиківці у цих п'ятьох групах у закритих приміщеннях (найнижча висота залі 3,50 м) до дня 15-го лютого ц. р. До окружних змагань може виставити кожне товариство чи школа довільну скількість дружин. Змагання у відбиванці треба відбути ще у групах: шістки і трійки.
Вчинки гідні наслідування. Підчас весілля пп. Володимира Стеткевича і Марії Іванишин, зібрано 438 зол. на допомогу для студіюючої молоді. — З нагоди Нового Року передав о. Ілля Бобеляк з Білок, пов. Перемишляни 560 зол. зі збірки на допомогу полоненим. — Проф. В. Тимчій зі Стрия зложив на фонд фахової і середньошкільної молоді 50 зол. — Проф. Зенон Зелений на допомогу середньошкільній молоді зложив 30 зол. 