◦ ◦ ◦ ◦

Згідно з повідомленням британської інформаційної служби перший лорд британської адміраліції Александер, висловлюючись про труднощі системи конвою на північній корабельній лінії, сказав між іншим, що кожний конвой до Росії на цій лінії, яка надзвичайно важка, наражений на завзяті атаки підводних човнів і летунства. Тому втрати фльоти були там великі. Там втрачено 2 кружляки, 3 есмінці, 3 міноловні човни і один підводний човен.
Із рядків лондонського часопису "Сфера" про шляхи британських літаків підчас їхніх атак над Північною Італією, як це стверджують північно-італійські часописи, видно без ніякого сумніву, що налітання на Швейцарію вибувається згідно з офіційними плянами британського летунства. Потвердження, що знехтування швейцарської невтральности відповідає намірам британського уряду, як не можна більше, недвозначне. Нахабність, а якою цей намір відслонено в одному документі публичного характеру, дозволяє, як заявляє часопис, приняти, що Лондон уважає за лишне у відношенні до Швейцарії дальше запускатися у забріхані спроби правовости.
В той час, коли Англія станула в Індії перед важкою і нерозвязаною проблемою, Рузвельт продовжує систематично проникання зі своїми політичними і військовими впливами на терені Індії. Як подають шведські повідомлення в Ню-Йорку, тепер у середній частині Індії мали за американський рахунок виготовити "важну зі стратегічного погляду летунську базу". Тисячі мужчин, в тому й багато вояків північно-американських збройних сил працювали там цілими місяцями. Летунська база, віддана вже в користування і, за шведськими повідомленнями, може прийняти новоприбулі машини.
Агенція Ройтера повідомляє з Вашингтону, що головнокомандувач американських летунських сил на европейському терені війни, ґенерал бригади М. С. А. Денкан пропав, відбуваючи подорож з Англії до Північної Африки. Літак ґенерала Денкана, який 17-го листопада вистартував до цієї подорожі, як повідомляє Ройтер, "стягнено" над північним побережжям Франції. Від того часу нема про нього ніякої вістки.
З Багдаду повідомляють, що залізничий міст на Евфраті, який сполучує Туреччину з Іраком завалився. Наслідком цієї катастрофи перервався залізничий рух між цими двома країнами на 15 днів.
На зріст злочинности серед молоді в Ню-Йорку вказують широкі звіти часопису "Дейлі Мірор". За даними цього часопису число молодечих злочинців нижче 14-ти років від початку війни зросло на 40 відсотків.
Як повідомляє "Шангай Тайм" в неділю іменовано товариство розбудови Азії в Шангаю, яке є філією товариства такого самого імення в Токіо. На святі були присутні: віцепрезидент товариства з Токіо генерал Іване Мацуі, як також посол Таірі від Шангайського уряду, японського посольства та високі старшини японської армії і фльоти. Першим президентом Шангайського товариства вибрано Тацуїхіро Фунацо, який у своїй промові подав до відома головні цілі новозаснованого товариства. Перша ціль — це з'єднання всіх китайців і азіятів Шангаю в один масовий рух для розбудови Азії; друга ціль — це мобілізація японських мешканців Шангаю для воєнних інтересів, щоб осягнути більшу співпрацю між японськими урядовими органами і тутешньою японською громадою. 