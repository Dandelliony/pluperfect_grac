Реорганізація музичних шкіл

Всі музичні школи міста Львова реорганізуються в єдиний державний музичний заклад. Музичний інститут ім. Лисенка вже зробив перші кроки в перебудові своєї роботи. 35 років цей Інститут проводив роботу виключно власними силами і існував на кошти, які одержував від студентів за навчання. Це було єдине джерело для утримання інституту. Учителі інституту одержували від 60—300 злотих на місяць. Студенти, закінчивши інститут, з дипломом у кишені поповнювали ряди безробітних.
З дня встановлення радянської влади інститут швидко почав свою перебудову. Відразу поступило 900 заяв від дітей трудящих, які виявили бажання вчитися в інституті. Попередніх же років поступало не більше як 200 заяв.
Замість 20 вчителів, які були досі, тепер в інституті працює 32. Крім видатних педагогів, В. Барвінського, С. Людкевича, М. Колесси, Н. Нижанківського, З. Лиська, Б. Кудрика в Інституті почали працювати колишні безробітні вчителі.
Багато уваги в Інституті звертається на теоретичні предмети. Тут організовано окремий композиторський відділ.
Діти трудящих, які раніше не могли вступити до музичного інституту, тепер одержали велике право на освіту і заповнили аудиторії інституту. 