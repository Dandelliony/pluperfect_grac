Добрий лік

Малий фейлєтон
Мій сердешний приятель та його дружина літами лікувалися за часів Польщі по різних живцях. Бувало наладують великі валізи й виїздять до Криниці, то до Трускавця, то до Черча.
На два місяці перед війною, підчас однієї такої подорожі, поступили до мене.
Ще не вспів я привитатися з ними, як мій приятель став охкати, а Його дружина стогнати, аж жаль мене під серцем стиснув.
Питаюся, в чому річ, і довідуюсь, що він не може багато ходити, бо задихається від перевтоми, а вона теж так, тому нездужав на злу переміну матерії...
Я старався догодити своїм любим гостям, успокоював їх, радив дієту, більше руху, навіть хотів починати їх лікувати вже в себе дома, та вони відїхали — й вістка про них пропала.
____
Прийшла війна. Я опинився по тому боці, що й вони. Через оповістку у "Краківських Вістях" віднайшов я їх і дістав очікувану відповідь. Довідуюся, що здорові, як ніколи. Він розходився так, що лиш ночує дома і вже дві пари золівок подер, а вона виструнчіла як тополя. Радіють, що я живу, просять до них заглянути.
____
Добре, — думаю собі — що здорові, треба їх відвідати. Вибрався, приїхав, — входжу в коридор, і знову... чую охкання.
Що за біда? Так, це вони, їхнє охкання...
Відчиняю двері до кухні й застаю приятеля, як сидить на підлозі, й обнявши руками коліна, поохкує, вона ж постогнує, та все позирає на руку, на свій палець.
З думкою, що недуга певно відновилася, починаю вже співчувати їхнім терпінням:
— Ох, як мені жалко, — кажу, — що знову вам...
— Ні, ні! — перебиває дружина приятеля, — нічого подібного: це муж прибивав золівку таї замісць у кілок гепнув собі молотком у коліно, а я, бачите, учусь шити й вкололася в палець. Ми, слава Богу, здорові, як ніколи!...
Око. 