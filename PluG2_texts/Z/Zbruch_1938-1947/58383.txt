◦ ◦ ◦ ◦ ◦

Дільниці у Львові. Львів поділений тепер на три головні дільниці: німецьку, яка обіймає третю дільницю, українсько-польську, в склад якої входить перша та друга дільниця, та жидівську, що являє собою четверту дільницю. Українсько-польська дільниця йтиме від Городецького серединою міста, до Личакова, а її межу з німецькою дільницею зі теперішними даними творитимуть вулиці: Кульпарківська, Кентшинського, Шептицьких, пл. Юра, Матейка, Сикстуська до бічної Сикстуської та через бічну Сикстуської та горішну Коперника до Вроновських; у дальшому через Цитаделю й вулицями Мохнацького, Миколи Зибликевича, Пілсудського, Кохановського й Погулянки. Є можливість, що цю границю ще змінять, а саме йтиме вона від вулиці Мохнацького через пл. Академічну та вул. Лозінського до вул. Кохановського. Межу між українсько-польською та жидівською дільницями творитимуть вулиці: Клепарівська, Вільність, Казимирівська, пл. Краківська та Жовківська. Вулиці, якими проходять межі дільниць, належать до двох дільниць: одна сторона до одної, противна до другої.
Ремісничі торговельні курси. В найближчому часі шкільна влада зорганізує доповняльні курси для цих колишніх учнів ремісничих і торговельних шкіл, котрі під час большевицької окупації не могли продовжувати своєї науки. Ці курси триватимуть кілька місяців і дадуть змогу кандидатам зложити відповідні іспити.
Курси для управителів. Цими днями закінчилися вписи на курси для кандидатів на управителів державних господарств в Галичині. Зголосилося 800 кандидатів; курс зачнеться від половини листопада ц. р. Наука відбуватиметься в Дублянах. Поруч цього відбудуться в Дублянах теж курси для асистентів контролі молочарства. Від зголошених кандидатів вимагається закінчення середньої школи й агрономічних студій, а від кандидатів з нижчою освітою довголітньої хліборобської праці. Курси ведуть завдяки Хліборобській Палаті Галичини.
Соя замість м'яса. Щоб запевнити сільському населенню раціональне відживлювання, взялася Хліборобська Палата при помочі своїх референток домашнього господарства і повітових інструкторок за пропаганду управи таких рослин як фасоля, горох, а в першій мірі соя, бо вона має в собі багато олію і білка, котрі заступають м'ясо. Поруч цього м'ясо для селян будуть постачати ферми годівлі кріликів. Повітові інструкторки пропагують теж годівлю курей.
Нове про технологію рослин. Заходами Хліборобської Палати у Львові (Ляндвіртшафткамер) ведеться інтензивна праця над плеканням нових рослин, що мали б приміщення для технології. З весною приготовляється на Поділлі заложення великої плантації коксагизу, рослини, що має прикмети кавчуку. Вона потребує доброї почви. Таксамо переводяться досвіди з іншими потрібними рослинами. — Велике значення для технології має теж управа періллі. Ця рослина має у свойому насінні 50% оливи. В Ворочеві коло Львова є велика плантація бергенії, важної при виправі шкур. На терені цілого краю позакладало численні плантації кенаф, що має волокна сильніші від льону і конопель. З неї можна виробляти дуже тривалі матеріяли на одяг. Усі ці досвідні станиці причиняться без сумніву до піднесення краєвого промислу.
Впав із воза. На вулиці Хотинській упав із воза, яким перевозив картоплю, Володислав Дзіковський. При упадку зломив він рам'я. Його відвезли в лічницю.
Оленячі роги на голові. На 32-літню Євдокію Хвіляк (Старий Ринок 7) впали оленячі роги та сильно потовкли їй голову. Непритомною відвезли її в лічницю. 