Помер архиєпископ Теодорович.

В неділю 4 п. м. в год. 6.50 вечером помер у Львові вірменський архиєпископ д-р Йосиф Теофіль Теодорович у 74-ому році життя.
Йосиф Теодорович прийшов на світ у Жидачеві на Покутті. Ґімназію скінчив у Станиславові, богословські студії в Чернівцях та у Львові і був від I887 р. до 1807 р. спершу сотрудником у Станиславові, опісля парохом у Бережанах. З Бережан перейшов до Львова, як крилошанин і в 1902 р. засів на архиєпископськім престолі у вірменській катедрі.
Архиєпископ Теодорович був горячим польським патріотом, добрим проповідником і великим політичним діячем та тісно співпрацював з "народовим" табором, себто із ендеками.
На вістку про смерть архиєпископа Теодоровича, през. д-р Ст. Островський з міським інспектором Мільком склав на руки кс. інфулата Костановича вислови співчуття, заявляючи, що похорон Покійного відбудеться на кошт міста. Одночасно президент м. Львова доручив вивісити на всіх міських будівлях жалібні прапори, взиваючи одночасно львівське громадянство, щоб вивісило теж на своїх домах жалібні хоругви. Далі міський городський староста заборонив уладжувати у Львові всі імпрези та вуличні маніфестації аж до дня похорону.
Вірменська єпархія нараховує в цілій Галичині ще коло 5.000 вірних, у самім Львові не більше 300. Вірмен стрічаємо в Галичині вже в XII. в., а в 1270 р. за кн. Льва вже у Львові. В 1367 р. основано для них православне єпископство. В часі Хмельниччини вірмени припили релігійну унію з Римом і від того часу почали польщитись обрядово і національно. Цей процес польонізації вірмен дуже швидко поступав саме за часів управи вірменською єпархією архиєп. Теодоровичем.
Похорони Архиєпископа Теодоровича.
В пятницю 9. ц. м. в год. 5-ій пополудні перенесуть тіло архиєп. Теодоровича з дому жалоби при вул. Вірменській ч. 7. до вірменської катедри. В суботу 10 ц. м. по богослуженнях у вірменській катедрі вирушить похорон на Личаківський цвинтар де тіло архиєп. Теодоровича поховають в родинній гробниці. 