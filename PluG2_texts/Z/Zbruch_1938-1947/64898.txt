◦ ◦ ◦ ◦ ◦

Японці поширюють свої мілітарні здобутки
ТОКІО, 15 квітня. — Упадок Корреджідора на Батаані — питання годин. Іде великий наступ японських збройних сил на твердиню.
БАНГКОК, 15 квітня. — З Калькути повідомляють, що до 14. ц. м., евакуовано з цього міста 750.000 осіб з поміж цивільного населення. Крім них мають евакуувати дальших 250.000 людей, а сама Калькута буде укріплена. З Мадрасу евакуовано досі 130.000 осіб, а дальших 170.000 має внедовзі залишити це місто. На доручення генерала Вевеля перевезено всі комунікаційні засоби у глиб краю.
ГАНКАВ, 15 квітня. — Військовий речник японських експедиційних частин у центральному Китаю повідомив у понеділок, що японські війська, які поборюють на широкому фронті у центральному Китаю відділи Чункіну, вбили в часі від 8-го грудня 1941 до кінця березня цього року, 2.640 вояків чункінських військ. Крім цього японці добули підчас цих дій велику добичу. Речник відмітив м. ін. і те, що чункінські війська піддаються в останньому часі у щораз більшому числі японцям: Так у січні піддалося 268 вояків, у лютому вже 526, а в березні аж 736, в тому декілька вищих старшин. З зізнань китайських полонених ясно, що мораль чункінських військ паде.
Успіх італійського підводного човна
РИМ, 15 квітня. — Італійське Бойове Звідомлення. Головна Кватира Італійських Збройних Сил повідомляє:
В Киренайці відкинено після завзятого бою сильні ворожі колони, піддержувані розвідувальними панцирними возами та артилерією. 7 панцирних возів та багато авт знищено. Взято в полон 2-ох старшин та деяку кількість мужви.
Ворог відступив у безладді, потерпівши дошкульні втрати в убитих та поранених.
Бомбові атаки летунства на військові об'єкти на Мальті, бомбардованої завзято дальше, продовжувано. З'єднання німецького та італійського летунства атакували з успіхом портові споруди в місцевостях Міккаба, Гальфар, Люка та Гудія і пошкодили важко багато літаків.
Один підводний човен, який під командуванням капітана корвети, Емілія Олівієрі, проводив операції на Атлянтійському океані, повідомив, що затопив 2 кораблі та 3 кораблі-цистерни разом на 48 тис. брт.
Наступи на сході слабнуть
Верховне Командування Німецьких Збройних Сил повідомляє: На сході слабнуть ворожі наступи. Тільки на деяких становищах наступав ворог більшими силами, та всюди їх відкинено. Власні наступи принесли поважні здобутки.
Наша важка артилерія обстрілювала важні споруди Ленінграду, між ними фабрику муніції. Завважено пожежі і вибухи.
Переможні наступи німецьких бойових літаків були спрямовані на портові споруди і летунський майдан у Севастополі.
У Північній Африці живі обабічні розвідці дії. Ми бомбардували успішно збірні британські скупчення механічних поїздів і летунські майдани.
У день і вночі продовжувано бомбардування військових споруд і летунських майданів на острові Мальта. При цьому знищено цільним попаданням бомб вежу радіовисильні у Рінелі. Німецькі летуни зістрілили над Мальтою і біля північно-афрнканського побережжя 9 британських літаків.
У повітряних боях над Каналом і норвезьким побережжям знищено вчорашнього дня 9 британських літаків.
Британські бомбовики налетіли минулої ночі на Західну Німеччину. Цивільне населення мало деякі втрати в убитих і ранених. Протиповітряна артилерія і нічні ловці зістрілили 10 наступаючих бомбовиків.
В Англії підвишка податку сильно дошкулює населенню.
У Бразилії брак бензини. Уряд видав відповідні зарядження.
У французькому уряді будуть незабаром проведені зміни. До участі в уряді прийде Ляваль як прем'єр.
Турецька преса коментує з вдоволенням той уступ з промови Філова, в якому він ствердив, що Болгарія буде дальше жити у приязні і згоді з Туреччиною.
Вертаючись з невдачної політичної поїздки до Індії, англійський міністр Кріппс прибув до Каїра.
Англійська інформаційна служба повідомляє, що австралійський прем'єр Кертен став міністром оборони.
Дотеперішнього англійського головнокомандувача на водах Бенгальського заливу та Індійського океану зняли з його становища та за кару відіслали на пустинний фронт. Його наступником став адмірал Джеме Замервіль. 