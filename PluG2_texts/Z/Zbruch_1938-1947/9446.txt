Нові ревеляції.

У зв'язку з убивством полк. Е.Коновальця Француський щоденник "Парі Соар" приніс ревеляційні вістки у звязку з убивством полк[овника] Коновальця. Ці вістки дістав співробітник того щоденника з розмови з „відомим українським терористом, знаним від псевдонімом „Федя”, що був „найближчим та найбільш довірливим співробітником" полк. Коновальця
УКРАЇНСЬКА ВІЙСЬКОВА ПІДГОТОВА В КАНАДІ.
Інформатор "Парі Соар" твердить, що Валюх, організатор атентату на полк. Коновальця був в Америці. Від 1936 р. згідно з пляном, що його затвердив Провід ОУН, українці зорґанізували в Канаді осередок своєї військової підготови до майбутньої війни. Полк. Коновалець твердив, що нова европейська війна неминуча та що вона принесе Україні незалежність.
Українське військо мали на випадок війни перетранспортувати до Европи. Мало його бути до 40.000 людей. Разом з українцями з совітської, польської, чехословацької та румунської армії можна булоб створити українську армію в числі міліона людей.
Ця американська підготова дійшла вже доволі далеко. В Канаді є 6 старшинських шкіл: З піхоти, 2 кавалерії і 1 артилерії. З кадри „Січової Громади" творяться стрілецькі групи. Ґен. Капустянський перевів на тому терені інспекцію в 1937 р. Головна роля припадає полк. Морей де Морлян, українцеві француського походження, колишньому командантові куреня, що боровся в 1919 р. у Східній Галичині. Цього року з фондів, які доставили Валюх, Морей де Морлєн та інші, створили у стейті Саскачеван в Канаді школу пільотажу. На випадок війни українська армія мала передусім почати повстання на терені Східної Галичини і звідти повести акцію.
УКРАЇНСЬКА РЕСПУБЛИКА НАД СПОКІЙНИМ ОКЕАНОМ.
Ця підготова в останньому часі до деякої міри втратила розмах. Мало це бути наслідком конференції в Монако. На тій конференції німці вимогли згоду Проводу на тайний договір, силою якого на випадок війни українські формації замість іти до Польщі, мали би виїхати на Далекий Схід. Транспорту підняласяб Японія. Там воювали би проти Совітів по японському боці. Як рекомпенсата за те, мала повстати незалежна українська республика на „Зеленому Клині" в Азії. Ця республика — пише „Парі Соар" — тягнуласяб над берегами Спокійного океану, де живе „понад 2 міліони українців.
Ця, заключена в Монако умова, викликала протести Анґлії та американців, які сприяють українцям, як теж і непорозуміння серед самих українців. Провід затвердив умову 7-го квітня. Валюх-Софроняк приїхав до Монако 6-го квітня і виїхав звідти 8-го.
Цей сам інформатор „Парі Соар" подав, що до Проводу ОУН входять тепер: Капустянський, Андрієвський, Грибівський, Мартинець, Онацький, Федин, Ярий і Морей де Морлян (у француському ориґіналі назвиська сильно перекручені — подаємо їх згідно зі своїми здогадами. — Ред.). Кожний з них кермує секцією, маючи до помочі технічного референта. Найвизначніші з них — це Бохенек, Барановський, Лойко. Найважнішою секцією є К[раєва] Е[кзекутива], що діє у Польщі.
Вкінці інформатор „Парі Соар" подає, що вбивство полк. Коновальця викликало декомпозицію і хаос у дотеперішній праці українців. 