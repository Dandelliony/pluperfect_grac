◦ ◦ ◦ ◦

Українські радіопередачі. Львівська радіовисильня передає в цьому тижні від год. 17.10—17.45 такі радіопередачі: в середу, 12-го липня ліричні й жартівливі пісні у виконанню Ольги Зацерковної (сопран) та Василя Чайківського (баритон); у п'ятницю, 14-го липня українські популярні пісні у виконанні Марії Риф'як (сопран) і Олександра Грицика (баритон). Фортепіяновий супровід в обох передачах у руках Анатоля Коса.   Доповідь. Старанням Спілки Українських Письменників у Львові, відбудеться в п'ятницю, 14-го липня ц. р., в год. 18-ій, в домівці Клюбу при вулиці 29-го Червня 10 доповідь проф. д-ра Микити Думки п. н. "Як стародавні народи відкривали Европу". Письменників, Членів і Прихильників просять узяти участь.   Хор ім. Леонтовича. Хор ім. Леонтовича під мистецьким керівництвом Нестора Городовенка, влаштовує сьогодні, в середу, 12. липня концерт у Жовкві.   Збори студентів. Збори членів Об'єднання Праці Українських Студентів ім. А. Коцка у Львові з рефератом відбудуться завтра, в середу, 12-го липня, в год. 16.45 в студентській домівці при вул. Анни ч. 1/І.   Мала Семінарія. Вступні іспити до всіх кляс, цебто від 1-ої до VIII-ої включно в Малій Семінарії у Львові відбудуть ся дня 17-го і 18-го липня ц. р. з 8-ій год. рано. До прохання треба долучити: 1) останнє шкільне свідоцтво, 2) метрику уродження, 3) свідоцтво моральности від свого парохіяльного уряду і 4) життєпис.   Відпочинкові табори. Відділ Опіки над Молоддю і Родиною УЦК подає до відома, що і в часі від 15-го липня до 7-го серпня і від 7—31-го серпня відбудуться у Криниччині і Самбірщині відпочинкові табори для хлопців і дівчат у віці від 8—14 років. Оплату за побут у таборі у висоті 100 зл. треба зложити при від'їзді. Зголошення приймає: Відділ Молоді УЦК, Львів, вул. Семінарії 18. І. п. і Відділ Молоді, Криниця "Білий Дім". Збірка львівських учасників 14. липня, в год. 6-ій рано у вестібулю головного двірця. Обов'язує повний таборовий виряд.   Виїзд молоді до таборів. Відділ Молоді УЦК повідомляє, що учасники дівочого табору в Криниці від'їздять зі Львова 14-го липня, год. 20.15 в напрямі Перемишля. Збірка година 19-та в галю Головного двірця. Одночасно повідомляється, що хлоп’ячий табор у Самбірщині розпічнеться 12-го ц. м. Точніші інформації у Відділі Молоді УЦК, Львів, Семинарська ч. 18, І. п.   Комунікат УСК ЛЕМКО. Шаховий турнір за індивідуальне мистецтво Лемківщини розпочинається невідклично в неділю, 16-го липня, в год. 9-ій рано, у Сяніку, в залі УОТ при вул. Францішканській ч. 2. Всі замісцеві змагуни: проф. Попель, інж. Шевчик, п. Бобикевич, д-р Кушко, мґр. Ольшанський, інж. Кокотайло, п. Кукич, мистець Самбора мгр. Гординський, мистці: Дрогобича, Стрия, Перемишля та Ярослава прибудуть до Сянока в суботу, 15-го липня б. р. Ніяких спізнень не береться під увагу. Технічного керівника турніру мґ-ра Осипа Кобова, прохається прибути до Сянока 13-го або 14-го липня ц. р. та зголоситись в УСК "Лемко".   Напередодні шахового турніру в Сяноці. В шаховому турнірі, що розпічнеться в найближчу неділю, 16-го ц. м. в Сяноці, прийматиме участь 12 шахістів, здебільша зі Львова та Сянока. Львівську екіпу очолюватимуть чотири шахові мистці, а саме проф. Попель, інж. Романишин, мґр. Турянський та інж. Шевчик. Сяніцьких шахістів поведуть в бій мґр. Е. Янів та Д. Ілик. Кількість учасників турніру не перевищить числа 12 осіб. У випадку більшої кількости прийнятих зголошень організований буде, евентуально, резервовий турнір. Тоді грачів розподілиться відповідно до сили їхньої гри. Першенство мають шахісти високої кляси гри. Турнір буде першим в цьому році ширшого розміру переглядом рівня гри наших шахівстів і — слід сподіватись — гідним продовженням гарної нашої шахової традиції. Відкриття турніру в неділю, 16. ц. м., в год. 9-ій ранку. Учасникам турніру слід голоситись в готелі "Вікторія" в Сяноці.   Сьогодні великі змагання. Львів, 11 липня. Сьогодні, в середу, 12-го липня в год. 17.30 відбудуться на грищі при вул. Стрийській (доїзд трамваями ч. 10) великі змагання копаного мяча між німецьким першуном Генеральної Губернії та львівською "Україною". Кількакротна перемога "України" над кількома німецькими дружинами каже сподіватись, що й сьогодні наша одинацятка ставитиме сильний опір німецькому першунові, хоч у його колірах заграють такі змагуни, як репрезентант Німеччини Артль, знаменитий Цібах і інші. Перед змаганнями та підчас перерви гратиме трубна оркестра СС. Стрілецької Дивізії Галичина. Незвичайні змагання та виступ дивізійної оркестри притягне на площу напевно велику кількість глядачів.   Львівські вісті 