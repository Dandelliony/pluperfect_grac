◦ ◦ ◦ ◦

У Токіо відбувся східно-азійський конгрес лікарів. Серед 300 делегатів зі всіх східно-азійських країн, на конгресі взяли участь японський міністер Культів і міністер суспільної опіки, а також китайський міністер закордонних справ, д-р Чумінуї.
Взаємини між Чункіном і Злученими Державами стають щораз гірші. З Вашінгтону вернувся чункінський генерал Шішую. Він висловився дуже гірко про те, як його прийняли в столиці Злучених Держав і заявив: "Взаємини між Америкою і Чункіном стоять перед важкою кризою"
У місті Пловдив, у Болгарії, відкрито зразковий ярмарок. Відкрив його болгарський міністер торгівлі Захарійоф. Він підкреслив, що ця болгарська торговельно-промислова вистава належить також до прояву солідарности европейських народів та що вона доказує господарську силу болгарського народу.
Голова ради корабельних будівничих в ЗДА подав до відома ще в четвер, що північно-американські корабельні доки дістали в останньому році 12.000 кораблів для ремонтування. Найбільша частина цих кораблів була пошкоджена німецькими летунськими бомбами, мінами і торпедами.
Минулого четверга згинув в автомобільній катастрофі аташе фльоти при італійській амбасаді в Буенос Айрес, капітан фрегати Евдженіо Торіяні. Торіяні їхав своєю машиною і по дорозі зударився з іншою машиною.
Японський міністер для Великої Східної Азії, Аокі, перебуває тепер в Банкоку в Таї. Премієр Таї відзначив міністра Аокі найвищою відзнакою Таї, орденом "Білий Слон". Агенція Домей повідомляє, що японський міністер Аокі виїхав у середу із Ганой і прибув літаком у Сайґон (Індокитай).
Уряд Таї вирішив визнати уряди Словаччини і Хорватії.
В Італії новоіменований секретар партії, міністер Карло Скорда, склав у середу присягу вірности на руки короля і цісаря. Після того він склав вінок перед памятником поляглих.
У п'ятницю відбулося перше засідання новоствореного японського кабінету.
Спікер інформаційного уряду в Японії, Горі, в одній пресовій розмові назвав нових членів Уряду "дуже здібними державними мужами". На запит, чи можна очікувати якоїнебудь зміни в закордонній політиці Японії, він відповів, що дотеперішній курс буде задержаний. Міністер закордонних справ Тані доконав надзвичайних діл в останніх півтора років війни. Міністер закордонних справ Шігемітсу — це чоловий дипломат майбутности. Його іменування привітали також в Ганой і зокрема в Нанкіні. Шігемітсу треба в значній мірі завдячити зворот концесій.
Військова Рада національно-китайського уряду постановила вислати до Японії військову делєґацію для простудіювання загальної і військової ситуації. В склад делєґації входить військовий міністер Егденг і численні армійські команданти. Вони покинули в неділю Нанкін.
Голова Хорватської держави іменував дотеперішнього уповноваженого міністра і посла в Юерліні, д-ра Міле Будяка, міністром закордонних справ. Дотеперішньому міністрові закордонних справ д-рові М. Лорковичеві надано чин уповноваженого міністра.
Ліверпульське товариство корабельних власників — як подав "Дейлі Мейл" — звернулося до уряду із внеском, щоб торговельним кораблям призначувано стільки ж супровідних літаків, як і військовим транспортам. "З уваги на велике запотребування британської торговельної фльоти, заходи безпеки досі ніяк невистачальні" — сказано у внеску.
З Риму повідомляють: На острові Реуніон відновив свою діяльність тамошній вулькан. Місто Сан Дені присипане попелом, який паде наче дощ.
Агенція "Ройтер" повідомила, що генерал Монтгомері прибув до Каїро. 