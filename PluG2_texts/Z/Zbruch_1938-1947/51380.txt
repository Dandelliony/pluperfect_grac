◦ ◦ ◦ ◦ ◦ ◦ ◦

Експорт озброєнь з США
ВАШІНГТОН, 6. (ТАРС). За даними державного департаменту США, експорт озброєнь за березень становив коло 55,5 млн. доларів проти 35.745 тис. в лютому. Всього за перший квартал 1941 року з США було експортовано озброєнь на суму коло 132 млн. доларів проти 61 млн. доларів за відповідний період минулого року. Експорт озброєнь в Британську імперію в березні становив 49 млн. доларів проти 31.415 тис. в лютому. Всього за перший квартал 1941 року в Британську імперію було вивезено озброєнь на суму 119.392 тис. доларів проти 17,5 млн. доларів в першому кварталі минулого року. Експорт в Грецію за перший квартал цього року становив 2.411 тис. доларів, в Голландську Індію — коло 4 млн., в Китай — 3.646 тис. доларів.
В березні було видано ліцензій на експорт озброєнь на суму 104,5 млн. доларів. Всього за перший квартал було видано ліцензій на суму 400.366 тис. доларів проти 170.125 тис. в минулому році. В березні було видано ліцензій на експорт в Британську імперію на суму в 98,654 тис. доларів, а за весь перший квартал на суму 375.688 тис. доларів. Ліцензій на вивезення озброєнь в Грецію в першому квартала цього року було видано на суму 3.675 тис. доларів, в Голландську Індію — на суму 11.340 тис. доларів.
Доля грецького флоту
ЛОНДОН, 7. (ТАРС). Офіціально повідомляється, що один грецький підводний човен прибув в Александрію, де приєднався до англійського флоту. З десяти грецьких есмінців три потоплені. З тринадцяти міноносців двом удалося досягти Александрії.
Евакуація населення з Гібралтара
БЕРЛІН, 7. (ТАРС). Як повідомляє німецьке інформаційне бюро, з Гібралтара евакуюються всі жінки, діти, а також чоловіки молодші від 18 і старші від 40 років. Усі особи, що залишаються, призиваються на військову службу. Іноземці і біженці з Іспанії так само евакуюються, за винятком тих, яких можна залучити до оборони Гібралтара. Вся промисловість мобілізована для виконання воєнних замовлень.
Прибуття Хайле Селассіє в Аддіс-Абебу
ЛОНДОН, 6. (ТАРС). Агентство Рейтер повідомляє, що абіссінський негус Хайле Селассіє прибув в Аддіс-Абебу.
Становище в місті Колошварі
БУДАПЕШТ, 7. (ТАРС). Населенню міста Колотвара (Північна Трансільванія) наказано доставити військовим властям усі взяті в нього на облік військовими загонами 5, 6 і 7 травня запаси сала, солонини, борошна, бобів, гороху і сочевиці.
За повідомленням газети "Келеті Уйшаг", у Колошварі помічається паніка в зв'язку з запровадженням карток на взуття. Вже надійшло 33 тис. заяв про видачу взуттєвих карток, але досі видано тільки 2.200.
У наслідок недостачі борошна, в місті заборонені продаж і споживання свіжого хліба. Кафе, готелі і ресторані можуть відпускати не більше 80 грамів хліба на людину.
Меморандум румунських легіонерів генералові Антонеску
БУХАРЕСТ, 7. (ТАРС). У журналістських колах передають, що легіонери готують генералові Антонеску меморандум, в якому повідомляється про їх намір організувати новий легіон. В меморандумі замовчується питання про Хоріа Сіма та інших ватажків легіону, які, як відомо, притягнуті до судової відповідальності, але втекли з країни.
Заяви Вінсона і Пеппера
НЬЮ-ЙОРК, 7. (ТАРС). За останній час ряд членів конгресу, які звичайно відбивають думку високопоставлених кол, закликає до негайного запровадження системи конвоювання. В розмові з представниками преси голова комісії у воєнно-морських справах палати представників Вінсон заявив, що він сторонник конвоювання незалежно від риску, зв'язаного з запровадженням цієї системи.
Деякі сторонники Рузвельта виступають з ще більш рішучими пропозиціями Сенатор Пеппер поставив вимогу в сенаті, щоб США окупували Дакар, острови Зеленого мису, Азовські острови та інші стратегічні пункти.
Лист Рузвельта
ВАШІНГТОН. 6. (ТАРС). Рузвельт звернувся з листом до військового міністра США Стімсона, в якому рекомендує збільшити виробництво важких бомбардувальників. Рузвельт рекомендує Стімсону вжити всіх потрібних захотів для того, щоб добитися намічених розмірів виробництва і літаків.
Рузвельт просить Стімсона діяти в співробітництва з морським міністром і представниками оборонної промисловості для того, щоб "виконати це найважливіше завдання якомога швидшими темпами".
У листі далі говориться, що нова програма вимагатиме напруженої роботи всієї промисловості США. Треба значно розширити заводи і використати підприємства, які тепер не виробляють озброєнь. Панування в повітрі, заявляє Рузвельт, повинно і може бути досягнуте. 