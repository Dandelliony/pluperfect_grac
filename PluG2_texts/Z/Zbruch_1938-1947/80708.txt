◦ ◦ ◦ ◦

Рідна земля, 13.06.1943 Новини У столітні роковини смерти поета Маркіяна Шашкевича відправлено в неділю, 6 ц. м. в Архікатедральному Храмі св. Юра у Львові Архієрейську Службу Божу, а в понеділок панахиду на його могилі, на Личаківському цвинтарі.   Шкільні ферії почнуться цього року дня 1-го липня.   Спис городовини відбудеться в другій половині червня ц. р. на терені Генеральної Губернії.   Про здачу молока. Від одної корови треба річно здавати найменше 800 літрів молока, така постанова уряду. Що ця кількість не є надто висока, виказують переведені проби на кількість подоїв, що були в Г. Губернії переводжені. На 38.411 контрольованих корів чорно-білої низинної раси стверджено пересічний річний подій в 2.025 кг. молока, при 3.35% товщу. А у 6.928 корів червоної раси, що були контрольовані, пересічна річна кількість подою дала 1739 кг. молока і 3.83% товщу. Також перепровадили контролю подоїв у 9.634 корів без расового походження, вони дали в пересічі 1.422 кг. молока річно, при 3.53% товщу. — Разом сконтрольовано 55.363 корови, які дали пересічно річно по 1.886 кг. молока, при 3.44% товщу. Отже це доказує, що можна здати молоко і собі залишиться, але треба корови дбайливо доглядати. Велике значення для збільшення подою має чистота шкіри та здорове приміщення і здоровий, свіжий корм.   Запорядження про здачу риб і раків. Керманич Головного Відділу Прохарчування й Сільського Господарства в Правлінні Генеральної Губернії видав у дні 6 квітня 1943 р. розпорядок про здачу риб і раків, на основі якого кожний управнений до рибальства як орендар рибальської округи, або в своїй власній окрузі, зобовязаний на заклик Губернатора области (Відділу Прохарчування і Сільського Господарства) здати рибу і раки. Це саме обовязує щодо побічних риб у ставових господарствах. Губернатор области (Відділ Прохарчування і Сільського Господарства) може за напрямними Правління Генеральної Губернії (Головного Відділу Прохарчування і Сільського Господарства: 1) визначити рід і кількість здавальних риб, раків, як і місце та час здачі: 2) урегулювати обрібку, перерібку та розподіл відданих риб і раків та витворених з них виробів. При протидіях цьому розпорядкові застосується земельну карну ординацію з дня 9-го грудня 1942 р. Цей розпорядок набуває сили з днем 1-го травня 1943 р.   Рідна земля   