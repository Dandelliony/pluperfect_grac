Обов'язкова постанова

Львівської міської Ради №19 12 листопада 1940 р. про госпіталізацію хворих на скарлатину та дифтерію
З метою запобігання захворювань на скарлатину та дифтерію Львівська міська Рада, на підставі статті 31, пункт "е" адмін. кодексу УРСР,
постановляє:
1. Зобов'язати міську санітарно-епідемічну станцію проводити 100% госпіталізацію хворих на 1-й день виявлення захворювання з проведенням належної дезинфекції.
2. Зобов'язати всіх лікарів (як працюючих в державних установах, так і тих, що займаються приватною практикою), а також батьків захворілих негайно повідомляти про виявлений випадок захворювання в міську санітарно-епідемічну станцію.
3. За невиконання цієї обов'язкової постанови на винних накладається адміністративне стягнення: 1-й раз — штраф до 100 крб., або до 30 днів примусової праці. За повторне порушення обов'язкової постанови винні притягаються до кримінальної відповідальності за стат. 962 кримінального кодексу УРСР.
4. Оскарження про накладення адмін. стягнення можна подати на протязі 3-х днів голові міської Ради. До розгляду оскарження адмін. стягнення припиняється.
5. Нагляд за виконанням цієї обов'язкової постанови покладається на міську державну санітарну інспекцію та органи РС міліції.
Ця постанова вступає в силу з дня її оголошення в газетах: "Вільна Україна" та "Червоний штандар" і діє на території м. Львова до скасування.
Голова міської Ради Ф. ЄРЕМЕНКО
Секретар міської Ради ЛОПАТІНА 