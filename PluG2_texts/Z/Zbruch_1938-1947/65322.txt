◦ ◦ ◦ ◦

Поминальне Богослуження. У десяті роковини смерти сл. п. Павла Голояда та Якова Пришляка, які згинули 28-го квітня 1932 р. в Тернополі, відбудеться сьогодні, у вівторок, 28-го квітня ц. р. з Архікатедральному Храмі св. Юра Поминальне Богослуження з Панахидою.
Письменницьке звання. Тому, що Уряд Пропаганди визначив перший речинець для вношення заяв про дозволи на виконування прилюдної культурної діяльности вже на 30-го ц. м., Правління Спілки Українських Письменників прийматиме заяви про дозвіл на виконування письменницького звання від своїх членів для збірного полагодження найдалі до 29-го ц. м. включно. Анкетні друки для заповнення можна дістати у секретаря Спілки ред. В. Левицького; вул. Технічна 1, від год. 1—3.
Оперний театр. Сьогодні, у вівторок, 28-го квітня, в год. 6.30 вечора — вистава опери на 4 дії Ю. Бізета п. н. "Кармен". Переклад М. Вороного. Диригент і музичний керівник: Л. Туркевич. Постанова: В. Блавацький. Концертмайстер: М. Лисенко. Балєтмайстер: Е. Вігілев. Хормайстер: Я. Вощак. У головних ролях: Л. Черних, І. Туркевич-Мартинцева, М. Попович, С. Гаврищук, В. Тисяк, Л. Рейнарович, З. Ліпчинський, І. Романовський, Й. Поляків, О. Грицик і інші.
Лисенківська вистава. Вистава праць Миколи Лисенка, влаштована з нагоди 100-их роковин від дня народження Великого Композитора, відкрита для відвідувачів щоденно від год. 10-ої до 12-ої передполуднем і від 5-ої до 7-ої після полудня у виставових Спілки Українських Образотворчих Мистців, у Львові, Марійська площа ч. 9, І-ий пов. Вступ — 1 зол., для молоді — 50 гр. Вистава триватиме до 15-го травня ц. р. 