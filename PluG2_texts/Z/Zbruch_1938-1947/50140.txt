◦ ◦ ◦ ◦ ◦ ◦ ◦

Македонія і Тракія зайняті
Югославія відділена від Греції — велика атака на Кавентрі
БЕРЛІН, 10. IV. — Головне Командування Німецьких Збройних Сил подає:
Змоторизовані війська й дивізії піхоти, які стоять під проводом ґенерала-фельдмаршала Лішта, що вийшли з Болгарії, пробилися крізь югославянську кордонну оборонну лінію та, не зважаючи на важкий гірський терен, увійшли на віддаль понад 100 км. до Скопля (Ускіб) та одночасно перейшли ріку Вардар. Таким чином розділено югославянські війська від грецько-анґлійських. Далі на південь інші частини пробилися крізь озеро Дойран на грецький терен. В південній Сербії взяли в полон понад 20 тисяч сербів, у тому числі 6 ґенералів. Здобуто велику воєнну добичу, гармати й усякого роду воєнні матеріяли.
На грецькому фронті гірські й піхотні дивізії при підтримці спадних літаків і протилетунської артилєрії під проводом ґен.-фельдмаршала Лішта по завзятих боях проломали т. зв. лінію Метаксаса, ланцюг новітніх фортифікацій, побудовних продовж багатьох літ серед гір.
В Киренаїці відділи німецького африканського корпусу дійшли 7. IV. до Дерни.
Німецьке летунство продовжало акцію проти анґлійської мореплавби та важних воєнних обєктів в Анґлії при участи значних сил, з великим успіхом. У цій акції взяли участь частини повітряної фльоти ґенерал-фельдмаршала Шперлє.
Озброєні розвідчі літаки затопили біля східнього анґлійського побережжя торговельний корабель містоти 4.000 тон і влучними бомбовими поцілами ушкодили три великі двірці. На схід від Свеґнесу вдалося одному з розвідчих літаків у спадному леті скинути дві важкі бомби на анґлійський контрторпедовець.
Минулої ночі кількасот літаків заатакували в масовій акції численні портові і промислові обєкти в південній і середній Анґлії. Головний удар спрямовано на летунські фабрики в Кавентрі. Тисячі розривних і запальних бомб спричинили значне знищення промислових заведень. Численні пожежі завважено також серед портових уладжень у доках Портсмавту.
В Північній Африці боєві літаки обкинули успішно бомбами та обстріляли скорострілами більші ворожі скупчення військ. В Киренаїці зістрілено анґлійський боєвий літак.
Вночі з 8. на 9. IV. ворог перевів кілька налетів на побережжя зайнятих теренів. Сильні частини анґлійського летунства надлетіли знов на побережжя Північної Німеччини та скинули бомби на Кіль і інші місцевості. Крім шкід у кількох промислових обєктах були знищення в мешкальних дільницях, що спричинили жертви в убитих і ранених.
Атаки югославянських летунів на Мадярщину
БУДАПЕШТ, 10. IV. — Ескадра югославянських бомбовиків заатакувала в понеділок місто Сеґедин. Підчас повітряної боротьби мадярські ловецькі літаки зістрілили 6 югославянських бомбовиків. Того самого дня два югославянські бомбовики заатакували Фінфкірхен і скинули 6 бомб. Ранено кілька осіб. Мадярська протилетунська артилєрія зістрілила оба літаки. Один югославянський бомбовик впав на землю підчас атаки на місто Шікльош.
Всупереч цим річевим вісткам зі столиці Мадярщини анґлійська інформаційна служба впевняє, що не було ніяких югославянських налетів на територію Мадярщини. Це викликало на Мадярщині огірчення й обурення. "Мусимо — пише щоденник "Пештер Льойд" — застерегтися енерґійно проти анґлійських спроб заперечувати зовсім явні й автентичні факти".
Італійський наступ у Югославії
РИМ, 10. IV. — Головне Командування Італійської Армії подає:
На югославянському фронті італійські відділи, висунені наперед, зайшли Країнську Ґору в долині Сави. В Альбанії на югославянській границі дії малих відділів. Італійці взяли в полон сильні відділи ворога разом з їх озброєнням. На грецькому фронті італійці відбили місцевий наступ ворога і захопили в полон кількасот полонених. Італійські літаки заатакували в Шібеніку ворожі одиниці фльоти і заякорені водолітаки. Поцілений один ворожий корабель середньої величини, різні водолітаки, вантажники і бараки а таборах ушкоджені. Збомбардовані летунські бази в Дівулє і Вердіче, що потерпіли поважні шкоди. Інші італійські літаки обстріляли скорострільним вогнем кольони вантажників, возів і обозів.
У Киренаїці італійсько-німецькі боєві відділи зломили блискучим маневром значний спротив ворожих змоторизованих відділів і захопили Дерну. Продовжується погоня за ворогом, одночасно очищують відбиті простори. Одиниці німецького летунського корпусу бомбардували й обстрілювали скорострільним вогнем зосередження ворожих відділів та кольони вантажників.
У Східній Африці ворог повторив при помочі сильних відділів атаку на район Масави. На інших просторах положення назагал без змін. Один італійський швидкобіжний човен сторпедував на Червоному морі один анґлійський важкий кружляк.
Американські обсерватори в Каїрі
ШТОКГОЛЬМ 9. IV. — До Каїра прибули три північно-американські старшини, що їх приділили до дуже вже чисельного штабу американських обсерваторів фльоти й сухопутньої армії. Згадані старшини — це спеціялісти в ділянці змоторизованих і панцирних боєвих сил.
В понеділок у полуднє анґлійські летуни бомбардували два данські рибальські кораблі на Північному морі. Данські рибалки були тоді близько данського побережжя та їх кораблі були здалека означені. Анґлійці наперед скинули бомби, а опісля відкрили скорострільний вогонь.
Перед розривом між Лондоном і Баґдадом
АНКАРА, 10. IV. — Згідно з вістками, що надійшли з Баґдаду до Анкари, щораз більше правдоподібним видається повний розрив між Іраком, що змагає до цілковитої незалежности та Анґлією, що цьому протиставиться. Анґлійський посол у Баґдаді сер Корвелис дав до зрозуміння шефові ґенерального штабу Іраку Амінові Закієві, що Анґлія вмішається, коли б реґент Абдуль Ілляг, що втік до Бафи, не вернувся до влади і коли б не розпустили армії Іраку. В цілому краю панує спокій. Війська Іраку пильнують всіх бритійських ґарнізонів і летовищ, щоби не допустити до дальших заворушень. Всі прихильні для Анґлії політики, коли їх ще не арештували, намагаються або втекти з Баґдаду, або сховатися. Колишній міністр закорд. справ Нурі ес Саїд, що був прихильником Анґлії, втік до Трансйорданії, а звідти виїхав до Каїра. Положення дуже напружене. Ціла армія Іраку змобілізована. Кажуть, що на випадок, коли б анґлійський посол покинув Баґдад, треба рахуватися з тим, що прийде до повного розриву взаємин між Лондоном і Баґдадом.
Царгород відрізаний від Европи
ЦАРГОРОД, 10. IV. — Від самого початку німецьких воєнних дій проти Югославії та Греції Царгород відрізаний від Европи. Цілковито припинилася торгівля з европейськими краями. Пошта з Европи не надходить. Минулої суботи відійшов з Царгороду трансконтинентальний поспішний поїзд до Баґдаду, але його там не прийняли і поїзд завернувся до Царгороду.
Покищо ще не видали ніяких розпорядків у справі перевозу пошти через Румунію. Вже від минулого четверга припинена телєфонічна сполука з европейськими державами. Щойно в середу почали приймати телєґрами.
У Македонії прийшло до боротьби між новозеляндцями та греками. Анґлійці відкрили вогонь по греках, що йшли стежним маршем долиною Струми. Кажуть, що анґлійці тому стріляли, бо думали, що греки відступають без бою. Греки втратили тоді 40 вбитих і мали багато ранених та скипіли страшним обуренням. Грецьке командування зажадало відкликати новозеляндські відділи.
У столиці Сіяму Банкоку звертають увагу, що тамошній анґлійський щоденник "Бенкок Кроникл" ще 15. II. помістив світлини, як греки радісно вітають анґлійські змоторизовані відділи. Ті знимки поробили ще місяць перед тим — отже ще десь в січні.
Французький уряд у Віші знову проголосив нову листу 133-ох осіб, що їх позбавили французького громадянства. Між ними багато жидівських прізвищ.
У Токіо відкрили іберо-американський інститут. Приявні при тому були: представник мін. закордонних справ, комунікації, військових і морських справ. Новий Інститут має досліджувати справи звязані з торговельними й еміґраційними проблємами.
Лондонський кореспондент шведського щоденника "Ґетеборґс Постен" повідомляє, що від часу, як уночі з неділі на понеділок припинили всі авдиції,білгородська радіовисильня дальше мовчить. Одночасно повідомляють з Ціріху й Ню-Йорку, що від неділі цілковито зірвані телєфонічна та телєґрафічна сполука з Білгородом.
Новий голова мадярського уряду Бардоші заявив на засіданні урядової партії, що особисто перебирає її провід. Одночасно заповів він, що не буде ніяких змін ані в політиці, ані в прогромі уряду. 