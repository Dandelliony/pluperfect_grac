◦ ◦ ◦

Ґанді не буде звільнений, — так заявив секретар британського віцекороля в своєму листі до провідного індійського політичного діяча.
76 ворожих літаків збила дотепер бортова протилетунська артилерія німецької воєнної фльоти на Середземному морі.
До Швайцарії, в Женеву прибув уже другий поїзд із 100 швайцарськими жидами з Парижа.
Воєнні видатки Америки дійшли в січні ц. р. до суми 6 міліярдів 254 міліонів долярів, тобто на 185% більше, як у січні 1941 року.
В Еспанії, в парохіяльній церкві в Санданболя (провінція Барсельона) розпочалися в приявності прокурора розкопи майже тисячі трупів, яких большевики поховали в тій святині в часі громадянської війни.
Населення Японії зросло в 1937 році на 970.000, а в 1941-ому році на один міліон сімдесят тисяч.
Потверджено присуд проти замаховців в анкарському процесі
Відкличний суд потвердив присуд найвищого карного суду проти обвинувачених в бомбовому замахові на амбасадора фон Папена. Таким чином большевики Павлов і Корнілов остаточно засуджені на 16 років і 8 місяців вязниці. Також затверджені присуди проти турецьких співвинуватців.
Серед вояків Америки більш, як 450.000 негрів
Міністерство війни у Вашінгтоні повідомляє, що тепер у всіх родах збройних сил ЗДА повнить службу більш як 450.000 негрів. З того поверх 60.000 поза американським континентом.
Скільки жінок працює у військових службах Англії?
Вісім міліонів 670 тисяч жінок притягнено до військової служби, або важких воєнних служб. З цього три з половиною міліонів жінок заміжних, або повдовілих з дітьми від 14 літ. Таке заявив міністр праці Бевін у палаті послів.
Дворічний обовязок праці у Франції
Французька міністеріяльна рада під головуванням маршала Петена прийняла постанову про дворічну обовязкову службу праці. Цей закон охоплює всіх молодих французів, які народилися між 1. січня 1920 та 31. грудня 1922 р. Особливі заходи торкаються передусім французьких хліборобів, які, як сказано в оголошенні, продовжуватимуть свою працю на французькій землі. Службою праці уважатимуть також службу, зроблену в армії та Робітнях молоді. Переведення в життя цього закону уповноважено новий створений для цього ґенеральний комісаріят. 