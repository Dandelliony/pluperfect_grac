◦ ◦ ◦ ◦ ◦

Муфті в Італії
Рим, 30 жовтня. Великий муфті Єрусалиму, шейх Амін ель Гуссейні, щасливо прибув — як урядово повідомляють — на один аеродром у південній Італії. Великий муфті Єрусалиму, один з найвищих достойників арабського світу, є завзятим ворогом англійців. З тої причини його від ряду років уперто переслідували англійці, а їх секретний відділ організував на нього замахи, перед якими він мусів нераз стікати.
Французи на Сході
Берлін, 30 жовтня. Четвертий контингент французького добровільного легіону для боротьби проти большевизму, який утворено у Версаю, почав у спеціяльному поїзді дорогу на східний фронт.
Англія — Мексико
Лондон, 30 жовтня. Згідно з дотеперішніми підрахунками, Англія мала змогу довести з Мексика тільки шосту частину тієї кількості нафти, яку вона відти імпортувала в минулому році. Очевидна річ, що це поважно відбивається на англійському воєнному промислі і дуже утруднює в веденню війни.
Болгари по стороні держав пакту трьох
Софія, 30 жовтня. Під час відкриття осінньої сесії болгарського парламенту, король Борис виступив з промовою, в якій обговорив сучасне положення Болгарії і її політику. Політика Болгарії — казав король — базується на пакті 3-ох великодержав, до яких в своєму часі приступила Болгарія, яка пристосувала до нього своє внутрішнє і зовнішнє становище. Приєднання Македонії і Тракії до Болгарії зміцнило її міждержавний престіж, а дальше завдання Болгарії заключається в тому, щоб вірно видержати союз з державами осі, а зокрема зміцнити і поглибити дружбу з Румунією, Мадярщиною, Словаччиною і Туреччиною.
Ленінград сьогодні
Берлін, 30 жовтня. Становище Ленінграду стає щораз більше безнадійним. Населенню Ленінграду постійно загрожують німецькі бомби та гранати, а до того ще дошкульно відчуває воно мороз та голод, який десяткує населення. Шпиталі переповнені хворими та раненими, до того ще брак лікарів утруднює всяку допомогу.
Населення зовсім безпомічне, ніхто ним не опікується і воно використовує всяку нагоду для того, щоб наблизившись до лінії фронту, перейти на сторону німецьких військ. 