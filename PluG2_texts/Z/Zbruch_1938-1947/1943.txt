Поворот до воєнного комунізму

Сензаційний „маніхвест" Сталіна
Наче на завершення серії важливих несподіванок у міжнародній політиці останніх двох тижнів по- явився в московській «Правді» з 14. ц.м. «маніхвест» самого «Геніяльного», — настільки сензаційний, що варто з ним якнайширше познайомитися.
До Сталіна («на височайше імя») звернувся комсомолець Іван Іванов з Мантурова на Курщині із скаргою,що секретар секції комсомолу Уроженко кинув на нього обвинувачення у троцькізмі за погляд, що лише большевицька революція в цілому світі вповні забезпечить СССР перед зазіханнями й затіями капіталістичних інтервентів зза границі.
Сталін негайно відповів на шпальтах «Правди»:
Погляд Іванова зовсім правильний. Хто думає, що фашисти не нападуть в догідну хвилину на СССР — той «сліпий фанфарон або скритий ворог, що хоче приспати народ». Бо „перше завдання — ліквідація буржуазії й перемога соцілізму в одній країні — вже виконане у СССР. А друге завдання — остаточно забезпечити СССР перед воєнною інтервенцією, що мала б на меті віднову капіталізму — ще не виконане. Живемо не на острові, а серед держав, значні частина яких вороже настроєна до соціялістичної держави. Отже небезпека інтервенції й віднови капіталізму існує Тому ми отверто й чесно говоримо, що перемого соціялізму в нашій країні ще не остаточна. Те друге завдання годі виконати таким шляхом, яким ми виконали перше, себто лише внутрішніми зусиллями. Необхідно обєднати зусилля міжнароднього пролетаріату із зусиллями нашого совітського народу. Необхідно затіснити звязки робітничої кляси СССР з робітничою клясою буржуазних країн. Необхідно зорганізувати політичну поміч, яку пролетаріят буржуазних країн дасть нам, на випадок воєнного наступу на сов. союз, організувати поміч нашої робітничої кляси робітничій клясі буржуазних країн.
Необхідно всіми способами скріпити нашу червону армію, нашу червону фльоту, нашу червону авіяцію. Треба держати ввесь наш народ в стані мобілізації, щоби ніякі „випадковости”, ніякі хитрощі наших зовнішніх ворогів не могли нас заскочити.
А власне такі люди, як Уроженко „коли вони навіть віддані нашій справі, то всеж небезпечні, бо присипляють народ, морально демобілізують робітників та селян та помагають нашим ворогам заскочити нас нечайно випадок міжнародних ускладнень.”
Отже несподіванка першорядної ваги. Документ, що не вимагає багато коментарів, бо сам ясно й вимовно свідчить, що Сталін оце посилає Комінтерн »на воєнну стежку».
Відки цей новий курс?
Нема сумніву, що Сталін не обмежиться до самого «маніхвесту». Функціонері Комінтерну, від 1934 р. держані на доволі короткому припоні, будуть цілими тічнями пущені на «капіталістичні» країни у першу ж чергу на евентуальних «інтервентів».
Чому саме тепер Сталін визнав за потрібне станути на позиціях... Троцького, свого смертельного ворога? Бо це власне є становище Троцького; головно через розходження в тому, як і коли, яким темпом реалізувати програму комуністичної світової революції прийшло до розриву й смертельної ворожнечі між Сталіном і Троцькнм. Троцький домагався постійного пожвавлювання темпа і вже десять років тому пропонував тактику «фронтів людових». Сталін вибрав обережний шлях: найперше збудувати «соціалізм в одній країні» і вже потому братися «вщастливлювати ним решту людства. «Соціалізм в одгій країні» — це була на практиці будова промислового апарату — себто в першу чергу фабрик зброї — коштом цілковитого ограбления працюючих мас. Це була дальше розбудова армії, до розмірів найбільшої на світі збройної сили.
Націонал-соціялістична революція в Німеччині, що вибухла в менті, колії сталінська будова «соціялізму» ще й на половину не була готова, кинула «ґеніяльного вожда» у блідий жах. Він скоренько взяв Комінтерн на припін, а сам ударився перед наймогутнішими, направду капіталістичними країнами в покору. СССР вступив до погорджуваної ним доти й паплюдженої Ліги Націй, Літвінов запевнював світ про миролюбні наміри Москви, натяків, що люди на Кремлі вже цілком обросли обивательським салом, отже програма революції пішла між старі акти. Комінтерн дійшов був на попихача першого ліпшого комісарчика...
Що ж означає цей наглий зворот па цілих 180 ступнів по чотирьох роках »освоєної« політики. Річ безсумнівна, що Москві ще далеко до такої сили, яка давала б їй змогу нести світові свою революцію «на астріях штиков». Не менш безсумнівне, що Сталін не поважився би кидати світові осьтакий визов так собі, ні з цього ні з того.
За відповіддю треба пошукати у теперішній міжнародньо-політичній констеляції; зокрема в неуспіхах Літвінова продовж останнього року.
Комінтерн на поміч червоній армії
Продовж останнього року Літвінову не пощастило, мимо вельми видатної помочі заграничних большевиків та симпатиків, досягти ні одного успіху. Не вдалося спровокувати війни між Францією й Німеччиною, ні роздути еспанську пожежу на всю Европу, ні приспішити збройний зудар англьо-саксонських великодержав з Японією. В нарадах над важливими проблємами світової політики в Ніон, Брусселі чи в Женеві Літвінов, хоч як підходив під смак делєґатів Англії й Франції завжди був відсунутий на бік. на приличну віддаль. А тимчасом Німеччина створила протибольшевицький бльок. В Москві знають, що хоча від бльоку Берлін — Рим — Токіо до спільної війни проти СССР ще зовсім далека дорога, та всеж це є дорога; а в політичній грі все є стільки невідомого й непередбаченого, що розвитку подій не можна обсервувати з годинником в руці. Те, що нині виглядає на зовсім далеке й туманне — завтра може станути віч — на — віч, ясне як вістря баґнета. Наприклад мін. Іден, досі доволі мило бачений у Москві, заявив в одній промові кільканадцять днів тому, шо демократичні держави без особливого труду моглиб порозумітися з державами диктаторськими... Таке порозуміння моглоб мати лише одно, вістря проти Москви. Це будуть і причини, чому Сталін нагло висунув на фронт Комінтерн і... червону армію. Це посув дужо поважний, бо це є останні московські резерви. І в цьому посуві чимало погрози «буржуазному світові», але значно більше є серіозного розрахунку на ліво-революційні сили в світі.
Такі сили усюди в світі є, всюди де є люди, кляси й нації поневолені, визискувані та мальтретовані. Продовж останніх чотирьох років цей «пальний матеріал революції» був майже цілком занедбаний» Комінтерном Проте хоча революційна хвиля й опала, та не вигладилася в спокійне плесо. Світ пережив за ті роки чимало революційних потрясень, на око менше грізних, та грізних своєю вулькалічною властивістю повторюватися, зростати на силі. Сталінський «маніхвест» каже сподіватися нових потрясень, більш небезпечних, як ті з минулих років.
(На маргінесі важко звернути увагу, що в цьому, напевно сфінгованому, діяльоґу Сталіна з комсомольцем правомірний називається Іванов, а »сліпий фанфарон« чи «скритий ворог» — Уроженко...).
Нема сумніву, що головний на- і тиск відновленої акції Комінтерну піде намдержави, сусідні СССР. Між ними нема ніодної, що моглаб собі позволити на англійську флеґму супроти цього заповідженого наступу; такий люксус мігби коштувати забагато, особливо коли зважити, що в цих державах аґенти Комінтерну будуть уважатися як передові стежі мільйонової , змоторизованої й до зубів озброєної червоної армії ...
І справді, коли переглядати варшавську пресу, то вся вона від пів-офіційної «Ґазети Польської» починаючи поставилася до справи з належною серіозністю.
»Зате« у всій львівській польській пресі на першому пляні атаки проти.., українського Митрополита, верески про «загрожений українцями «стан посяданя».
Це є аж надто яскрава ілюстрація факту, що Комінтерн має союзників також у розбещених шовіністичних циніках. (ВІ) 