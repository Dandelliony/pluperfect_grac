Слава тих днів

Про історичний вересневий світанок, про незабутні вересневі дні тріумфальних походів і боїв написано вже багато книг. Багато і мало. Мало, бо все, що написане, це тільки біглі записки, це тільки бліді штрихи великих романів і повістей, які чекають своїх талановитих авторів.
Нова книга "Визволення" (видавництво "Радянський письменник") відмінна від усіх творів, що написані досі про визволення народів колишньої Західної України і Західної Білорусії тим, що автори її — учасники цього історичного акту, люди, які йшли в бойових колонах, які пережили радісні хвилини зустрічей, і які з боєм виривали волю для своїх єдинокровних братів. На сторінках книги виступає генерал-лейтенант П. Голіков і молодший політрук В. Сербіладзе, бригадний комісар К. Герасименко і молодший командир М. Іщенко, виступають командири і рядові воїни. В їх польових сумках збереглися поспішливі записи сіл, прізвищ, фактів, багато збереглося в пам'яті. Відійшли в історію грозові дні боїв і учасники сіли писати свої спогади, враження.
Може на сторінках книги лежать сліди того, що її творили неписьменники? Нехай і так. Але силою фактів, хвилюючою правдою бійці і командири говорять про дні визволення так захоплююче, що книгу можна віднести до числа художніх творів, які будять в серці людей любов до армії-визволительниці, любов до вітчизни, яка послала своїх синів вирвати з полону єдинокровних братів.
Ще не зів'яли квіти, якими встеляв шляхи народ. Ще такі ніжно-свіжі подихи легендарної осені, коли боєць, припорошений пилом дальніх доріг, вилазив з башти танка і приймав від народу букети рожевих квітів — як символ вічноквітучої любові.
Цю любов бійці заслужили. Адже визвольний похід — це був акт великої гуманності. Капітан С. Лобач в книзі розповідає про такий факт:
"Недалеко від нас розляглося село Ч...
Раптом звідтіль почулися душероздираючі крики і зараз же в темноті перед нами появилися силуети людей.
Це були селяни.
— Польські бандити ріжуть селян! Допоможіть! — кричали вони.
Поблизу мене стояло два танки.
Я віддав розпорядження рушити на допомогу селянам, і танки, громихаючи, помчалися вперед. Вони ввірвались в село, яке вже горіло в кількох місцях і несли смерть польській офіцерні.
Здалеку до нас доносився перестук кулеметів, крики, але скоро все затихло.
Через півгодини танки повернулися назад. Попереду них йшли обезброєні і взяті в полон бандити, які знущалися з мирного населення".
— Допоможіть! — благали селяни села Ч...
— Допоможіть! — просив з змучений народ всієї Західної України і Західної Білорусії.
І на цей розпачливий крик прийшла Червона Армія. Вона йшла і від неї, як полохливі зайці, тікали польські офіцери.
Були бої, були криваві сутички з ворогом. Визволена земля скроплена благородною кров'ю героїчних синів народу. В нарисі "Смертю хоробрих" застуаник політрука В. Мелєтьєв розповідає про героічну смерть в бою з польськими офіцерами заст. політрука Цвєткова. З хвилюванням читаєш оповідання В. Загоруйка про смерть в бою з ворогами відважного кулеметчика Дарахова. Визволений народ свято береже в своїх серцях пам'ять хоробрих, які безстрашно йшли в бої і загинули за щастя народу . Він захоплюється героізмом і відвагою людей безмежної хоробрості — людей, які йдуть в бій в ім'я слави своєї вітчизни.
Книга "Визволення" — це збірник захоплюючих документів слави днів, спогади про які житимуть у віках.
Л. Речмедін 