◦ ◦ ◦ ◦ ◦

Бомби на Істон
Берлін, 13 листопада. Німецька авіяція обкинула бомбами тяжкого калібру англійську доменну піч на схід від Істону. Таким чином німецькі штурмові літаки знов заатакували найважливіший, після райлгу Тайн, промисловий центр на східному побережжі Англії, що лежить довкола Мідлезборо.
Австралійці на сцені
Берлін, 13 листопада. У Сан Франціско, на західному побережжі Сполучених Держав Америки, пароплав "Меріпост" висадив кількасот австралійських і новозеландських пільотів. Частину цих імперських вояків — як сказано — мають негайно вжити на европейському фронті, а решта має ще проходити дальше підготовку.
Індійська держ. рада
Берлін, 13 листопада. В індійському місті Дельгі вчора зараз після відкриття нарад Індійської Державної Ради демонстративно покинули залу всі члени Всеіндійської магометанської ліги. Провідник магометан заявив, що Магометанська ліга не може погодитися на британську політику в відношенні до Індії.
Сибірські війська
Берлін, 13 листопада. Сталін нехотячи знов сам собі перечить. Тоді, як перед декількома днями він ще намагався представити большевицькі втрати, як дуже незначні, то тепер він через своє інформаційне бюро проголосив, що на фронті мусять бути вжитими сибірські війська. Якщо б совєтські втрати дійсно були такі незначні, як брехав Сталін, тоді він хіба не мусів би стягати військ з Сибіру.
Англійці в Єгіпті
Берлін, 13 листопада. В Єгіпті перебування англійських військ стає щораз більшим, невиносимим тягарем для харчового становища країни. Щораз більше відчувається недостача предметів першої потреби, а ціни ростуть загрозливим способом.
Хочуть показати СССР свою допомогу
Берлін, 13 листопада. У зв'язку з велетенськими втратами в літаках в ніч на минулу суботу, англійська пропаганда забігла задалеко. У першому переляку так з англійського, як і з американського боку підтвердили німецькі дані про втрату 60-и літаків. Признали навіть, що таким чином була втрачена половина всіх діючих машин. Та вже декілька годин пізніше в передачі для судноплавства Лондон подав, що тоді діяло 400 літаків, — і нарешті вчора лондонське інформаційне бюро подало, що їх було понад тисячу. Але агентство Ексчендж Телеграф не вдоволилося і тим — і підігнало кількість літаків аж на 1.500. Причини винаходження таких фантастичних цифр — ясні: хочуть показати совєтським друзям, які зусилля робляться для влекшення їхнього становища, і, нарешті, це ж усе таки робить краще враження, коли було збито 2,5 відсотка, замість 50-и. — Шукаючи виправдання, "Дейлі Телеграф" висловив більше як смішне твердження що даної ночі над Німеччиною була найгірша погода за останніх 48 років.
Конфлікт на Сході
Берлін, 13 листопада. "На Далекому Сході назрівають події далекосяглого значення" — пише японська преса напередодні відкриття сесії японського парламенту, висловлюючи при тому впевненість, що між японським народом і парламентом буде повна однозгідність. Велику увагу звертають також на подорож спеціяльно уповноваженого японським урядом делегата Курусу, який має вести переговори з Сполученими Державами Америки. Але з голосів японської преси видно, що японці не вірять в успішність місії Курусу і в мирне полагодження назріваючого японсько-американського конфлікту.
Налети на Італію
Берлін, 13 листопада. У зв'язку з британськими налетами на південну Італію італійська газета "Мессаджеро" пише, що англійські повітряні атаки мають не стратегічне, але тільки терористичне завдання. 