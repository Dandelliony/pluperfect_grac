Цілувати забороняють.

Жіноча сторінка. Лікарська наука мусить нераз мати відвагу зробити загалові мало популярні пригадки. Заборонити тепер, на весну, цілуватися — це вершок відваги. А проте такі заборони найдете на великих таблицях міста Бофало (Америка), ще більше: заборону цю подиктувало й видало міністерство здоровля. Правда, молодь з цього собі небагато робить...
Все-ж не все можна з усього сміятися. Ніхто не хоче прогнати цілунків із романтики та з реального життя і булоб певно безуспішним заборонювати цілуватися — взагалі. Та у всьому є межі.
Противенством міста Бофало є Литва, де, правда, видали також війну цілункам, але лише цілункам у руки. Ця боротьба має вже більші вигляди як американська і над нею був би час і в нас застановитися.
Не забуваймо, що весна окрім часу розквіту любови є також часом катару, хрипки, грипи та інших хворіб. Уявім собі таке; П. X має погану ангіну, але мусить з оглядів товариських зложити приобіцяну візиту панству У. Поцілує — як зрештою у нас принято — на привіт паню дому в руку. Після нього прийде ще більше гостей і кожний схилиться до руки п. У. Кожний із гостей на своїх устах забере якийсь там бациль ангіни чи грипи. Ті панове цілують теж руки інших пань-гостей. При іжі бацилі легко дістануться до уст — дістануть їх навіть діти паньства У. — а наслідок — вибухне ціла епідемія. А причина всього один одніський цілунок у руку!
Може дехто закине, що люди з ангіною чи грипою не ходять по візитах. Добре! Але п. X міг щасливо перед кількома днями ту ангіну чи грипу перейти, а знаємо, що бацилі тих недуг ще якийсь час по хворобі залишаються в устах. Зрештою на устах затримуються всякі бактерії, які даній особі не мусять пошкодити, одначе за її посередництвом переносяться далі на організми більше податливі. Доказано, що поцілунком в уста чи в руку перенесено вже нераз багато хворіб. Часто-густо навіть дуже небезпечних!
Правда, що до того, шоб перенесені бацилі могли заподіяти якусь шкоду, мусить закажена особа бути відповідно диспонована. Одначе в переходових сезонах це дуже легко, бо хто з нас може бути певний, що він абсолютно відпорний? Знову маємо доказ на те, щоб не цілувати там, де ми непевні повного здоровля. Хто-ж із нас може мати ту певність?
Не забуваймо теж, що є ще гірші недуги як ангіна чи грипа — недуги шкірні, притаєні. На жаль є багато людей хворих на ці тяжкі недуги, які ходять свобідно і бувають навіть у найліпшім товаристві. Неодна недуга переходить до людей від чужих уст і то від одного поцілунку.
Тому краще вистерігаймося цілунків. Головно скасуймо вже раз ціловання по рухах Старшу ґенерацію може тяжко переконати щодо недоцільності і негігієнічності такої форми, але, ми молоді, повинні за прикладом інших європейських країн не дозволити цілувати себе кожному стрічному в руку! Це залежить від нас. як мужчини супроти нас будуть поводитися.
Та найголовніше — не цілуймо дітей! Не цілуймо їх в уста та не дозвольмо цілувати іх іншим! Дитячий організм дуже податливий на всякі недуги. Коли хочемо проявити свою ніжність супроти дитини, зробім це в іншій формі!   