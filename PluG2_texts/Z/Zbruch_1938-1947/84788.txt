Обмеження залізничих і автобусових переїздів для не-німців

  Згідно з поліційним розпорядженням з днем 15 листопада ц. р. не вільно не-німцям уживати публічних комунікаційних засобів (залізничих і автобусових переїздів) без дозволу поліційної влади, міських комісарів, або командантів станиць жандармерії і їх заступників. Цей дозвіл видається лиш тоді, якщо необхідність подорожі з поданням причини посвідчить німецька службова станиця, посадник, волосний старшина, або громадський голова, на якого терені особа, що просить живе, або має місце свойого постійного побуту.   Від обов'язку мати дозвіл звільнені: усі особи, які мають службову виказку, службової станиці німецької поліції, або Корпусу Охорони Лісів, всі особи, які мають службову виказку, видану Німецькою Державною Залізницею або Східною Залізницею, персонал Німецької Пошти Сходу, який їздить на автобусових лініях, що їх вона веде, всі особи для їзди поміж місцем замешкання і місцем праці, якщо вони мають внесення на одержання тижневої робітничої карти, або місячної робітничої карти з посвідкою Уряду Праці і періодичну карту, видану на основі того внесення.   Забороняється набувати білєти без дозволу на подорож. Дозвіл на подорож є важний лиш разом з урядовою виказкою, по-можності з фотографією, яку треба мати при собі підчас їзди.   Таксамо забороняється перевозити вантажними самоходами і приватними самоходами ненімців поза персоналом, який конвоює транспорт, або поза робітниками того транспорту. Забороняється вкінці забирати зі собою до вантажних самоходів предмети, які не належать до вантажу самоходу.   Від тих заказів окружні поліційні власті, міські комісарі і команданти станиць жандармерії можуть допустити винятки і то на письмі, але відносно осіб (не конвоєнтів і робітників транспорту) на відстань не довшу ніж 50 км.   Переступлення того розпорядження буде каране.   У Львові дозволи на уживання комунікаційних засобів можуть видавати дві інституції, а саме: 1) для урядів, які належать до Дистрикту, дозвіл видає Персональамт дер Дістріктсфервальтунґ Лемберґ Дістрікт-штрассе, 2) для всіх урядів торговельних фірм, фабрик і т. п., що не належать до Дистрикту дозвіл видає Поліцайдірекціон Лемберґ Смолькі-пляц 3., кімн. ч. 67.   Рідна земля 