Чи новий претендент до царського престолу буде орієнтуватися на Совіти?

Французький щоденник "Ліберте", коментуючи смерть голови дому Романових, великого князя Кирила, пригадує, що князь Кирило був прихильником т. зв. партії молодоросійської, якої програма містила в собі доволі дивну злуку большевицьких засад із монархістичними. Провідника цієї партії Казембека обвинувачувала росіська еміґрація в удержуванні звязків з еміґраціними чинниками, які перейшли на сторону совітського уряду. Тому теж між великим князем Кирилом, який у 1924 р. проголосив себе царем Всеросії, та великою частиною росіської еміґрації настав роздор. У колах росіської еміґрації вичікують тепер із зацікавленням, чи настарший син покійного князя, великий князь Володимир, який став тепер претендентом, не змінить політичної лінії свого батька.
Туреччина матиме амбасади у всіх балканських державах.
Як стверджує офіційний комунікат турецького уряду, цей останній заключив умову з балканськими державами, на основі якої турецькі посольства у всіх балканських столицях стануть амбасадами.
По широкому світі
Німецький міністр господарки Функт виїхав зі Софії до Берліна.
В Італії заборонено вступ на біржі жидівським маклерам і посередникам.
Бритійський уряд не запротестував проти японського десанту в південному Китаю.
Німецький комісар Австрії Біркель виголосив гостру промову проти "політичного католицизму".  