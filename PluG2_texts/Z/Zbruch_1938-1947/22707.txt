◦ ◦ ◦ ◦ ◦ ◦ ◦ ◦ ◦ ◦

Поміч усіми силами на суші на морі і в повітрі.
Італійсько-німецький пакт.
БЕРЛІН, ПАТ. В понеділок підписано в Берліні італійсько-німецький пакт союзу і приязни такого змісту:
Канцлєр Німеччини та король Італії і Альбанії і цісар Етіопії ствердили, що прийшла пора, щоб скріпити святочним пактом приязнь та ідеольоґічну спільноту між націонал-соціялістичною Німеччиною і фашистівською Італією.
Устійнено раз на все кордони між Італією та Німеччиною, витворено трівкі звязки для взаїмної підтримки і помочі; обі держави ще раз висловлюються за політикою, якої основи й ціли вони вже давніше спільно устійнили і яка виявилась успішною для інтересів обох країв та для европейського миру. Зєдинені внутрішнім спорідненням світоглядів та єдністю інтересів, оба народи рішені і в майбутньому виступати рамя об рамя та спільними силами, щоб запевнити свій життєвий простір та зберегти мир. На тім шляху, що його визначила історія, хоче Німеччина й Італія забезпечити засади західної цивілізації у світі повнім неспокою та розкладу.
Щоб ці засади взяти в рами дипльоматичного договору, представники обох держав: міністр фон Рібентроп, що його визначив канцлєр Німеччини, та міністр Чяно, якого вислав король Італії і Альбанії та цісар Етіопії, після виміни як слід приготованих повновластей, приняли такі постанови:
1. стаття: Обі сторони будуть у тіснім контакті, щоб ВЗАЇМНО ПОРОЗУМІВАТИСЯ у всіх справах, які торкаються їхніх спільних інтересів або загально-европейської ситуації.
2. стаття: Якщоб міжнародні події якнебудь загрозили спільним інтересам обох сторін, вони негайно приступлять до спільних нарад, щоб поробити відповідні кроки. Якщоб зі зовні загрожено безпеку або інші життєві інтереси одного з контрагентів, другий контрагент дасть ПОВНУ ПОЛІТИЧНУ Й ДИПЛЬОМАТИЧНУ ПОМІЧ, щоб усунути загрозу.
3. стаття: Якщо всупереч бажанням і надії контрагентів один з них вмішався би у ЗБРОЙНИЙ КОНФЛІКТ з іншою державою, другий контрагент стане при ньому як союзник, підтримуючи його всіми силами на суші, на морі та в повітрі.
4. стаття: Щоб на випадок потреба запевняти якнайскорше виконання зобовязань зясованих у 3. статті, уряди обох держав дальше поглиблюватимуть СПІВПРАЦЮ У ВІЙСЬКОВІЙ ДІЛЯНЦІ та в ділянці військового господарства. Подібно порозуміються оба уряди, що до інших необхідних заходів, які дадуть змогу практично здійснити постанови цього пакту.
Згідно з цілями, зясованими у 1. та 2. статті пакту, оба уряди утворять ПОСТІЙНІ КОМІСІЇ, що підлягатимуть обом міністрам закордонних справ.
5. стаття: Обі сторони зобовязуються вже тепер, що на випадок війни, яку вели би спільно, заключуватимуть перемиря і мир ЛИШЕ ПО ПОВНІМ ВЗАЇМНІМ ПОРОЗУМІННІ.
6. стаття: Обі сторони оцінюють значіння спільних ВЗАЄМИН ЗІ ЗАПРИЯЗНЕНИМИ ДЕРЖАВАМИ та постановляють підтримувати ці взаємини і в майбутньому та формувати їх згідно з ідентичними інтересами, які лучать їх з тими державами.
7. стаття: Цей пакт входить у життя з хвилиною, як його підписано. Оба контрагенти погоджуються, що той пакт ОБОВЯЗУВАТИМЕ 10 РОКІВ; у відповідальнім часі перед тим речинцем вони порозуміються що до продовження того пакту. 