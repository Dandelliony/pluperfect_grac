◦ ◦ ◦ ◦

Зустріч Черчіля з Іноні в Адані
АНКАРА, 3 лютого. Турецька інформаційна служба Ажас Анатолі повідомляє, що Вінстон Черчіль на власне бажання стрінувся 3 січня з турецьким державним президентом Ізмед Іноні в Адані. Обговорено — як сказано у звідомленні — загальні питання у рямцях турецької політики невтральности.
Ганді захворів, грізний стан
СТОКГОЛЬМ, 3 лютого. Як повідомляє шведський часопис "Свенска Моргенбладет" з Бангкоку, що наводить індокитайське радіо зі Сайгону, Ганді важко захворів; і стан його здоров'я погіршується з кожним днем.
12 міліярдів єн японський бюджет
ТОКІО, 3 лютого. Японський бюджет, що його міністер фінансів Кая подав перед японським парляментом, замикається разом із додатковим бюджетом, 2.35 міліярдів єн, цифрою 12.35 міліярдів єн. Із звідомлення, поданого з бюджетом ясно, що Японія в останньому році інвестувала в Манджукуо і в Китаю 2.1 міліярда єн. До обох цих країн від початку конфлікту з Китаєм поплило 7.1 міліярдів єн. Крім того сіямові і Китаєві дано кредит для устійнення валюти.
Літвінов їде до Півд. Америки
ВІГО, З лютого. Чим більше вичерпні та точніші стають вістки про недалеку окружну подорож совєтського амбасадора у Вашингтоні, Літвінова-Фінкельштайна, — по іберо-американських державах, тим більше невдоволення зростає в Південній Америці. У тій подорожі Літвінова, якої ціллю є нав’язати наново дипломатичні взаємини зі Совєтським Союзом, добачують загально-аґітаційну подорож, закроєну на велику скалю та побоюються, що вона може скріпити большевицькі сили у країнах Південної Америки.
Касина гри в Ніцці і Кан закрито, так що під теперішню пору на Рівієрі відкрите лише касино Монтекарло.
Агенція Ефе повідомляє, що почалася справжня втеча капіталу з ЗДА до Мексику. Наплив золота, що прибуває до мексиканських банків прийняв неймовірні розміри та пояснюється тільки тим, що північно-американські капіталісти не є склонні виплачувати високі воєнні податки і тому воліють складати свої гроші в інших країнах. Мексик, це для багатьох тільки перший етап до дальших пересувань капіталу до інших південно-американських країв.
У Венеції створено недавно союз "Льокарно-Венеція". Цей союз має за завдання, так, як і попередньо в Льокарно заснована швейцарська організація, прискорювати зусилля в переведенні корабельного шляху між Льокарном і Венецією. Союз задумує передусім перевести досліди над здійсненням шляху Кремона—Мантуа, який являє собою лучбовий кусень між обидвома каналами. Обидва міста, Кремона та Мантуа мали б зі здійснення цих проєктів великі користи.
Корисні висліди у дослідах землі в південних прикордонних теренах Бесарабії привело провінціяльну управу на думку, взявши на увагу добрі кліматичні умовини, посилити на будуче культуру рижу. Плянується створення центру годівлі в Ізмаїлі над Дунаєм, який буде обов'язаний улаштувати плянтації рижу. На найближчу весну рахуються з обсівом рижу на просторі 218 га.
Поглавнік незалежної хорватської держави видав оголошення про службовий обов'язок кожного поодинокого громадянина для проведення особливих державних завдань. Хорватський службовий обов'язок охоплює робітні й службові досягнення. До праці можуть бути притягнені хорвати обох полів у віці 15 і 70 років.
"На шляху до тотальної мобілізації усіх сил нації" — такі наголовки дають римські часописи своїм статтям, де коментується покликання річника 1924 і притягнення до праці жіночих робітних сил в Німеччині й Італії. Часопис "Трібуна" пише між іншим: "Тісно зв'язані між собою два заходи: розбудова збройних сил для оборони воєнної ініціятиви в майбутнім та заходи цивільного характеру для збільшення продуктивностя країни". — "Робітна служба — закінчується стаття — заповідає мобілізацію цілої країни дла найвижчої цілі — перемоги".
Голова еспанської держави ґенерал Франко іменував славного оборонця, ґенерал-ляйтенанта Москарда канцлером національного еспанського ордену.
Факт нового нав'язання дипльоматичних відносин Уругваю з Совєтським Союзом прийняли в Аргентині, де обов'язує заборона існування комуністичної партії, з великою журбою. В Аргентині побоюються, що через те повстане на терені Ляплята — сильна база дла большевицької агітації.
Як повідомляє англійський часопис "Таймс", британський ґенеральний почтмайстер проголосив довгу листу затоплених поштових посилок, що пішли на дно моря внаслідок ворожих військових акцій. Йде про почту, листи, пачки й друки, з листопада минулого року, яка була призначена у Великій Британії до Португальської Східної Африки, Південної Африки, Родезії, Австралії, Туреччини та Західно-індійських островів.
Згідно з повідомленнями "Ройтера" британська адміраліція проголосила втрату підводного човна "П 22".
Ройтер повідомляє з Перльгарбуру, що впродовж останніх 140-ти днів міністер американської фльоти Нокс і американські адмірали Німіц і Голсей два рази переживали там японські повітряні атаки. Це мусіло бути особливо прикре для Нокса, який, як відомо, за 90 днів хотів знищити японську армію. 