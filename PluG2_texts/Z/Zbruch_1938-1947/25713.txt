Як виглядає харчева справа в Европі.

У звязку з аґресивною політикою держав Т. зв. "осі" і можливостями вибуху війни, майже всі народи зачали — як пише "Ґлос Народови" з 13. 8. працювати над зорганізуванням апровізаційного апарату, щоб населення в часі воєнної акції мало забезпечену доставу найважніших харчів. Цікаве теж, як виглядає самовистачальність окремих держав щодо продукції харчів.
На основі досвідів, що їх зробили останніми часами, найменше самовистачальними під харчевим оглядом є: Анґлія з 25 відсотковим покриттям внутрішньої потреби, Норвеґія з 43 відс. та Швайцарія з 47 відсотками. Поважні надвишки мають: Арґентина, Австралія, Нова Зеляндія та Канада і тому всі оці країни відіграють поважну ролю як експортери харчевих продуктів. З европейських країн продукують більше, ніж потребують — Мадярщина на 21 відсотків, Румунія на 10 відс., Болгарія на 9 відс., Югославія на 6 відс., Польща на 6 відс., Данія на 3 відс. та СССР на 1 відсоток (?!).
Держави, що продукують менше, ніж їм треба, такі: Голяндія покриває власні потреби на 67 відс., Греція на 80 відс., Німеччина на 80 відс., Швеція на 91 відс., Італія на 95 відс., Злучені Держ. П. А. на 91 відс., Бразилія на 96 відс., та Японія на 95 відс.
Так виглядає самовистачальність харчевої продукції в головних державах світу. Проте деякі держави, як от Анґлія, Франція, Ґоляндія тощо свої недостачі можуть доповнити довозом з кольоній.  