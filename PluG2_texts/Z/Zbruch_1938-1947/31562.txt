◦ ◦ ◦ ◦ ◦ ◦ ◦

Цінна знахідка. У Львівській науковій установі "Оссолінеум" знайдено цінний оригінал рукопису Адама Міцкевича. Рукопис складається з 88 карток, на яких автор написав декілька розділів з епопеї "Пан Тадеуш". Лист сина Міцкевича підтверджує, що в 1871 році він продав цей рукопис графу Станиславу Тарнавському. Рукопис видатного поета знайдено серед інших цінних збірок у скрині, яку польський поміщик Тарнавський під час війни переслав до "Оссолінеум" для збереження. В скрині виявлено також оригінал картини Рембрандта "Портрет незнайомого". Наукова установа "Оссолінеум" заснована в 1817 році. В ній є багато різної літератури, рукописів та збірок поетів і письменників-класиків. В бібліотеці "Оссолінеум" є також два оригінальні малюнки Тараса Шевченка.
Мебельний комбінат. Український трест деревообробної промисловості відкрив у Львові мебельний комбінат, який керуватиме всіма націоналізованими фабриками і заводами деревообробної промисловості. Комбінат об'єднав вже 2 лісопильні заводи, що виробляють дошки і паркети, фанерний завод та фабрику меблів. На фанерному заводі, що раніше належав спілці "Ойкос", працює 350 робітників. Виробництво продукції цього заводу в 1940 році набагато збільшиться.
Оперзведення штабу Ленінградського військового округу. Протягом 12 січня на Ухтинському і Ребольському напрямках відбувалися шукання розвідників. На Петрозаводському напрямі сутички піхотних частин. На Карельському перешийку шукання розвідників і рідка артилерійська перестрілка. Наша авіація провадила бойові польоти на розвідку.
Протягом 13 січня на Ухтинському і Ребольському напрямках діяли розвідувальні загони. На Петрозаводському напрямі тривали сутички піхотних частин. На Карельському перешийку шукання розвідувачів і на деяких ділянках рідка артилерійська перестрілка. Наша авіація місцями провела ряд бомбардувальних операцій по залізничних вузлах і воєнних об'єктах. 