◦ ◦ ◦ ◦

Везувій засипав два села   Як подає британська інформаційна служба з Неаполю, маси лади з Везувія засипали вже два села. Смертних жертв досі не було.   Між Румунією та Італією. Відновлення торговельних взаємин   У новому господарському договорі, що його підписали Німеччина та Румунія, створено можливість відновити виміну товарів між Румунією і республіканською Італією. На основі нового німецько-румунського господарського договору, вивіз із Італії до Румунії усталено на 90 міліонів італійських лірів. Італія доставлятиме Румунії головно текстильні продукти. Крім того Італія і Румунія будуть продовжувати виміну тих товарів, які замовлено раніше та які вже були заплачені. Поза тим ітиме достава замовлених, але ще не заплачених товарів. Таким чином у цьому році італійський експорт до Румунії сягатиме 540 міліонів лір.   Важкі втрати в Римі   Жертвою важкої англо-американської летунської атаки на Рим у дні 18 березня, впало за остаточними обчисленнями понад 100 людей. Крім того нараховано таке ж саме число ранених. Підчас атаки 20-го березня важко пошкоджено кілька церков та єпископську палату. Населення мало 23 убиті та 30 ранених, у тому єпископ з Анані.   Оснування найвищої воєнної ради в Еспанії   Еспанський урядовий вісник опублікував декрет, підписаний генералом Франко, про оснування найвищої ради для воєнного промислу. Вона буде підпорядкована просто шефові генерального штабу та буде мати дорадчий характер.   Проблема біженців у Швайцарії   На початку цього року в Швайцарії було 70.000 біженців. У тому 40.000 військових біженців. Між 30.000 цивільних біженців знаходиться 8.000 еміґрантів, переважно жидів. Переважна частина військових біженців — італійці. Аґенція Стефані подає, що італійські вояки, які повтікали до Швайцарії, ведуть повне нужди життя. Політичні біженці мають змогу провадити вигідніше життя, бо їм допомагають масони. Швайцарці ставляться з великою погордою до італійських вояків.   В Північній Африці посуха загострює голодову катастрофу.   З Альжиру повідомляють, що наслідком постійної посухи в невідомих досі розмірах кинулася язва саранчі. Як подає часопис "Еко де Марок" рої саранчі посуваються вже до Сафі та знищили урожайні терени на збіжжя в Сузі. Побоюються голодової катастрофи в Північній Африці, яку сподіваний поганий збір може ще більше загострити.   Турецькі ліси будуть власністю держави   Турецький уряд постановив закупити всі ліси, які є власністю приватних осіб і створити з них державну власність.   Румунський товаровий кредит для Болгарії   Румунський і болгарський уряди підписали угоду, на основі якої Румунія доставить Болгарії товари на кредит вартістю в 100 міліонів леїв. У головному йде тут про доставу товщу і нафти.   Народилися п'ятираки   Дружина італійця Ділідженті, яка живе в арґентинській місцевості Бельґрано, народила 5 здорових дітей. П’ятираки, три дівчинки і два хлопці, народилися в січні. Перед цим ця сама жінка привела вже була на світ трійняки.   Рідна земля 