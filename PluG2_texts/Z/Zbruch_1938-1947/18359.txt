Україніка.

Бельґійська преса.
У бельґійському щоденнику "Рекс" з 20. січня знаходимо довшу статтю п. з. "Україна та література". Стаття, не вважаючи на свій заголовок, згадує тільки в кількох рядках про Шевченка та Гоголя, а зрештою дає короткий огляд історичних подій від давньої давнини аж до сучасного стану земель, де живе наш нарід. "Ль Еко деля Бурз" (Брюселя) з 26. І. обговорює в дипльоматичній частині сучасне положення  та звертає на вагу української проблєми в сучасній хвилині.
Італійська преса.
Римський місячник "Ля віта італіяна" за січень 1939 р. помістив обширну й вичерпуючу статтю п. н. "Українське питання та європейский інтерес". Автором цієї солідно опрацьованої, безсторонньо прихильної нам статті є д-р Джячінто Тревізонно. Між ін., шан. автор статті звертає увагу, що українство за останні роки прибрало форми нового, конструктивно-політичного явища у східній Европі.
Хорватська преса.
"Обзор" з 29. І. під наголовком "Українська проблєма" приносить дослівний переклад статті, взятої з відомого анґлійського щоденника "Манчестер Гардіян" про Карпатську Україну.
Німецька преса.
Братиславський "Ґренцботе" завів окрему рубрику, в якій вірно інформує про розвиток державного, культурного та господарського життя у карпатоукраїнській державі. В числі з 28. І зібрана совісно хроніка карпатоукраїнських подій.
"Дайтше Штіммен" (Братислава) з 28. І. реферують справу конфлікту карпато-українського уряду з центральним урядом у Празі з приводу іменування генерала Прхалі.
У тижневому додатку до берлінської "Бермі Цайтунґ" з 28. січня знаходимо велику статтю з таблицями Гайнца Гекеля з Берліна п. в "Лісове багатство Карпатської України". 