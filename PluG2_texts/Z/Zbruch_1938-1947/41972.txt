◦ ◦ ◦ ◦ ◦ ◦ ◦

Спростування ТАРС. Агентство Пресс телеграф з Белграда поширило повідомлення, що нібито Радянський Союз добивається у Туреччині заміни міністра закордонних справ п. Сараджоглу іншою особою.
ТАРС уповноважений спростувати це повідомлення, як дике і фантастичне, несполучне з політикою СРСР про невтручання в державні, і там більше внутрішні справи інших країн.
Виставка українського народного мистецтва. У Львові відкрилась виставка народного мистецтва. На ній є все те характерне з галузі вишивки, ткані, різьби по дереву і металу, що відбиває фантазію народу. Тут багато зібрано килимів і вишивок. Їх стиль, кольорові мотиви тощо різноманітні за своїм характером: подільські скромніші кольором і малюнком, а полтавські багатші в орнаментиці і яскравіші кольорами.
На виставці у вітринах показані національні костюми і хатні речі. З них можна знайомитися з стилем одягу, який дуже гармонізує з багатою природою України. Особливу увагу привертають хатні речі: ложки, тарілки, блюдця, прикрашені різними мотивами, які ще й тепер використовуються в народній творчості.
Вечір з нагоди славної річниці. Робітники палітурні №1 Укрполіграфтресту з нагоди річниці вступу Червоної Армії у Львів провели вечір, на якому була заслухана доповідь про знаменну подію в житті трудящих міста. Після доповіді було дано концерт художньої самодіяльності. Перед присутніми виступали декламатори, співочий гурток та струнний оркестр.
Перед пуском хімічного заводу. Недавно Золочівський райпромкомбінат відкрив столярську майстерню, в якій зараз виготовляється достатня кількість меблі, ліжок та сільськогосподарських виробів. Тепер правління комбінату вирішило відкрити хімічний завод. Найближчими днями нове підприємство стане до ладу і буде випродуковувати товари широкого вжитку: колісне масло, замазку для вікон, господарське мило тощо. Робітничий колектив вже дібраний, до пуску заводу все підготовлене.
Куркулі — саботажники і утаювачі землі покарані. Куркуль села Боброїди, Магерівського району, Луцан С. Д., вороже ставився до виконання обов'язкових поставок державі, саботував їх. Мотивував він це тим, що не має звідки плати. На справді ж не так. В своєму господарстві Луцан має: 50 моргів землі, 3 коней, 7 корів, 4 годованих свиней тощо.
Нещодавно справу Луцана про саботаж розглядав нарсуд Магерівського району. Злісного саботажника державних зобов'язань засуджено на 10 років позбавлення волі і 5 років поразки в правах після відбуття кари та конфісковано частину його майна.
При обліку земель куркуль села Кам'янка Нова, Возняк І. І. утаїв 4 га землі, кажучи, що в нього є тільки 5 гектарів. Сільрада зробила обмір участків і виявила, що в нього не 5 га, а 9,5 га землі. Нарсуд розглянувши справу по обвинуваченню Возняка в утаюванні землі засудив його на 1 рік примусових робіт та оштрафував на 3.114 карбованців в користь держави. 