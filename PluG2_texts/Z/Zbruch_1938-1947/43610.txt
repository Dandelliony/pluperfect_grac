◦ ◦ ◦ ◦ ◦ ◦ ◦

Рузвелт президентом З. Держав П. А.
БЕРЛІН, 7. Xl. — У вівторок, 5. ц. м. відбулися у Зєдинених Державах П. А. вибори. У тих виборах більшість дістала демократична партія Рузвелта. Противник Рузвелта Уілкі добув ледви третину тієї кількости елєкторів, що Рузвелт. Можна сказати, що за Рузвелтом заявилося 60 відсотків населення. Рівночасно перемога Рузвелта це також і перемога його демократичної партії, що оце тепер із 32 вільних місць у сенаті, добула 9. Супроти цього демократи матимуть у сенаті 53 голоси, при цьому 4 голоси більше. Тахож і у палаті репрезентантів демократи наближаються до більшости. Тому Рузвелт не матиме ніякої поважної мороки з парляментом.
Перемогу Рузвелта вирішили стейти Ню-Йорк, Пенсилвенія, Месечет та Огайо. Не завели його також і південні стейти, що вже традиційно є на боці демократів. Кромі цього вдалося Рузвелтові зєднати собі промислові стейти на Сході та придбати прихильників навіть у середне-західних стейтах, що досі завсіди були республиканські.
Після виборів елєкторів Рузвелт обмежився до одної одинокої заяви, що як досі так і дальше працюватиме для добра населення Зєдинених Держав.
У рішальних хвилинах цього дня, в якому відбувалися вибори, можна було відчути, що на цілу американську суспільність лягла великим тягарем історична відповідальність, звязана з вибором нового президента. Те саме дуже сильно підкреслила також і американська преса.
Вже тепер можна ствердити, що рішальну ролю у виборчій перемозі Рузвелта відіграла не преса, що має бути відбиттям настроїв громадянства, але державний апарат, що він ним володіє та 10-міліонова армія всіх тих, що живуть з державної допомоги та звязують покращання своєї долі з політикою Рузвелта, що підпирає зброєння. Таким робом другим могутнім союзником Рузвелта став його "Ню Діл" (програма суспільної опіки). Преса, хоч у великій більшості була проти Рузвелта, програла.
До багатьох турбот, звязаних з урядом президента, долучується побіч важких господарських та громадських питань ще питання про відношення Зєдинення Держав до Европи.
Як переміг Рузвелт
НЮ-ЙОРК, 7. XI. — На основі провізоричного обчислення голосів, відданих до год. 18.40 середньо-европейського часу, з загального числа, 40,649.938 відданих голосів — на Рузвелта впало 22,198.790 голосів, Уілкі 18,461.480. Одначе з уваги на систему посередних виборів, що обовязує при виборах президента, а саме через правиборців, відношення зовсім інше. Рузвелт має перевагу у 39 стейтах, і завдяки системі посередних виборів одержав 468 голосів правиборців, а Уілкі мав перевагу в 9 стейтах і добув 63 голосів правиборців.
Бомбардування височини Піндус
РИМ, 7. XI. — Головне Командування Італійської Армії подає:
В Епірі та на узгірях хребта Піндус ідуть дальше бої. Ворог намагався пробитися через північний хребет гір Капестіка і через південні горби недалеко озера Пресба. Спроби ті не вдалися завдяки співпраці летунства, що обстрілювало сильним вогнем шляхи та похідні кольони ворога. Знищено міст на просмику озера Пресба, обстріляно сильним вогнем скорострілів ворожі самоходи та розігнано їх, знищено влучним вогнем кольони ворога.
Відділи нашого летунства бомбардували вузли шляхів в околиці Яніни і Мецово, залізничу стадію, у Фльоріні, внаслідок цього перервано залізничу комунікацію. Бомбардовано також морські бази у Пільос, Наваріно, Піревс, Арґестоліо, та військові обєкти на острові Корфу.
Вороже підводне судно заатакувало італійський конвойований транспорт на Середземному Морі. Торпедовий човен з конвою, сторпедував у скорому протинаступі підводне судно, що затонуло.
Наші змоторизовані відділи у Північній Африці гнали ворога на 50 км. на південний схід від Сіді ель Банані. Ворожі літаки без успіху скинули бомби на форт Мадалєна та на місцевість Ґар-Уль-Ґрейц, де зранили 3 особи.
У Східній Африці ворожі панцирні вози відступили під ударом наших відділів в околиці гір Сюскаїб, при чому залишили одного вбитого старшину. У наш полон попало кількох кольоніяльних індуських вояків.
Наші ловецькі літаки збили в околиці Матемма один ворожий літак типу "Пловстер". Один італійський літак бомбардував на Червоному Морі транспортовий корабель під конвоєм. Підчас ворожих повітряних атак на Нерін одну особу вбито і 2 особи зранено. Натомість підчас ворожих налетів в околиці Кісімайо і Берілє не було ні жертв у людях ні матеріяльних шкід.
Минулої ночі намагалися ворожі літаки досягти Неаполь, але незвичайно енерґійна протилетунська оборона приневолила їх вернутися. Скинено кілька бомб біля села Сурбо у провінції Лєче, та знищено 2 доми, вбито 6 і ранено 4 особи. Дальші бомбові атаки під Сан Віто деї Нормані спричинили смерть 6-ох та зранення 6-ох осіб.
Перейшли ріку Каламас
РИМ, 8. XI. — Головне Командування Італійської Армії подає:
Італійські дивізії перейшли ріку Каламас. Летунство співдіяло з акцією сухопутних військ; воно острілювало вогнем скорострілів і бомбардувало ворожі обороні становища в околиці озера Пресба. Крім цього ескадри італійського летунства збомбардували портові уладження у Волос і Патрас, летовище та двірець у Ларіссі, військові обєкти у Міссолюнґі, Цаквитос і Метом, залізничий двірець у Фльорині, де вибухли великі пожежі. Зістрілено один ворожий літак, другий також мабуть зістрілено. Підчас ворожого налету на Валону зістрілено два ворожі літаки. Один ворожий літак типу Сендерленд знищено у пристані на Мальті.
У Східній Африці ворог заатакував італійські становища під Даллябад. Атаку відперто з великими втратами для ворога. Бій триває дальше. Італійське летунство зістрілило 6 ворожих літаків типу "Ґлостер".
Анґлія під бомбами
БЕРЛІН, 8, Xl. — Головне Командування Німецьких Збройних Сил подає:
Німецькі скріплені ескадри боєвих літаків днем і нічю продовжали атаки на Лондон, обкидаючи бомбами важні військові обєкти. В портових уладженнях, доках і магазинах у Савтгемптені та в інших місцевостях Полудневої Анґлії вибухли пожежі. Крім того відбулися успішні нічні атаки на Кавентрі, Бірмінґен і Ліверпуль. Від бомб загорілися ганґари й схови на летовище у Ґріт Дрифілд, Лімінґ і Рем. Вогнем скорострілів примушено до мовчанки батерії протилетунської артилєрії.
Над побережжям Каналу Ля Манш німецькі ловецькі літаки зістрілили знову 9 анґлійських ловецьких літаків.
Батерії далекострільних гармат обстрілювали Довр і кілька ворожих кораблів, що плили на полудневий схід від Довру. Один з цих кораблів поцілено так поважно, що він уже не міг дальше плисти.
Німецькі боєві літаки заатакували на Атлянтику, 500 км. від побережжя Ірляндії, один транспорт під конвоєм, обкидали бомбами 3 вантажні кораблі по 6.000 тон так успішно, що вони мабуть затонуть.
На південь від островів Оркней нім.  літаки обкидали бомбами торговельний корабель містоти 6.000 тон, що затонув, а другий поважно ушкодили. Також третій вантажний корабель, що плив біля східнього анґлійського побережжя, обкидали бомбами. Підчас повітряних атак на пристань Кеплоч Кастл на західньому пебережжі Шкотії поцілено двома бомбами великий торговельний корабель, а в маґазинах спричинено пожежі. Дальше заміновувано анґлійські пристані.
Підчас нічних налетів на Німеччину ворожі бомби впали переважно на поля, без шкід. Тільки у двох випадках бомби впали на фабрики й на доми міст. Є вбиті й ранені. В Західній Німеччині ворожі літаки заатакували лікарню, що мала виразні знаки Червоного Хреста. Загалом знищено 9 ворожих літаків, 3 німецькі літаки не вернулися. 