◦ ◦ ◦ ◦

Воєнні шкоди в Англії. Президент комісії для воєнних шкід заявив, що від початку війни до кінця минулого року знищено або ушкоджено кругло три міліони домів внаслідок ворожої акції. Досі виплачені відшкодування переступають суму 100 міл. фунтів.
У Хорватії дотеперішній міністер справедливости д-р Артуковіч, став міністром внутрішніх справ, д-р Нікшіч стяв державним міністром і послом у міністерстві закордонних справ.
Командир канадійської дивізії, висланої до Англії, генерал-майор Салмон та підполковник Фінслей згинули підчас перелету літаком через море.
У Софії відкрито міжнародний зразковий ярмарок. Відкриття цього ярмарку відбулося в приявності мадярського міністра торгівлі Лінделя, послів Мадярщини, Німеччини, Хорватії і Туреччини та заступників Словаччини, Румунії, Фінляндії і Швеції.
Хвилево перерваний цивільний рух між французьким середземноморським побережжям і Корсикою тепер знову відновлено. Курсуватимуть там особові пароплави, які перевозитимуть подорожніх із перепусткою італійських властей.
Турецький уряд віддав парляментові до одобрення дальший кредит в сумі 90 міл. лір, призначених для фінансування надзвичайних зброєневих завдань.
Румунський маршал Антонеску видав 1-го травня заклик до румунського робітництва. Маршал Антонеску називає румунських робітників своєю другою армією, яка разом з фронтовими вояками своєю працею в запіллі доведе до перемоги.
Першого травня святковано в Еспанії день книжки. В усіх університетах і школах відбулися літературні сходини й академії, підчас яких роздавано найкращим учням книжкові нагороди. В мадридському національному Інституті Книжки відбулася академія з участю кількох визначних еспанських діячів.
Колишнього міністра закордонних справ Масаюкі Тані іменували японським амбасадором у Китаю.
Тойоїкі Пікамуру іменували японським послом у Фінляндії.
Сіямський уряд визнав уряди Словаччини й Хорватії.
Комісія для устійнення демаркаційної лінії між Болгарією й Альбанією розпочала свою працю й можна сподіватися, що незабаром закінчить її.
До твердині Гібральтару прибув континґент большевицьких військ. Над його табором повіває прапор зі серпом і молотом.
Словацька ловецька ескадрилія, яка діє в південній частині східного фронту, зістрілила дотепер 102 большевицькі літаки.
Впав англійський військовий літак. У південно-східній Шотляндії впав один британський військовий літак на автобус, в якому знаходилося військо. Автобус загорівся. Залога літака і 9 вояків з автобуса згинуло, інших 6 важко ранені. 