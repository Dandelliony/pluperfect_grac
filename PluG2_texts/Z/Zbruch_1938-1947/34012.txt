◦ ◦ ◦ ◦ ◦ ◦ ◦

Відгуки іноземної преси на заключення мирного договору між СРСР і Фінляндією
Китай
ШАНХАЙ, 14 березня (ТАРС). Всі місцеві китайські газети однодушно вітають підписання мирного договору між СРСР і Фінляндією.
Схвалюючи лінію СРСР у фінському питанні, як свідчення миролюбства СРСР, газета підкреслює, що радянська зброя одержала нову блискучу перемогу. Газета "Шеньчжоужібао" в передовій статті пише: "Укладенням мирного договору з Фінляндією СРСР вщент розбив плани паліїв війни і довів свою участь в політиці миру".
Газета "Домейжібао" в передовій статті заявляє: "Необхідно відмітити, що СРСР, не дивлячись на величезну могутність своєї армії, пішов на переговори з Фінляндією і вимагав від неї тільки того, що необхідно для забезпечення безпеки його кордонів. СРСР не мав і не має наміру порушити незалежність Фінляндії".
Литва
КАУНАС, 14 березня (ТАРС). Як вчора так і сьогодні в литовській столиці небувале пожвавлення. Всі поділюють радість з приводу мирного договору між СРСР і Фінляндією. Литовські ранішні і денні газети публікують статті, в яких позитивно оцінюють радянсько-фінляндський мирний договір. Всі газети підкреслюють успіх миролюбної політики СРСР.
Газета "Лієтувос айдас" в передовій статті пише:
"Фінляндія підписала договір, який має багато спільного з договорами заключеними між СРСР і прибалтійськими країнами. Не приходиться таїти, що з приводу досягнутого миру поряд з другими країнами радіє й Литва".
Газета "Лієтувос жінеос" на першій сторінці вмістила велику карту Фінляндії з обкресленням нового державного кордону. "Мир на півночі Європи, — пише газета "Лайкас", — нарешті встановлено. Ми, прибалтійські країни, можемо його тільки вітати. Його також повинна вітати і Скандинавія, яка зараз врятована від можливості, бути втягненою в жорстоку війну. Нам слід радіти".
Естонія
ТАЛЛІН, 14 березня (ТАРС). Естонські газети публікують текст мирного договору між Радянським Союзом і Фінляндією, передову статтю з "Правди" і інші матеріали. В газетах "Уус есті", "Постімеєс", "Рахвалехт" вміщено карту Фінляндії з показом нових державних кордонів. Газети вказують, що мирний договір заключений між СРСР і Фінляндією створює мир у всій північній Європі, що він є свідченням миролюбної політики Радянського Союзу.
Німеччина
БЕРЛІН, 14 березня (ТАРС). В центрі уваги всіх ранішних газет — мирний договір між Радянським Союзом і Фінляндією. Газета "Фелькішер беобахтер" надрукувала повний текст мирного договору, карту Фінляндії, на якій зазначено її новий східний кордон і передову статтю, присвячену мирному договору. Вона вмістила також зміст передової статті газети "Правда" — "Мирний договір між СРСР і Фінляндською республікою" і портрети тов. Молотова та Жданова.
Угорщина
БУДАПЕШТ, 14 березня (ТАРС). Повідомлення про заключення між Радянським Союзом і Фінляндією мирного договору прийняте широкими колами угорської громадськості з глибоким задоволенням. В день у Будапешті коло газетних вітрин, де були виставлені повідомлення про договір, можна було спостерігати, як пожвавлені гуртки людей з цікавістю обговорювали нову перемогу мирної політики СРСР. Угорська преса продовжує детально коментувати мирний договір.
Румунія
БУХАРЕСТ, 14 березня (ТАРС). Вчорашні вечірні і сьогоднішні ранішні газети під великими заголовками вміщують текст мирного договору між СРСР і Фінляндією, а також і коментарі до нього.
Всі газети вміщують портрети товаришів Сталіна, Молотова і Ворошилова.
Газета "Семналул" пише: "З самого початку Радянський Союз стверджував, що він не має на меті поневолення Фінляндії. Заключений договір стверджує, що це було правдою".
Італія
РИМ, 14 березня (ТАРС). Вся італійська преса під великими заголовками повідомляє про заключення мирного договору між СРСР і Фінляндією. Газети повністю опублікували телеграми ТАРС з текстом договору і прикладеного до нього протоколу. Одноразово преса присвятила цій події широкі статті, в яких підкреслюється величезний військово-стратегічний успіх СРСР. В статтях схвалюють поведінку фінляндського уряду, який прийняв радянські умови. 