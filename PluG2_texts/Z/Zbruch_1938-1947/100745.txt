◦ ◦ ◦ ◦

Капела «Трембіта» їде на гастролі. За рішенням Комітету в справах мистецта при Раднаркомі УРСР в листопаді місяці Львівська державна хорова капела «Трембіта» під керівництвом заслуженого артиста УРСР О. Сороки виїздить у тривалу гастрольну подорож до Києва, Москви і Ленінграда. Зараз розпочалась підготовка до наступних гастролей. Вивчають новий репертуар, який складається з творів радянських композиторів, класичної спадщини та творів місцевих композиторів. Шиються нові костюми.   Перший електрокар. На заводі, де головним технологом тов. Башмаков, виготовлено перший дослідний електрокар. Випробування його дали добрі результати. Електрокар призначується для перевозки вантажів вагою до 2 тонн. Швидкість його досягає 12 кілометрів на годину. Електрокар приводиться в рух мотором, що одержує енергію від акумуляторів. Після повторних випробувань електрокар буде пущено в серійне виробництво.   Заочна підготовка інженів-нафтовиків. Комітет в справах вищої школи при Раднаркомі СРСР вирішив організувати у Львові заочну підготовку інженерів нафтової промисловості. Для надання допомоги студентам-заочникам у місті відкривається науково-консультаційний пункт Московського нафтового інституту ім. академіка Губкіна. Навчання розпочнеться в цьому році.   Фахівці художньої самодіяльності. Днями при Львівському будинку народної творчості закінчили роботу курси по підвищенню кваліфікації керівників самодіяльних хорових гуртків та оркестрів. Протягом місяця 11 керівників художньої самодіяльності Львівської, Дрогобицької та Станіславської областей вивчали теорію музики, хорознавство, інструментознавство. Докладно вивчили гармонію та пройшли практичні заняття по диригуванню гуртками художньої самодіяльності. На цих курсах лекції читали працівники Львівського державного театру опери та балету, консерваторії ім. Лисенка, методиста будинку народної творчості.   Продукції для дитячих установ. З кожним днем все в більшому розмірі розгортається виробництво молочних продуктів на Львівському молочному заводі №2 для дитячих садків, дитбудинків та буфетів шкіл. Зараз на заводі виготовляється пастеризоване молоко, сметана, кефір, сиркова маса, простокваша, сир, суфле. В останній час завод розгорнув виробництво ацидофільного молока, яке є дуже корисним лікувальним засобом при шлункових захворюваннях.   Вільна Україна 