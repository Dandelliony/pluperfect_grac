◦ ◦ ◦ ◦

87 ворожих підводних човнів містоти 100.000 тон затопили італійські збройні сили від 10 червня 1940 року, тобто від приступлення Італії до війни. 80 яліянтських підводних човнів затопила італійська воєнна фльота, 6 знищило летунство, а один вилетів у повітря, наїхавши на міну. З тих 87 підводних човнів затоплено 3 човни на Чорному морі, а інші на Середземному морі. Найбільше ворожих підводних човнів затопили італійські торпедні човни, у проводі яких стоїть торпедний човен "Пегазо", що затопив 5 аліянських підводних човнів.
Агенція Стефані повідомляє з Лісбони, що на острови Азори прибуло 245 врятованих моряків із недавно знищеного британсько-американського конвою.
Затоплення трьох кораблів на Індійському океані оповіщує "Дейлі Скеч", при чому додає, що коло побережжя країни Зулю сторпедовано англійський пароплав, що плив в напрямку Дурбану та що віз на палубі 4 тисячі південно-американських вояків. З них врятувалося тільки 40 людей. Ще тисячу вояків згинуло разом з одним англійським транспортним кораблем. З третього корабля також врятовано тільки 22-ох вояків.
Французький державний довг малощо не сягає одного міліярда франків — стверджує агенція "Ентерфранс" в перегляді про дотеперішній розвиток публичних довгів у Франції. Згадана сума — це сума державного задовження. Сюди не враховані зобов'язання місцевої громадської влади чи залізниці.
В Лісбоні відкидають англійські твердження, наче б то на острові Тімор з нацьковування японців тубильче населення вбивало португальських службовців та священиків. В урядових португальських установах нічого невідомо про звідомлення, опубліковане 2-го січня часописом "Нюс Кронікл", яке ніби то мало походити з Тімора і в якому є власне оце твердження.
Заяви директора Колюмбійського Банку та інших осіб з фінансових і торговельних кол, що в Колюмбії заведуть інфляцію, викликала дуже велике порушення. Фінансові знавці висловлюють думку, що покищо годі передбачити кінець такого ходу справ.
Шеф пропаганди Чіян-Кайшека, Лін-Ю-Танг, звернувся безпосередньо до американської преси, та заявив, що довіря Китаю, підчиненого Чункінгові до ЗДА, дуже потерпіло наслідком того, що не дано Чункінгові допомоги, обіцяної, а потім навіть саботованої Англією.
Господарський дорадник уряду ЗДА та професор національної економії в Університеті в Гарварді, Альвів Гензен, заявив в одному інтерв’ю, що ні одна нація у світі не виставлена більше на небезпеку інфляції, як американська. Не подаючи шляху розв'язки цього питання, міністер зажадав негайної допомоги, бо занепад середнього стану посередньо може вплинути руйнуюче на загальну структуру ЗДА.
Чілійський сенат закінчив таємні наради у справі закордонної політики. Після того, як міністер закордонних справ Фернандез представив положення Чілі, передові сенатори подалися до президента держави, який ще раз заявив чілійське становище і після цього сенат зрезиґнував з резолюції, зважуючи вказівку конституції, що закордонна політика Чілі є виключним правом президента держави. Президент же ж не бачить ніякої підстави змінювати вже кілька разів насвітлення становища Чілі. 