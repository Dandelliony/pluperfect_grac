◦ ◦ ◦ ◦ ◦ ◦ ◦

Районні дитячі кінофестивалі. Управління кінофікації організовано проводить дитячі кінофестивалі по районах міста Львова. В кінотеатрах Сталінського і Червоноармійського районів щодня буває багато дітей. В театрі "Світовид" Шевченківського району за день буває до 500 дітей. Перші районні фестивалі проходять з великим успіхом.
Хуліганів віддано до суду. Цими днями хулігани Вільгельм Михайлович, Адам Коняка і Карл Францевич вчинили на Комсомольській вулиці бійку. Хулігани побили бійця військовізованої охорони т. Алейнікова. Злочинці арештовані і віддані до суду.
Повідомлення. 6 вересня, о 8 год. вечора, в Будинку партпропаганди і агітації (вул. Академічна, 13) відбудеться інструктивна доповідь на тему "Перша річниця радянської влади в західних областях України". Доповідчик тов. Оніщенко. Запрошуються керівники агітколективів.
Всесоюзний розіграш шахматної першості. Перший тур. МОСКВА. (Наш спецкор.). Вчора в залі Московської Державної консерваторії відбулось відкриття чемпіонату СРСР по шахматам. В турнірі беруть участь 20 кращих майстрів шахматної справи нашої країни. Після жеребовки в першому турі грають Бондарський з Ботвініком, Стольберг з Кересом, Петров з Котовим, Болеславський з Лілієнталем, Смислов з Герстенфельдом, Рудаковський з Лісіциним, Левенфіш з Мікенаасом, Дубінін з Константинопольським, Рагозін з Макогоновим і Панов з Вересовим. 