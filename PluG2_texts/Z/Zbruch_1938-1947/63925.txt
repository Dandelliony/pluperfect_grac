◦ ◦ ◦ ◦ ◦

Сьогодні Академія в честь Лесі Українки. Сьогодні, у вівторок, 24-го березня, в 7-ій год. вечора відбудеться в залі Львівського Оперного Театру Святочна Академія з нагоди 71-их роковин народження великої української поетки, Лесі Українки. В програмі Академії: 1) Святочна промова; 2) Концертна частина, що складається з деклямацій, сольоспіву, фортепіянних і смичкових музичних точок; і 3) Драматична поема Лесі Українки: "На полі крови", яку виставлять артисти Львівського Театру під мистецьким керівництвом В. Блавацького.
Творчий вечір у письменників. В середу, 25-го ц. м., в год. 6-ій вечора відбудеться в домівці Літературно-Мистецького Клюбу зібрання членів Спілки Українських Письменників, як секції Українського Центрального Комітету, на якому письменник М. Матіїв-Мельник прочитає дві дії своєї драматичної поеми п. н. "Народження Фавста". Після цього відбудеться обговорення твору. Вступ цього разу тільки для членів СУП. Правління СУП запрошує зокрема до співпраці пп. критиків.
Видача яєць і масла. "Маслосоюз" повідомляє, що від 24-го березня видаватиме, згідно з розпорядком Міського Уряду Прохарчування яйця на відтинок S7 нормальної харчової картки та на відтинок "Ель" ("Оel") 26 додаткової картки II. по одній штуці, на один відтинок. Одночасно видаватиметься на відтинок S1 і S2 нормальної харчової картки по 30 грамів масла. Продаж унормована поазбучним порядком видачі.
Дискусія над актуальною п'єсою. Обговорення п'єси К. Гупала п. н. "Тріюмф прокурора Дальського" на чергових сходинах українських письменників. В суботу, 21 березня ц. р. відбулись чергові сходини Спілки Українських Письменників, як секції Українського Центрального Комітету, присвячені обговоренню п'єси українського письменника Константина Гупала п. н. "Тріюмф прокурора Дальського". Як відомо, ця актуальна протибольшевицька п'єса йде від якогось часу в Оперному Театрі у Львові в постанові дир. В. Блавацького та тішиться великим успіхом у глядачів. Сходини, що їх метою було підготовити матеріял до літературного суду над цією п'єсою, який в короткому часі зорганізує Спілка Письменників, відкрив голова Спілки, д-р Григорій Лужницький, витаючи гостей-членів Спілки, д-р Григорій Лужницький, витаючи гостей-членів інших мистецьких спілок. Письменник О. Головко в коротких словах подав характеристику п'єси, нав'язуючи до того періоду большевицького панування в Україні, на якому побудована п'єса. Після цієї короткої доповіді, що послужила за підставу до дискусії, присутні висловлювали свою думку про п'єсу. В дискусії можна було почути голоси признання авторові та артистам, як також пороблено деякі заміти композиції як і виведенні деяких персонажів. Річева і справді цікава дискусія протягнулась до пізнього вечора та підкреслила не лиш актуальність п'єси, але надала великої приманчивости літературному судові над цією п'єсою, що відбудеться незабаром.
"Братислава" у Львові. Відомий львівській спортовій публиці С. К. "Братислава", мистець Словаччини, запропонував "Україні" товариські футбольні змагання на правах реванжу у Львові і Братиславі. Провід "України" думав використати пропозицію словацьких спортовців та прийняти гостей із Братислави у днях 13 і 14 червня. Реванжові змагання, якщо це буде можливе, проєктується на 27 і 28 червня. Якщо це буде якихнебудь непередбачених перешкод і всі запроєктовані зустрічі із закордонними дружинами справді зможуть відбутися, то львівська спортова публика матиме багато заповнений цьогорічний спортовий сезон. 