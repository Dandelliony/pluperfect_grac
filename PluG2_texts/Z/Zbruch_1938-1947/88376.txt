◦ ◦ ◦ ◦

До Громадян м. Львова! Комісія Допомоги населенню Львова закликає Громадян-Українців складати святочні дарунки для полонених, евакуованих і всіх найбільше потребуючих. Побажані є харчі, як: печиво, цукор, солодощі, овочі; цибуля, часник, папіроси та інше, а також одіж. Святочні пачки просимо складати вже в приміщенні Допомогової Комісії при вул. Зигмунтівській ч. 4. Ми певні того, що громадянство зрозуміє наш заклик і саме тепер сповнить хоч частинно не тільки свій гуманний, але й національний обов'язок.   Премієві карти на нафту. Львів, 7-го квітня. Згідно з комунікатом Уряду Господарювання Мінеральними Оліями, премієві карти на нафту з написом: "1-го жовтня 1943 — 31-го березня 1944 р.", можна реалізувати включно до 31-го травня 1944 року.   Хліборобський спис у Генеральній Губернії. Львів, 7-го квітня. У другій половині травня ц. р. у цілій Ген. Губернії відбудеться спис усіх ґрунтів під управою. При цій нагоді статистика обхопить також робітників, що працюють у хліборобських, лісових і виноградних закладах.   Новий набір добровольців до ВС. Українці від 17 до 30 літ, голосіться на військовий вишкіл рядових та підстаршин до ВС (Веркзіхерунґ — окремі частини СС). Вишкіл в Іваньчі, біля Коросна, триває 3 місяці, по вишколі служба в частинах охорони воєнного промислу в Г.Г. Крім військового виряду і харчу запевнена платня — підчас вишколу 3 зл. денно, по вишколі 300 зл. місячно. Голоситися: Львів, вул. Костюшка (Вінтерштрассе) З, І. поверх (Український Комітет) в год. 9—12 і 13—16.   Львівські вісті 