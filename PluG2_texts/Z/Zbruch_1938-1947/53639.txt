Большевицький погром у Львові

Під тим наголовком помістив "Берлінер Берзен Цайтунґ" (ч. 305) репортаж воєнного кореспондента Павла Курбюна, який подаємо в перекладі.
Вдруге у Львові.
Зараз за кордоном стрічаємо сліди війни — найбільш завзятої з усіх воєн. Відсіля ворог відступав серед жахливих втрат, оборонюючи кожну стопу землі. Є це сліди відступу, який був для ворога пеклом. Велетенські повзи, гордість совітського промислу, не охоронили залог перед німецькою зброєю. Спалені або залишені, стояли вони у вузьких вуличках сіл.
Так доїхали ми до Львова — мабуть ніхто з нас не забуде тієї їзди.
Перед самим містом ворог ще раз пробував боронитися, але безуспішно. Дня 30. червня завісили німецькі гірські стрільці німецький прапор на львівській цитаделі. Був це той самий полк, який наступав на Львів підчас польської війни. Тоді відібрано їм висліди їхньої перемоги. 22. вересня 1939 р., кілька мінут перед польською капітуляцією, мусіли німецькі війська відступити, залишаючи місто большевикам.
Бій за місто.
Перед "Европейським готелем" при головній вулиці (яку большевики перезвали на вулицю "1. травня"), стоїть гірський стрілець; ніхто не сумнівався, навіть жиди, що тепер він уже тут таки залишиться... Він глядить на свіжу зелень валів, на якій відпочивають очі, втомлені курявою та недоспаними ночами.
Місто збудила німецька гірська дивізія, яка після 25-годинного маршу, серед боїв із переважаючими большевицькими військами у важкому лісовому й багнистому терені, дійшла 29. червня в 9-ій год. вечора на випадові позиції на північний схід від Львова. Тої самої ночі заатакувала гірська дивізія Львів.
Бої за доступ до Львова були завзяті, лиш небагато совітських вояків попало в полон; місто боронила кавказька гірська дивізія, яка боролася до останнього вояка.
Большевицькі повзи уставилися півколом довкола міста — ворог сподівався таким способом оборонитися перед наступом. Тепер лежать ті повзи попалені; німецькі гірські стрільці знищили їх важкими протипанцирними гарматами, полевими гавбицями, вибуховими ладунками, горючою бензиною. Залоги, якщо не згоріли живцем, втікли, ховаючись у високе збіжжя. Большевики так утікали, що залишили само місто без вистрілу; німці вдруге ввійшли до Львова. Скрізь місто, аж до цитаделі, вітало хоробрих переможців радісними окликами, оплесками, квітами. Ще перед кількома годинами сиділи ті люди в пивницях, у страху перед большевиками.
Трупи у вязницях.
У вязницях повно трупів "підозрілих українців", яких большевики повбивали нечуваним способом. Таку памятку залишили вони після 2-річного панування і тепер нема у Львові нікого, хто ще вірив би в большевизм. Не лише українці радісно вітали німецьких вояків, але між ними також і поляки, для яких прихід німецьких військ є кінцем довгих терпінь. 