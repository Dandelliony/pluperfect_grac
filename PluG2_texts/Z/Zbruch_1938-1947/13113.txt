Замість до Почаєва попав до арешту.

Замість до Почаєва попав до арешту в Радивилові 10. ц. м. п. Роман Чолій. Він того для виїхав зі Львова до Почаєва везучи зі собою видання реліґійного змісту, звязані з 950-літтям Хрещення Руси-України, а саме ювилейні образи, молебні, тощо на суму 833.20 зол. Це все мав він доставити до Почаєва на час великих дводенних відпустів, що відбулись там 10. і 11. с. м. У Радивилові задержав його на залізничій стації відділ поліції, забираючи його зі собою на поліційну станицю. Стягаючи протокол Чолій довідався між іншим, що хто хоче їхати на Волинь, мусить наперед зїсти міх соли, бо не передумавши добре свого кроку, не можна туди вибиратися. Дальше на завваги арештованого, що він везе зі собою легальні видання і до того ще релігійного змісту, відповіли йому, що те, що в Галичині є легальне, на Волині може бути конфісковане. По переслуханні замкнено п. Р. Чолія в арешті. По двох днях випустили арештованого, але затримали товар, що він його віз зі собою, кажучи, то книжки відійдуть до староства. При цьому слід зазначити, то не зважаючи на домагання арештованого не видано йому ніякої посвідки на забрані книжки. 