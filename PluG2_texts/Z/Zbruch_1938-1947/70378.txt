◦ ◦ ◦ ◦

Італійське воєнне звідомлення
РИМ, З вересня. — З Головної Кватири італійських військ повідомляють: Продовж вчорашнього дня розпочали італійські та німецькі панцирні відділи на єгипетському фронті деякі випади, в наслідок яких ворог втратив 30 танків. Летунство держав осі переводило атаки над ворожими, далеко вперед висуненими частинами та над шляхами постачання. В летунських боях продовж останніх двох днів, зістрілили італійські та німецькі ловецькі літаки 51 ворожих машин; 4 інші машини зістрілила протилетунська артилерія.
Британські літаки перевели налети на Сицилію та скинули бомби на деякі місцевості, а один особовий поїзд обстрілювали зі скорострілів.
Один з наших підводних човнів не вернувся до своєї бази. Родину членів залоги про випадок повідомлено.
Наші морські бойові сили затопили ворожий підводний човен.
Димісія Тоґо.
ТОКІО, 3 вересня. — Інформаційне бюро японського уряду подало до відома, що у вівторок вечором подався до димісії японський міністер закордонних справ Тоґо. Японський цісар приняв до відома димісію міністра Тоґо. Тенно доручив ведення міністерства закордонних справ премієрові та міністрові військових справ ґенералові Тойо.
Сплетні про Петра, короля Югославії
ЦЮРІХ, 3 вересня. — Аліянтська та частина невтральної преси подає сплітки про правдоподібні та ненадійні заручини ледве 18-тьрічного югославянського короля Петра. Один швайцарський ілюстрований часопис "Вона та він" присвятив цьому актуальному питанню цілу сторінку. Ствердили, що молоденький король Петро та наслідниця англійського престолу Єлисавета дозволили собі на романтичну іділлю, яка прийняла такі "загрозливі форми", що нема вже іншого виходу, як тільки чимскорше одружити з ким іншим колишнього короля Петра. Остаточно може він заручитися з 4 роки старшою від себе дочкою колишнього грецького короля. Рівночасно часопис бере під увагу різні політичні комбінації та завважує, що такі заручини були б для аліянтів корисні та доцільні.
Ніші — Ямамото: заступник також уступив
ТОКІО, 3 вересня. — Як повідомляють, крім міністра закордонних справ Тоґо, уступив також його заступник Ніші. Заступником б. міністра іменували керманича східно-азійського відділу при міністерстві закордонних справ, Кумаіхі Ямамота.
Підпільна орґанізація бурів
МАДРИД, 3 вересня. — Серед анґлійських кол міста Преторії поширене загальне переконання, що в Південній Африці повстала тайна протибританська орґанізація бурів, яка щораз частіше доконує різних саботажів. Щоб зарадити цій "ребелії", встановили анґлійці для бурів у Південній Африці наглі суди. 