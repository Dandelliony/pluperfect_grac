◦ ◦ ◦ ◦

Концерт хору Осташевського. Завтра, в суботу, 6-го червня та післязавтра, в неділю, 7-го червня, в 8-ій год. вечором відбудуться в залі Інституту Народної Творчости у Львові, вул. Францішканська ч. 7, концерти відновленого чоловічого хору під керуванням Василя Осташевського. У програмі концерту народні пісні укладу: Лисенка, Стеценка, Леонтовича, Кошиця, Колесси та інших українських композиторів. Квитки набути можна в Концертному Бюро, вул. Францішканська ч. 7, телефон ч. 232-23.
Українські артисти — українському студентству. Артисти Львівського Оперного Театру працюють цілий тиждень і мають один вихідний день — у п'ятницю. Цього тижня вони зреклися свого відпочинку, щоб дати сьогодні в п'ятницю, 5-го червня виставу драми "Ніч під Івана Купала", призначуючи ввесь дохід на допомогу українській молоді, що студіює у львівських високих школах. Не сумніваємося, що українське громадянство як слід оцінить жертвенність наших артистів та масово явиться в Театрі.
Дискусійний вечір. Завтра, в суботу, 6-го червня, відбудеться в Літературно-Мистецькому Клюбі — Світлиці Співробітників Відділу Культурної Праці УЦК, вул. 29-го червня 10, заходом Спілки Праці Українських Журналістів дискусійний вечір, на тему "Дійсність і постава до неї". Вечір започаткує м-р Богдан Галайчук. Початок в год. 19-тій.
Для полонених. Василь Коперсевич із села Клебанівки у Збаражчині зібрав підчас весілля товаришки 45 зол. для полонених. — З нагоди промоції о. Василя Стебельського в Шилах у Збаражчині, жертвували гості 199.50 зол. на допомогу полоненим. 