◦ ◦ ◦ ◦ ◦ ◦ ◦

Війна між Англією і Німеччиною
Німецькі повідомлення. БЕРЛІН, 1. (ТАРС). Верховне командування повідомляє: "Зважаючи на особливо несприятливі метеорологічні умови, англійська авіація вчора зовсім не діяла. Наші ж літаки, як і раніше, продовжували бомбардування Лондона і інших важливих у воєнному відношенні об'єктів Південної, Центральної і Західної Англії. В Бірмінгамі і в південному передмісті Брістоля успішному бомбардуванню були піддані важливі воєнні заводи. При нальоті на склади боєприпасів на захід від Лондона деякі з них вибухнули. Бомбардуванням викликана катастрофа поїзду. Під час нальотів на англійські аеродроми були зареєстровані прямі попадання в ангари, склади і сховища. На бриючому польоті наші льотчики обстріляли з кулеметів кілька англійських літаків, що знаходилися на одному аеродромі, і завдали їм пошкоджень. На захід від Ірландії нашою авіацією потоплено англійське транспортне судно тоннажем коло 6 тис. регістрових брутто-тонн. Біля південно-східного побережжя Англії був розігнаний караван ворожих суден. Відмічено кілька прямих попадань, при чому одно судно, давши сильний крен, примушене було зупинитися. Над західним побережжям Норвегії в повітряному бою було збито два ворожих літаки. Німецька авіація втрат не мала".
БЕРЛІН, 1. (ТАРС). Як повідомляє німецьке інформаційне бюро, вчора в одному з міст південного побережжя Англії в результаті вибуху бомб поблизу вокзалу загорілося кілька пакгаузів. Пожежа швидко перекинулася на інші об'єкти. Бомбардування зазнав також аеродром поблизу Бірмінгема, на якому пошкоджено кілька ангарів і будинків.
У Лондоні в результаті бомбардування спалахнули пожежі і сталися вибухи в районі Сіті. В південно-західній частині міста тяжко пошкоджені споруди одного крупного заводу. Багато бомб було скинуто з бриючого польоту на аеродром, розташований на північ від Лондона. Є підстави гадати, що коло 30 ворожих літаків виведено з строю.
Англійські повідомлення. ЛОНДОН, 1. (ТАРС). Офіціально повідомляється, що в ніч на 1 листопада відмічене нове скорочення дій ворожої авіації над Англією. Було скинуто кілька бомб, головним чином в Східній Англії, районі Лондона і в одному з міст в центрі країни. Шкода незначна, кількість жертв невелика.
ЛОНДОН, 1. (ТАРС). Агентство Рейтер повідомляє, що вчора до полудня німецька авіація проявляла незначну активність. Після полудня німецькі літаки зробили наліт на різні пункти країни, протеї матеріальна шкода незначна.
Вночі ворожі літаки скинули бомби в деяких районах країни.
Англійська авіація в ніч на 31 жовтня бомбардувала окуповані Німеччиною порти Фліссінген, Антверпен і німецький порт Емден. Багато бомб було скинуто на Вальхавен, де виникли великі пожежі.
Американські повідомлення. НЬЮ-ЙОРК, 1. (ТАРС). За повідомленням агентства Ассошіейтед Пресс, італьянський підводний човен знищив 30 жовтня частину металічних підводних сітей, що захищають вхід у Гібралтарську гавань, і зник. Пошкоджена сіть була полагоджена. Вчора рано вранці під конвоєм воєнних кораблів і літаків з Гібралтара вийшло 63 торгових судна.
НЬЮ-ЙОРК, 1. (ТАРС). Як передає агентство Юнайтед Пресс, іспанське агентство Менчета повідомляє, що поблизу Ла Лінеа, на березі виявлено судно дивної форми, що являє собою комбінацію торпеди і катера. Довжина судна — 10 футів. Воно має рульове управління, пропелер, гальмо, бензиновий мотор, який ще діяв, коли судно було виявлене. Судно одномісцеве. Спостерігачі вважають, що мова йде, мабуть, про торпеду, яка управляється.
Бомбардування Неаполя
РИМ, 1 листопада. (ТАРС). Як повідомляє італьянське командування, англійські літаки скинули декілька бомб, в тому одну фугасну, на Неаполь. В результаті бомбардування є пошкодження в Баніолі, порту Капуана і Помільяно Д'Арко. Налічується один убитий і п'ять поранених.
Концентрація американських воєнних кораблів і літаків коло острова Мартініка
НЬЮ-ЙОРК, 1. (ТАРС). За повідомленням агентства Ассошіейтед Пресс з Кі Уест (штат Флоріда), на південь у спішному порядку вийшли три американських есмінці. 29 жовтня на південь направилися 5 есмінців і 11 морських бомбардувальників. Три бомбардувальники сьогодні повернулися. Газета "Геральд", яка виходить в Міамі, пише, що, за неофіціальними відомостями, американські морські сили концентруються біля острова Санта Лючіа, який знаходиться в 25 милях на південь від французького острова Мартініка.
Експорт американських бомбардувальних прицілів в Англію
НЬЮ-ЙОРК, 1. (ТАРС). За повідомленням агентства Інтернейшенел Ньюс Сервіс, представник міністерства фінансів США заявив, що воєнне міністерство дозволило експорт в Англію секретного бомбардувального прицілу. Відділ друку воєнного міністерства відмовився підтвердити це повідомлення. Високопоставлені особи морського міністерства приватним порядком підтвердили.
Поїздка американських воєнних представників в Європу
НЬЮ-ЙОРК, 1. (ТАРС). За повідомленням агентства Юнайтед Пресс, американський воєнний аташе в Італії полковник Фіске вилетів на літаку з США в Рим для спостереження за італьянськими воєнними діями в Північній Африці. Американський полковник Осмлін виїхав у Європу з секретною місією. Два офіцери американського корпусу сигнальної служби виїхали в Англію.
Господарські заходи уряду Угорщини
БУДАПЕШТ, 1 листопада. (ТАРС). Угорський уряд видав розпорядження про облік всіх лишків сала, які перевищують 50 кілограмів, а також поголів'я свиней в тих господарствах, що мають понад 5 свиней. Власники не мають права вільно розпоряджатися взятими на облік свиньми і запасами сала. За неправдиві свідчення при проведенні обліку винних каратиметься тюрмою і грошевим штрафом. Обліку підчиняються також всі лишки вівса, які, згідно розпорядження, в випадку необхідності будуть використані на потреби держави.
Національний банк переводить облік запасів золота і золотих оздоб приватних власників. Запропоновано повідомити також про посідання золотих монет. Національний банк розпочне покупку золота і золотих виробів.
За повідомленням угорського телеграфного агентства, уряд впроваджує в обіг стальні монети вартістю в 10, 2 і 1 філлер. Це викликане недостачою міді і нікелю. Кількість випускаємих монет зі сталі міністр фінансів визначив на 60 міліонів пенге.
Арешт Джавархарлала Неру
НЬЮ-ЙОРК, 1. (ТАРС). Агентство Юнайтед Пресс повідомляє про арешт видного лідера індійського національного конгресу Джавархарвала Неру. Він був затриманий в той момент, коли направлявся в Варду після побачення з Ганді. 