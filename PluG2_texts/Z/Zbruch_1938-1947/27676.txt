◦ ◦ ◦ ◦ ◦ ◦ ◦

Становище на західному фронті
ГЕЛЬСІНКИ, 3 жовтня (ТАРС). Європейський кореспондент газети "Гельсінгін саномат" повідомляє про становище на західному фронті. За їх даними, рисується така картина. Інженерні війська французької армії з великою поспішністю укріплюють свої позиції біля лінії Зігфріда. Інженерні частини очистили зайняту французами німецьку територію від мін. В районі Варнда викопано 3000 мін, які не розірвались. Французькі воєнні круги вважають, що на цій території, розміром в 3 квадратних кілометри, знаходилось щонайменше 6000 мін.
Англійським і французьким льотчикам вдалося зробити багаточисленні розвідувальні польоти за лінією Зігфріда до центрів розміщення німецької армії. Вказують, що льотчики сфотографували територію, яка знаходиться на 200 англійських миль від лінії фронту. З фотознимків видно, що німецькі війська готові до швидкого перекидання на фронт залізницями і автомобілями.
Парижський кореспондент "Гувудстадсбладет" повідомляє, що Німеччина сконцентрувала на західному фронті 50 дивізій. Газета вказує, що тепер тут солдат вдвіче більше, ніж на початку війни. Розвідувальні французькі літаки встановили, що ночами німецькі війська поповнюють свої лави головним чином на ділянці між Рейном і Мозелем, в найактивнішій частині фронту.
Військова делегація СРСР в Естонії
ТАЛЛІН, 4 жовтня (ТАРС). 2 жовтня ранком до Талліну прибула військова делегація Радянського Союзу на чолі з командармом другого рангу тов. Мерецковим. Вчора ранком в Таллін прибула друга частина військової делегації СРСР на чолі з флагманом флоту 2 рангу тов. Ісаковим.
Наступний приїзд в Москву німецької економічної делегації
БЕРЛІН, 4 жовтня (ТАРС). Агенство Трансоцеан повідомляє, що 7 жовтня до Москви повинна прибути німецька економічна делегація на чолі з радником по економічним питанням Міністерства іноземних справ Шнурре.
"Ліетувос Айдас" про поїздку Урбшіса в Москву
КАУНАС, 4 жовтня (ТАРС). "Ліетувос Айдас" виступила вчора з великою статтьою в якій пише: "Багаточисленні за останні неділі поїздки іноземних дипломатів в Москву ясно показали всьому світу, що політика великого Радянського Союзу зробилась важливим центром світової політики, що тут вирішуються дуже важні питання. Литва сьогодні провожала свого міністра закордонних справ в Москву. Його поїздкою цікавиться не тільки Литва, але і ввесь світ, так як в даний момент слово Москви важить дуже багато, воно авторитетне далеко за межами СРСР.
Ми повинні відзначити, що керівники дипломатії Литви поїхали до Москви повні добрих надій і довір’я. Великі події минулого місяця багато змінили у Східній Європі. Радянський Союз безпосередньо наблизився до нас, зробився нашим сусідом. Цілком природно, що стало практичною необхідністю двом сусідам обговорити знову ситуацію, що утворилася, обговорити і навіть наново урегулювати деякі питання.
З перших днів дипломатичних відношень між Литвою і СРСР литовська дипломатія ніколи не розчаровувалась в політиці Москви. Починаючи з 1920 року, коли почались нормальні дипломатичні відношення між СРСР і Литвою, Радянський Союз нераз доводив свої симпатії до Литви, коли для неї наступають тяжкі моменти. Литовське громадянство цього не забуло". 