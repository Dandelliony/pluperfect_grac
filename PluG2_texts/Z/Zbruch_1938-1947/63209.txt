◦ ◦ ◦ ◦ ◦

Німецькі літаки обкидали бомбами важкого калібру військові об'єкти на англійському побережжі на схід від Портсмавту. Дальше бомбардовано також один англійський порт на південно-західному побережжі Англії.
На грецький вітрильник "Продромос", що плив коло побережжя Греції, стріляв гарматами англійський підводний човен. Є ранені. — Англійська торпеда поцілила також грецький пароплав. Є вбиті і ранені.
На Мадярщині мають змінити уряд.
На зайнятих теренах японці ввели новий гріш — гумпіо (бон) з підкладом японського єна.
На Сході відбито численні наступи ворога. Авіяція піддержувала власні наступальні дії нищівними ударами проти ворожих становищ і концентрацій військ над горішньою Волгою, як теж на відтинку Ловат. Фінські повітряні сили розбили на Карельському фронті з'єднаннями бомбардувальників і винищувачів ворожі колони і частини на вихідних позиціях.
В часі від 25 лютого до 5 березня втратила большевицька авіяція 197 літаків. З того 165 збито в повітряних боях і 16 протилетунською артилерією. Решту знищено на землі. В тому самому часі втрачено на Східному фронті 31 власних літаків.
В Північній Африці перевели німецькі частини один успішний розвідувальний випад. Пікуючі літаки і з'єднання легких бомбардувальників німецької авіяції атакували у східній Киренайці польові табори, згрупування автомашин і склади погінних матеріялів ворога. Підчас атак на бази британських літаків та залізничі об'єкти на терені Півн. Єгипту, пошкоджено 5 березня поцілами бомб на схід від Марса-Матрук один транспортний корабель.
На Мальті осягнули німецькі бомбардувальники точні поціли бомбами найтяжчого калібру в цитаделю і у місце постою кораблів у пристані Ля Валєтта. Найменше два підводні човни пошкоджено.
Австралія впаде за кілька тижнів
БЕРЛІН, 8 березня. — Дотеперішній шеф австралійських військ на Маляї, генерал-майор Беннет заявив представникам преси, що нападу японців на Австралію та упадку Австралії слід сподіватися не за місяці, а вже у найближчих тижнях. Ген. Беннет закликає Австралію зібрати всі сили для оборони. — Австралійський прем'єр Джон Кертен відмовив згаданому генералові Бенкетові виступати перед парляментом. — Таксамо песимістично висловився австралійський міністр повітряної комунікації, ген. Камерон. Він сказав, що Австралію чекає трагедія, якщо вона не дістане як стій обіцяних літаків та воєнного матеріялу з закордону! У цій справі має виїхати до Вашінгтону австралійська делегація. — Переполох в Австралії безмежний, особливо після налету японців на Брум та знищення 28 літаків. Англійці цікавляться тепер більше справою Бірми й Індії.
Бої за твердиню Бандоенг
ТОКІО, 8 березня. — Японські збройні сили на суші і на морі зайняли столицю Голяндської східної Індії, Батавію, п'ять днів після першої висадки на Яву.
ТОКІО, 8 березня. — Два портові міста на північному побережжі західної Австралії бомбардувала японська авіяція.
ТОКІО, 8 березня. — Більше число послів індійських центральних законодатних зборів домагалося негайного створення індійського національного уряду.
ТОКІО, 8 березня. — Керівник уряду для цивільного населення ЗДА, Лєон Гендерсон заявив, що на нові опони для приватних возів нема гумової сировини.
СТОКГОЛЬМ, 8 березня. — Факт, що голяндські війська і відділи союзних держав завернули з західної частини Яви, потвердила агенція Ройтера. Серед боїв проходить відворот у напрямі на твердиню Бандоенг, головну кватиру ген. Г. Терпортена.
ТОКІО, 7 березня. — Для Індії нема у дійсності, як повідомляє італійська "Стампа", іншої розв'язки, як тільки та, до якої накликує Хандра Бозе, а це — звільнення від англійської тиранії. 