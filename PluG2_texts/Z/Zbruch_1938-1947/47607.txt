Готуватись до сівби, ширити колективізацію

Високі врожаї сільськогосподарських культур залежать в першу чергу від того, як буде підготовлена й проведена сівба. Щоб вчасно і високоякісно провести весняну сівбу, треба заздалегідь, згідно складених планів, очистити посівний матеріал, протруїти його, добре відремонтувати машини, організувати бригади, ланки, правильно розставити людей на всіх ділянках роботи.
Особливу увагу в підготовці до весняної сівби треба приділити новоорганізованим колгоспам. Районний партійний комітет, райвиконком і райземвідділ повинні передавати досвід роботи колгоспників східних областей України і колгоспів ім. Леніна і ім. Молотова. Допомогти їм обміняти посівний матеріал, підготувати реманент, тяглову силу, а основне, розставити людей.
В підготовці до весняної сівби вже зроблено багато: організовано 48 зерно-очистних пунктів, для допомоги безкінним орґанізовано 1.240 супряг, відремонтовані осі сівалки, майже всі плуги, борони, культиватори. Для ремонту сільськогосподарського інвентаря організовано 50 кузень, для них одержано 10 тонн вугілля.
Але є ще чимало недоробленостей. Ще й насьогодні не закінчена очистка посівного матеріалу, хоча строки, вказані в договорі на соціалістичне змагання з Медикським районом, вже минули. Треба було до 10 лютого закінчити очистку всього насіння, а насправді з 6.131 цнт. очищено тільки 3.964 цнт.
В договорі соціалістичного змагання зобов'язались до 15 лютого вивезти 112 тисяч тонн гною, а на 10 лютого вивезено тільки 57.693 тонн. Особливо відстають з вивозкою гною колгоспи ім. Леніна, с. Германовичі, де з 1.500 тони вивезено лише 250 і ім. Молотова, с. Библо, де з 1.600 тонн вивезено лише 310 тонн. Всю тяглову силу, людей треба кинути на вивозку гною, очистку насіння, закінчення ремонту інвентаря.
Одночасно з підготовкою до другої більшовицької весни одноосібне селянство Перемишльського району перебудовує форми свого господарювання на колективні рейки. Все ширше розгортається колективізація. Насьогодні по району організовано 10 колгоспів, в які об'єднано більше 310 господарств. Новоутворені колгоспи розпочали жваву підготовку до весняної сівби.
Крім того, по району утворено ще 16 ініціативних груп, в які подано більше 261 заяв. В селах Тисова, Боратичі, Кругель, Сілець, Корманичі, Аксманичі і інших також скоро з ініціативних груп оформляться колгоспи.
Одноосібне селянство Перемишльського району все більше переконується в перевагах колгоспного життя. Вони знають, що в минулому році колгоспи одержали значно виший урожай, ніж одноосібні господарства. Колгоспники одержали на вироблені трудодні по 15—20—25 і до 50 центнерів хліба, що вони живуть заможно і радісно.
Готуючись до весняної сівби, треба і далі ширити добровільний колгоспний рух, вести серед бідняцько-середницьких господарств масово-політичну, роз'яснювальну роботу, на конкретних фактах колгоспної заможності доказувати про переваги колгоспного життя. Зробити Перемишльський прикордонний район форпостом оборони нашої батьківщини, районом суцільної колективізації і суспільної заможності трудящого колгоспного селянства — таке завдання районних партійних і радянських організацій. 