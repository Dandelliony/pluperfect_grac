◦ ◦ ◦ ◦ ◦

Атомні бомби під час конгресу в Москві
Берлін, 16 жовтня. Большевицькі вчені заявили на конгресі в Москві, що для ведення війни можна б використати науку про атоми. Вони впевняли, що одна атомна бомба має силу знищити цілком навіть найбільше місто. Цікаво знати, — завважує шведська преса — чому большевики так пізно подумали про те, що атомними бомбами можна краще воювати, ніж дивізіями большевицької армії.
Большевики залишають Іран
Стокгольм, 16 жовтня. У повідомленні з Тегерану сказано, що совєтські окупаційні війська з Північного Ірану мають відійти, щоб "скріпити кавказький фронт", залишаючи місце для Англії, яка з свого боку вже заповідає, що вона має намір окупувати ввесь Іран, аж до кавказького кордону. Так отже Англія добилася на сході своєї першої перемоги; інша справа, що не проти ворога, але проти свого власного союзника.
Черчіль не хоче інформувати про схід
Берлін, 16 жовтня. Незвичайно гостро відкинув Черчіль у Палаті Громад усі спроби, які змагали до того, щоб одержати від уряду інформації про становище на східному фронті. На заяву лейбурівського депутата Шінвелла, що в країні панує значне занепокоєння розмірами і темпами допомоги, яку треба дати большевикам, прем'єр-міністр відповів, що Шінвелл не має монополії на те, щоб бути з того приводу неспокійним. Він заявив, що не допустить до жодної дебати над цим питанням, ні на прилюдному, ні на таємному засіданні.
Сплетня про корпус в Архангельську
Лондон, 16 жовтня. У Лондоні з великим здивуванням прийняли вістку, яку подала американська преса, що наче б то Англія вислала свій експедиційний корпус до Архангельська. Компетентні лондонські кола заявляють, що їм нічого не відомо про висилку такого корпусу. Ось до чого докотились у своїх видумках американські журналісти.
Увесь Донбас без оборони
Берлін, 16 жовтня. Бій над Азовським морем закінчений. Армія Будьонного майже цілком знищена. Таким чином усунено останки большевицьких військ, які ще намагалися оборонити Донбас. Большевики можуть протиставити німецькому наступові ще хіба тільки нашвидку зібрані запасні частини, але вони вже не зможуть відограти жодної ролі. Як відомо, Донбас — це база большевицької тяжкої промисловості. Тут об'єднані кругло 2/3 всієї совєтської продукції вугілля і 1/3 всієї совєтської важкої промисловості. Після того, як большевики втратили залізнорудні простори Криворіжжя, промисловість Ленінграду та Києва, і коли промисловість Москви та Харкова вже не всилі повноцінно працювати тому, що авіяція в тих районах нівечить можливості праці, втрата Донбасу відбирає большевикам останні вигляди на можність випродукування хоч би частини втраченого воєнного матеріялу.
Шпигунська афера в Португалії
Лісбона, 16 жовтня. Повідомляють, що португальська поліція викрила велику шпигунську аферу, ведену в користь Англії. В цю аферу, що мала на меті політичне і військове шпигунство, замішаний також англійський посол у Португалії.
Арабські заворушення в Палестині
Берлін, 16 жовтня. З Палестини повідомляють, що там дійшло до нових заворушень та сутичок між арабським населенням і англійською поліцією. Є вбиті і поранені.
Комуністичні збори в Лондоні
Берлін, 16 жовтня. В Лондоні відбулися великі збори молоді, на яких зібрані виявляли свої гарячі симпатії для Сталіна.
Жертви большевизму в Еспанії
Мадрид, 16 жовтня. У співпраці з епископатом єпархії Мадрид-Алькаля устійнено список всіх католицьких духовників, як також всіх черців і черниць всіх чинів, що їх большевики замордували під час еспанської громадянської війни. Отже жертвою червоної юрби впало разом кругло 500 католицьких духовних, 2.500 черців і 755 черниць, лише в дієцезії Мадрид-Алькаля.
Бомбардування Менчестеру
Берлін, 16 жовтня. У вчорашньому дні діяння німецької авіяції були спрямовані на центр англійської промисловості, Менчестер, а також в південно-східному районі Англії бомбардовано аеродроми і важні військові споруди. В Північній Африці німецька авіяція проводила дальше бомбардування ворожих позицій і портів. У Гайфі спричинено пожежу складів пального. На східному фронті німецька авіяція проводила далі бомбардування Москви і Ленінграду та залізничих шляхів, перериваючи їх у багатьох місцях.
55 англійських літаків збито за три дні
Берлін, 16 жовтня. У вчорашньому дні під час налету англійської авіяції на побережжя Каналу німецька зенітна артилерія і винищувачі збили 19 англійських літаків. В Північній Африці німецька авіяція збила в повітряних боях 8 англійських літаків. Коли врахувати, що в двох попередніх днях англійці втратили 29 літаків, так втрати англійської авіяції за останні три дні становлять разом 55 літаків. 