Kapa за шапку "нелєґальної орґанізації Січ". —  Сенат львівської політехніки. — Рекордовий подвиг львівської почти. — Скарбова Палата в Тернополі. — Вали Траяна.

Kapa за шапку "нелєґальної орґанізації Січ". Повітове Староство у Львові карним наказом ч. Кр. 3634 на основі письма поліції в Гаях коло Львова з 30-го січня ц. р. покарало Д. Пруса в Гаях гривною 15 зол. із заміною, якби гривни не можна було стягнути, на арешт 3-ох днів за те, що 3. листопада 1938 р. в Гаях носив публично шапку нелєґальної орґанізації "Січ". Покараний вніс спротив до повітового староства у Львові. Річ іде про шапку, виробу Українських Інвалідів у Львові. Постерунковий в Гаях вже вдруге здер Д. Прусові й забрав зі собою за першим разом "лещетарку", другим разом т. зв. "мазепинку".
Сенат львівської політехніки зібрався в пятницю в 13. год. на нараду. Вечірна преса вяже це засідання з промовою проф. Бартдя.
Рекордовий подвиг львівської почти — Заг. Лічниця — Валова через Київ. Лист з Заг. Лічниці у Львові до адресата, зам. при вул. Валовій 23 у Львові, ішов аж 7 днів через Київ. Теодор Чорній, хворий в Загальнім Шпиталі у Львові (хірурґічний відділ), перед операцією написав листа до свого сина Володимира, який працює в елєктротехнічному заведенні Льва Надраґи у Львові при вул. Валовій 23, щоб чимскорше прийшов до нього. Тимчасом син вчас не прибув, бо лист, зрештою заадресований згори по польськи (ще й читким письмом), і вдолі по українськи (також читким письмом), наданий 7-го ц. м. у Львові, як доказує печатка, прибув до адресата на вул. Валову аж за 7 днів, значить 15. ц. м. Як видно з печаток, лист був у Києві, де прибили відповідні печатки й де написали "Львув-Польска" (ще й латинкою)! Долати варто, що від Заг. Шпиталю до вул. Валової всього 10 хвилин ходу! Може Дирекція Почт і Телєґрафів у Львові вияснить рекордово дивоглядну справу і притягне урядовця рекордиста до відповідальности.
Скарбова Палата в Тернополі. Як відомо, від довшого часу товклася в ріжних колах справа установлення в Тернополі Скарбової Палати. Підчас соймової комісії перейшов внесок, щоб на ту ціль призначити в буджеті на рік 1939/40 200 тисяч золотих. На останньому засіданні тернопільської міської ради президент тієї ради Відацький повідомив присутніх, що він дістав від воєводи Маліцького вістку про креування Скарбової Палати в Тернополі. Як кажуть, рішення у справі тернопільської Скарбової Палати западе ще цього місяця. У звязку з цим, приблизно 90 урядовців покинуть Львів і перенесуться до Тернополя.
Вали Траяна. В Жежаві та в Городчиці, 6 км. від Заліщик відкрили величезні земні вали, що їх висипано людською рукою, які творили рід старовинних укріплень. Ці вали довгі приблизно на 300 м, творять частину т. зв. "Валів Траяна", які тягнуться від Збруча. 