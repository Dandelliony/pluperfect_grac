Львову

  Гордись, преславне місто Львів, Ясну стрічаючи свободу! Тобі — вся щирість наших слів І шана мужнього народу.   Три роки горя, болю, мук, Три роки лютої наруги — І ось лягли кістьми на брук Німецькі виродки-звірюки.   Шумлять святкові прапори На радість нам, на страх німоті, А небо світлої пори — В дзвінкій серпневій позолоті.   Червонозоряна, струнка, Проходить Армія рядами... Живи ж, поезіє Франка І вільнолюбного Адама!   Нам треба далі йти та йти, Солдатам правди, — за Карпати: Наказ від сестер і братів — На смерть розбійників скарати!   Повинно бути й буде так, Як геній Сталіна накреслив! Де ми пройшли в огні атак, Розквітнуть молодість і весни.   Вільна Україна   