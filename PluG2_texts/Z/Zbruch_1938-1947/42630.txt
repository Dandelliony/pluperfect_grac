◦ ◦ ◦ ◦ ◦ ◦ ◦

Таємнича пожежа на Кипрі.
Нафтові водопроводи знищені бомбою.
РИМ, 13.10. В ночі на середу серед таємних умовин спалахнула пожежа у великому підземному збірнику ропи на острові Кипрі. Збірник згорів. Тієї самої ночі знищено бомбою новозбудований нафтовий руро провід, що безпосередно забезпечував кораблі в нафту. Спричинників того саботажу не схоплено, ані не натравлено на їхні сліди. Арештовано стійки й передано їх військовому судові. Значить, на Кипрі діє протианґлійська організація.
Німецькі війська в Румунії.
Охорона джерел румунської нафти
БУКАРЕШТ, 13.10. У звязку з ґарантією самостійности, яку приобіцяла Німеччина Румунії у Відні, вислав німецький уряд до Румунії військову місію, відділи інструкторів, необхідних для реорґанізації румунської збройної сили та летунські штрафи. Німецька військова місія і летунські штраети мають завдання охоронити румунські нафтові терени, а відділи інструкторів переорганізувати й вишколити румунську армію, як це започаткував ґен. Антонеску, шеф уряду Румунії. Після виконання своїх завдань німецьке військо вернеться до Німеччини.
У Берліні підкреслюють, що Німеччина повідомила заприязнені держави про те, що німецьке військо вислано до Румунії.
Негайна відповідь Румунії
БУКАРЕШТ, 13. 10. Політичні зміни в Румунії, втеча короля Карла з краю, низка безоглядних розпорядків ґен. Антонеску, що мають на меті основно відродити політичне життя в Румунії, спричинили теж зміну політичного курсу супроти Анґлії. Відомо, що Анґлія перед кількома місяцями програла свою ставку на Балкані, тому теж усіми засобами намагалася приєднати Румунію на свій бік. Король Карло не противився тому, щоб румунський уряд у всьому слухав Анґлії.
Останньо Анґлія загрозила Румунії, що зірве з нею дипльоматичні взаємини. Одначе це ні трішки не злякало новий уряд в Румунії. Публична румунська опінія обурена, довідавшись про те, що Анґлія плянувала карну експедицію на Румунію, чи пак на її нафту. Зокрема Анґлія силоміць хотіла викликати війну на Балкані.
Щоб цьому в пору запобігти румунський уряд рішився швидко перевести реорґанізацію своєї армії, тому звернулася до Німеччини, щоб ця вислала до Румунії військову місію і відділи інструкторів, щоб перевести реорґанізацію румунської армії. Німеччина пішла на зустріч проханню Румунії.
Замороження румунських капіталів в Америці.
ВАШИНҐТОН, 13. 10. Президент Рузвельт проголосив у четвер постанову в справі замороження румунських капіталів в Америці. Щоб могти відобрати з румунського конта в Америці гроші, яких є понад 10 міліонів долярів, треба окремого дозволу міністра скарбу.
Румунія не дає нафти
БУКАРЕШТ, 12. 10. У четвер проголошено урядово, що Румунія не буде дальше доставляти Туреччині й Греції нафти. Причини того рішення румунського уряду не проголошено.
Посли Америки в Римі й Берліні виїхали до Вашинґтону.
ВАШИНҐТОН, 12. 10. Американський посол у Берліні, Александер Керл і посол Едвард Рід у Римі, виїхали до Вашинґтону, щоб скласти звіт про договір 3-ох великодержав. Цей виїзд американських послів зі згаданих столиць не має суттєвого значіння.
Анґлійці покидають Румунію.
БУКАРЕШТ, 13. 10. У звязку з виступом румунського уряду анґлійці переконалися, що Анґлія програла в Румунії. Круги, зближені до анґлійського посольства в Букарешті, впевняють, що небаром анґлійці покинуть Румунію. З Констанци вже виїхало 7 анґлійських громадян.
Французько-анґлійські взаємини.
БЕРНО, 12. 10. Анґлійська влада в Кенії замкнула французький консулят у Найробі, столиці Кенії. Покищо не проголошено подробиць того рішення анґлійської влади, одначе це найкраще свідчить про відношення Анґлії до свого б. союзника.
Японці зайняли Лінан.
ШАНГАЙ, 12. 10. Японські війська зайняли у второк важний осередок провінції Чекіянґ, місто Лінан.
Того ж самого дня японське військо почало офензиву проти війська Чункінґу.
Нові прокуратори в CCCP. Начальний прокуратор СССР іменував Влядаса Нюнка прокуратором литовської совітської республики, та Віроляйнена прокуратором карельської совітської республики.
Протижидівські закони в Хорватії. Постанови югословянського уряду у справі відсунення жидів від впливів на культурні й торговельні справи, мають поширити й на Хорватію.
Расові закони в Протектораті. Небаром введуть у Протектораті расові закони, що мають на меті розділити чехів від жидів та усунути цих останніх від господарського життя.
Відзначення для оборонців Дакару. Оборонці Дакару, французькі контрадмірали Ля Круа і Ляндіо, дістали ордери Почесної Лєґії.
Анґлійські репресії в Єгипті. На вимогу анґлійської влади припинено на 10 днів головний часопис самостійницької партії Вафд за поширювання алярмуючих вістей. 