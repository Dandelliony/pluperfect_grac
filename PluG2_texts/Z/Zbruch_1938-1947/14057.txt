В автономній словацькій державі.

Розміщення міністерств.
Словацька рада міністрів рішила вчора розмістити поодинокі міністерства ось як: Президія ряди міністрів та міністерство внутрішніх справ в губернаторській палаті; міністерства: справедливости, суспільної опіки та здоровля, — в будинку окружного сулу; міністерство — освіти — у буднику кураторії, мін. комунікації у будинку залізничої дирекції, мін. господарки — у будинку виділу публичних робіт.
Рада міністрів буде збиратись у кожний понеділок.
Своїм урядовим орґаном узнав новий уряд щоденник "Урядне Новіни".
Для оборони інтересів національних меншин Словаччини, утворено національні секції: малярську та німецьку.
Урядова мова Словаччини.
Словацька рада міністрів рішила, що урядовою мовою автономної Словаччини є виключно словацька мова; винятки можливі лише за спеціяльним дорученням влади. Комунікат підкреслює, що це рішення у нічім не нарушає прав національних меншин.
Громадянські комітети.
У Братиславі утворився під проводом проф. Сідора центральний громадянський комітет, якого завданням є втягнути до співпраці у боротьбі за словацькі права, ширші громадянські кола. Крім того повстає багато льокальних комітетів, що мають посередничити між адміністраційною владою та населенням. Комітети слідкуватимуть за діяльністю усіх урядів (військових та цивільних) та, у випадку шкідливої діяльности давніших урядовців, звернутися до центрального комітету, щоб він поробив відповідні заходи в уряді
Політична орґанізація словацьких німців.
На місце розвязаної недавно карпато-німецької партії, що співпрацювала з Генляйном, утворили нову партію словацьких німців "Дойче Партай". Її затвердив уже словацький уряд. Вчора уладила ця партія велику маніфестацію, в якій взяло участь 5.000 німців. Промовці та маніфестанти висловили словацькому урядові подяку за його прихильність до німецької меншини у Словаччині.
Большевицька преса атакує автономічну Словаччину.
Большевицька преса завзято накидується на новий словацький уряд, який — мовляв — становить „перемогу фашистів". Зокрема обурює большевиків, що словацький уряд наказав розвязати комуністичні орґанізації.
Чи дійде до митної унії між Німеччиною і Чехією?
В офіційних колах Праги заперечують вістку, яку подавала останніми часами европейська преса, що Німеччина заключила митну унію з Чехо-Словаччиною. Заперечують також вістку одного англійського щоденника, який інформував, будьтоби Німеччина на берлінській конференції запропонувала чеській делєґації митну унію. Крім того у Празі пригадують, що сама Німеччина заперечила ці вістки.
З Еспанії вернеться 12.000 італійських добровольців.
З Бурґосу повідомляють офіційно, що тепер виїде з Еспанії разом коло 12.000 італійських добровольців. 