Назустріч новому року

Новорічні ялинки
Бригада кращих художників працює зараз над художнім оздобленням міста і прикрашенням ялинок. В місті буде організовано декілька ялинок. Центральна ялинка буде на Гетьманських валах. Ялинки також будуть поставлені на стадіоні "Динамо", на площі біля університету та інших місцях.
Сто тисяч карбованців на ялинки
Готуючись до нового 1940 року Львівський Обласний Відділ народної  освіти взяв на облік школи, дитбудинки та дитсадки. На прикраси ялинок та різні подарунки для дітей відділ народної освіти відпустив 100 тисяч карб.
В Палаці піонерів
Палац піонерів жваво готується до зустрічі нового року. Новорічна ялинка для них буде святом радісного і щасливого дитинства. Вечором 31 грудня тут відбудеться велике гуляння, на якому виступлять гуртки художньої самодіяльності під керівництвом тов. Панасюка. Балетний гурток виконає танок "Сніжинки" і "Танок птиць". Дитячий симфонічний оркестр виступить з творами радянських композиторів. Біля ялинки, яка засяє сотнями вогнів в цей чудовий вечер, з'явиться "дід мороз", який звеселить дітей цікавими казками та різними оповіданнями. Дітям буде роздано гарні подарунки. Для організації ялинки відпущено 3.000 карбованців. 