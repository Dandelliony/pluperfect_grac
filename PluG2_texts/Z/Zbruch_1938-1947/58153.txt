◦ ◦ ◦ ◦ ◦

Задушні дні. Тільки 2 листопада Краків, 29 жовтня. Згідно з розпорядженням влади день Всіх Святих (Задушні дні) святкуватиметься на просторі цілого Генерал-Губернаторства тільки в неділю, дня 2-го листопада. Відправа Богослужень у суботу може мати виключно звичайний церковний характер.
Нові назви вулиць. В дальшому перейменуванні львівських вулиць: вул. Лесі Українки (давніше Скарбківська) названо Староміською (Альтштадтштр.).
Звільнили 70.000 полонених. Український Червоний Хрест у Львові одержав вістку, що з табору полонених у Холмі звільнили 70.000 українських полонених.
Світлини Львова і Галичини. В крамниці при пл. Галицькій (ріг пл. Марійської) Дістріктсфремденфіркерсфербанд Галіцієн) є гарна вистава світлин Львова та Галичини. Спеціяльно гарні світлини храму св. Юра.
Перебудова кравецьких кооператив. У зв'язку з загальною перебудовою промислу на території Галичини, буде переведена теж реорганізація кравецьких кооператив, які мали в різних пунктах міста свої робітні та приймали до виконання мужеські й жіночі одяги.
Скільки у Львові ресторанів? Трест ресторанів і їдалень (вул. Миколая 17) має у свому заряді 135 ресторанів, із яких 119 вже відкриті та чинні. З цього числа 6 ресторанів призначені виключно для німців. Покищо не поладнана справа чисто українських льокалів. Трест відпускає ресторани на бухгалтерійне розчислення комісарам (Комісаріше Фервальтер), за кавцією. Приділи товарів одержує трест організовано на всі ресторани, та їх надто мало, щоб могти всі заосмотрити. Ярину та дріб має трест дозвіл купувати на власну руку. Ціни викалькульовані на максимальних цінах і ведеться їх контролю. Добре загосподаровані вже ресторани, в яких можуть одержати поживу приїжджі: при вул. Князівській 69 (керівник п. Мельник), Хорущини 5. І. пов. (кер. п. Демків), вул. Словацького 14 (кер. п. Ломиш), пл. Голуховських 4 (кер. п. Прухницький), вул. Східна 24 а (кер. п. Скоморович), вул. Рутовсьчого 26 (кер. п. Верхоляк), вул. Городецька 56 (кер. п. Центелевич), Ринок 17 (кер. п. Спільник). Ресторани повинні бути відкриті від 8 год. ранку до 7 вечора, а можуть бути відкриті до 11 год. ночі. 