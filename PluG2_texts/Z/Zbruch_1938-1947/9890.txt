27 жертв терору в Гайфі

Хвиля терору в Палестині росте. Найбільше жертв принесли замахи в Гайфі: 27 арабів згинуло, 92 ранено з них 52 перевезено до шпиталю. Жидів згинуло 6, ранено 11.
Згинув м. ін. інж. Туніс, зять д-ра Вайцмана, голови жидівської аґенції та міжнародної сіоністичної орґанізації.
ПОЛІЦІЯ СТРІЛЯЛА ДО ЮРБИ.
Заворушення викликав вибух двох бомб, що їх кинули на арабську каварню; дійшло до загальної стрілянини. Поліція дала кілька сальв у юрбу, не остерігаючи її. Зате арештовано 10-х поліцаїв.
В ЄРУСАЛИМІ.
У старій дільниці Єрусалиму кинув хтось бомбу на гурт арабів, згинув один араб, ранено 2 арабки і 5 арабів.
На самохід заступника брит. окружного комісаря у Назареті кинули бомбу, але вона нікого не ранила.
У жидівському селі Раанан вистрілив хтось кілька разів до таксівки, вбиваючи 1 жида і ранячи 2.
Арабські купці в Яффі замкнули крамниці на протест.
БРИТІЙСЬКИЙ УРЯД УЖИЄ ГОСТРИХ ЗАСОБІВ ПРОТИ ТЕРОРУ В ПАЛЕСТИНІ.
У звязку зі загостренням терористичної акції в Палестині, брит. міністр кольоній Мек Дональд дав губернаторові Палестини повновласть ввести стан облоги на цілому просторі, який йому підлягає.
У льондонських політичних колах твердять, що уряд вжиє дуже гострих засобів, щоби спинити теперішню хвилю терору. Висилку 5.000 війська, що мало виїхати до Палестини в осени, приспішать. Бритійський кружляк, що плив до Мальти, завернувся з дороги до Гайфи.