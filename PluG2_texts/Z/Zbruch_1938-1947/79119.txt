◦ ◦ ◦ ◦

Над Середземним морем ідуть раз-у-раз завзяті летунські бої. 17-го квітня німецькі нищильні літаки мали особливий успіх. Підчас летунських боїв вони збили — за дотеперішніми звідомленнями — 8 літаків, між ними 4 чотиромоторові бомбардувальники. Протилетунська артилерія і німецькі ловецькі машини знищили ще три літаки.
Ескадри важких німецьких бойових літаків заатакували вночі на 18 квітня портові споруди в Альжирі. У спадному леті скинені бомби усіх калібрів вибухали серед важних портових споруд і магазинів, спричиняючи великі спустошення. Інші ловецькі бойові літаки бомбардували з добрим вислідом ангари і сховища аліянтської летунської бази Соул Ел Арба, біля тунісько-альжирського кордону.
Шведська преса далі приносить обширні звідомлення про намагання рятувати залогу затопленого шведського підводного човна "Улвен". З підводного човна, яке лежить на глибині приблизно 60 метрів біля Марстранд, чути далі стукання. а місце нещастя прибув рятунковий корабель "Белос" із потрібними приладами. Рятункову акцію утруднює сильно хуртовина, яка запанувала вздовж західного шведського побережжя. В неділю шеф шведської флоти, адмірал Там, говорив через радіо до залоги "Ульвена".
Наймолодший італійський вояк, як пише часопис "Трібуна" — це восьмилітній Італо Сабрата. Цей хлопець втратив руку і одно око на північно-африканському фронті і командант дивізії таки на полі бою казав йому ступінь десятника. Цей хлопець, син італійських батьків з Лівії, оставши сиротою, пристав до одної італійської дивізії, яка прийняла його в свої ряди і дала йому своє прізвище "Сабрата". Після того він брав участь у всіх боях італійських одиниць. Найліпших друзів мав він в одному саперному відділі. Він помагав закладати міни і витягати їх на зайнятих обширах. При цьому його постигло нещастя і він утратив одну руку й одно око. Тепер цього хлопця післали до Зари, де він буде вчитися в школі.
В Анкарі в останніх тижнях відбувалися господарські переговори між Німеччиною і Туреччиною. 18-го квітня підписано умову. З німецького боку підписали її амбасадор фон Папен і посол Клодіюс, із турецького боку — міністер закордонних справ Сарачоглю і голова комісії для господарсько-фінансових переговорів Бурган, Ціні, Самуо. Щоб товаровому й грошовому оборотові між обома країнами дати на майбутнє тривалу основу, підписано умову про товаровий оборот й умову про регуляцію платничого обороту. Водночас у спеціяльному протоколі окреслено обсяг товарового обороту. До 31 травня 1944 року передбачено товарообмін на суму 120.000 нім. марок. Німеччина постачатиме для Туреччини промислові вироби, Туреччина деякі сирівці. В основному ця умова спирається на німецько-турецькій умові з 9 жовтня 1941 року.
Один шведський кореспондент, добре запізнаний з обставинами в Англії та з різними струями серед британського громадянства, оголошує низку питань, якими сьогодні переважно переймається англійський народ. На першому місці стоїть питання другого фронту. Англійський народ сподіється, що створення другого фронту матиме в наслідку зменшення мілітарних небезпек для англійського материка. В Англії думають, що другий фронт здійме гніт, який придавлює острів. На другому місці стоїть зацікавлення британського народу питанням, що станеться з Англією після війни. Від коли плян Беверіджа висунувся на перше місце політичних інтересів, широкі маси, як ще ніколи, переймаються соціяльними проблемами в післявоєнних часах. Накінці англійський народ домагається пояснити йому хід боїв на морях. Факт, що уряд скриває дальше величину корабельних втрат, спонукує англійське громадянство поширювати сильно різні небезпечні комбінації про смертельну небезпеку підводної війни держав Пакту Трьох. 