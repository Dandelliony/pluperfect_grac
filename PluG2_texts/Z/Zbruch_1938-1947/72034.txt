◦ ◦ ◦ ◦

Євгенія Винниченко-Мозґова. На запрошення Концертного Бюра ІНТ приїжджає до Львова на гостинні концерти відома українська співачка, солістка Білгородської Народної Опери, Євгенія Винниченко-Мозгова. П. Мозґова дасть у Львові два концерти, а відтак виїде в турне по Галичині. Акомпаніює в концертах п. Мозґової професор Роман Савицький. Замовлення на квитки на концерти приймає Концертне Бюро у Львові, вул. Францішканська 7, тел. 232-23.
Дириґентський курс. Пригадуємо, що 2 листопада ц. р., організує Відділ Культурної Праці УЦК дириґентський курс І-го ступня для початкуючих кандидатів у приміщенні Інституту Народної Творчости при вул. Францішканській ч. 7 Виклади на курсі будуть відбуватися 5 разів в тижні (від понеділка до п'ятниці по 6 годин денно). Два дальші дні в тижні призначені на евентуальний виїзд курсантів додому. Курсанти будуть приміщені безплатно в гуртожитку. Кожний мусить привезти зі собою накривало, подущину, рушник, їдунку, горнятко та прибори до їдження. УЦК робить старання, щоб прохарчувати курсантів за відповідно низькою оплатою. Оплата за науку на курсі 120— зл., вписове 10.— зл. Платиться згори. Зголошення на курс висилати до 26 жовтня ц. р. на адресу: Відділ Культурної Праці УЦК, Львів, Ринок 10. В часі науки нових зголошень не приймається. Рівночасно із зголошенням треба надсилати вписове.
Проєкт українського мебля. Кооператива "Українське Народне Мистецтво" у Львові повідомляє, що з причин технічних труднощів у висилці проєктів продовжено реченець здачі проєктів до 30 жовтня 1942 р. Замісцеві автори можуть надсилати свої проєкти поштою не пізніше, як дня 30. ц. м., про що повідомлять управу кооперативи окремим порученим листом зі залученням поштової довідки висилки проєкту.
Плян бігів на перегоновому майдані Персенківки в дні 17. X. ц. р. У восьмому дні осінніх кінних перегонів на перегоновому майдані Персенківки відбудеться шість бігів. З того три біги для трирічних і старших коней, з саме: 1) біг за нагороду Еклєра на відстані 2.400 м., 2) біг на відстані 1.800 м і 3) біг на 1.600 м. за продажну нагороду 3000 зол. Дворічні коні будуть бігати на відстані 1.600 м за нагороду Фінесс 6.000 зол. Для коней півкрови й анґло-арабів відбудеться біг на відстані 1.800 м, за нагороду 2.500 зол. і вкінці біг для арабських коней на відстані 2.800 м.
Типуємо коні. На сьогоднішний 8-ий день кінних перегонів, які починаються на стадіоні на Персенківці в 13-ій год. сполудня, типуємо перемогу таких коней: І-ій біг: 1) Яшмір, 2) Бігор. II-ий біг: 1) Борба, 2) Мурмань. III-ий біг: 1) Орін, 2) Валет. IV-ий біг: 1) Лут, 2) Правнук. V-ий біг: 1) Оленька, 2) Ґаль. VI-ий біг: 1) Джавр, 2) Террор. VII-ий біг: 1) Індиґенат, 2) Сантоска. VIII-ий біг: 1) Лопушанин, 2) Зільда. 