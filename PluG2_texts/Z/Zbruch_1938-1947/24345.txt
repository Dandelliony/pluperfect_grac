◦ ◦ ◦ ◦ ◦ ◦ ◦ ◦ ◦ ◦

Нові міські управи в Калуші і в Городенці. В Калуші відбулись нові вибори до міської управи. Віцебурмістром вибраний емеритований залізничий начальник Ю. Івінський, бурмістром Городенки Станислав Вальтер.
Вислід виборів до волосних управ у Зборівщині. Дня 30. м. м. скінчились вибори до волосних управ у Зборівщині. На 17 лавників у 7-ох волостях є 11 лавників поляків і 6-ох українців.
Нові самоходові випадки у Львові. При вул. Словацького вантажний самохід наїхав на таксівку Володимира Задорожного та ушкодив її. При цій самій вулиці таксівка наїхала на самохід Редлєра і теж ушкодила його. — При вул. Зіморовича наколесник Чура наїхав на Петронелю Пацан, яку у важкому стані відвезли до шпиталю.
Львівська хроніка. Катерина Т. повідомила поліцію, що матримоніяльний обманець Петро В. важко побив її довідавшись, що вона при надії від нього. Нещаслива жінка мусіла відлежати у шпиталі 20 днів. — З помешкання A. Попера (вул. Софії 29) невідомі злодії вкрали срібну заставу вартости 2.000 зол. — На Левандівці Роман Степаняк пробив ножем Володимира Білинського (вул. Віґури ч. 57). — 4 км. за Стрийською рогачкою один автомобіліст знайшов непритомного Л. Гриканюка, якого відставили до шпиталю. — Прогульковці зі Львова, які вертались з Брухович, знайшли однорічного хлопчика з карточкою, в якій нещаслива матір повідомляє, що не може прохарчувати дитини і тому з жалем серця його покидає.
Хвиля пожеж. У селі Григорові пов. Рогатин вибухла пожежа в будинках Григорія Гульки і перекинулась на сусідні доми наслідком сильного вітру і посухи. Пожежа знищила 30 селянських хат. Шкода сягає десяток тисяч золотих. Причина пожежі незідома. — У селі Соломянів к. Ніска пожежа знищила хату Михайла Назаря. — В Ріпнику Стрижівськім пожежа знищила будинки Катерини Дудкової. Причиною пожежі погана будова комина.
Буря з громами і градом перейшла минулої неділі пополудні над нафтовим басейном. Вода позаливала нижче положені помешкання. Вітер позривав багато дахів з будинків і перекинув дві стодоли: Дмитра Коцюби і Михайла Здебського, який чудом оминув смерти. Найбільші школи заподіяла буря в селах: Рихтичі і Болехівці, де град понищив збіжжя. Крім того вітер повиривав дерева з корінням і повибивав кількасот шиб. Матеріяльні школи велитенські. 