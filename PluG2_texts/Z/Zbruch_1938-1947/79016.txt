◦ ◦ ◦ ◦

Ситуація у великому східно-азійському обширі непохитна і все те, що плянував би ворог, мусить остаточно довести до повної невдачі, — так заявив речник японського інформаційного уряду, Томакаду Горі, перед пресою. Недавні японські перемоги в обширі Соломонських Островів і на бірменсько-індійському фронті виразно виявили непереможну позицію Японії у війні за велико-азійський простір. "Можуть" — казав японський представник — "не знати скільки говорити про свої наміри перейти до офензиви на Тихому океані або про те, щоб назад відібрати Бірму, однак усі ці аліянтські затії закінчаться невідхильно повною поразкою".
Підчас нальоту на місто Штутґарт вночі під 15-го квітня, британське летунство зазнало дошкульних втрат. З німецького боку нараховано 23 збиті британські бомбардувальники. Одначе слід припускати, що крім того низка важко пошкоджених британських літаків не долетіла до своїх баз. Таким чином упродовж 6-ох ночей завдано британському летунству важкі втрати. Вночі під 4-го квітня знищено 21 британський бомбардувальник, наступної ночі залишилося над Німеччиною 10 британських бомбардувальників, а вночі під 9-го квітня британці знову втратили 21 бомбардувальник. У наступних двох ночах німецька оборона збила 27 британських машин. Таким чином упродовж шістьох ночей втратило британське летунство над Німеччиною та над зайнятими західними обширами принаймні 102 бомбардувальні літаки. До цього слід ще додати низку англійських пошкоджених машин, які також не вернулися до своїх баз. Британське летунство дошкульно відчуває ці постійні значні втрати кілька-моторових бомбардувальників та кількасот людей летунської залоги.
Сильні з'єднання японського морського летунства виконали вдень атаку на ворожі кораблі в заливі Мільне на східному побережжі Нової Ґвінеї. Затоплено два північно-американські транспортні кораблі, що там стояли на якорі. Ще один корабель запалено. Один ворожий есмінець пробував втекти від атаки японських торпедних літаків, одначе його затоплено влучним поцілом бомб. Опісля японські літаки виконали атаку на ворожі прибережні укріплення, які в багатьох місцях важко поцілено. Всі японські літаки вернулися до своїх баз.
Про нову японську повітряну перемогу біля Нової Ґвінеї наспіли з цісарсько-японської головної кватири нові подробиці: 14-го квітня японські морські літаки заатакували ворожий конвой недалеко заливу Мільне, на східному побережжі Нової Ґвінеї. Інша японська летунська формація спрямувала водночас свої атаки проти одного летовища над заливом Мільне. Вислід цих атак такий: Затоплено 11 транспортних кораблів та пошкоджено кілька менших воєнних кораблів. Японці збили 44 ворожі літаки, а 10 знищили на землі. Крім того спричинено важкі шкоди у військових влаштуваннях. Японське летунство втратило тільки п’ять машин.
З нагоди святкувань роковини повороту до батьківщини відкривця Америки Колюмба, в Барсельоні промовляв аргентинський амбасадор, підкреслюючи приязні взаємини між Еспанією й Аргентиною. Амбасадор Паласієс Коста назвав аргентинців молодим народом, повним свіжої життьової сили, який ще має виконати велику місію в історії сучасности. Не можна — казав він — перервати зв’язки між континентами. Американський континент не може відокремитися від інших континентів. Тісний зв'язок між Аргентиною й Европою надто сильний і життьово важний, щоб його можна було знищити.
Призовний вік в австралійській армії мусіли знизити з 19-го на 18-й рік життя.
Північно-африканський "господарський знавець" Бернард Барух прибув до Ріо-де-Жанейро. В Бразилії він хоче залишитись довший час.
Державний секретар Гал і іранський посол у Вашінгтоні підписали торговельну умову. 