По-більшовицькому проведемо передплату на газети і журнали

В нашій радянській державі преса є могутньою силою. Через пресу партія більшовиків говорить з широкими масами. Преса служить у нас знаряддям пропаганди марксизму-ленінізму, вона пропагує великі досягнення соціалістичного суспільства.
Преса виховує трудящих в комуністичному дусі, допомагає перебороти залишки капіталізму в свідомості людей, виправити недоліки в практичній роботі радянських підприємств, установ і організацій.
Більшовицька преса допомагає радянським фабрикам і заводам, а також і в сільському господарстві краще налагодити виконання виробничих планів.
В СРСР видається багато різних газет і журналів. Значно виросла преса і в наших західних областях за цей рік.
Сотні робітників, селян і інтелігенції нашого міста і району стали активними робселькорами.
Разом з ростом культурно-побутових умов трудящих звільненого краю збільшується попит на книжки, газети і журнали. Якщо за Польщі газети і журнали в переважній більшості одержували капіталісти і поміщики, то зараз нашу радянську пресу читають майже всі письменні трудящі міста і села. До приходу Червоної Армії Перемишль одержував до 700 екземплярів газет і 400 журналів, а зараз в грудні цього року місто і район одержують газет 10.000 екземплярів і журналів 3.700.
Але треба сказати, що потреба населення в більшовицькій пресі далеко більша. Кожний робітник або службовець, а також селяни хотіли б щоденно прочитати свіжу газету і ці справедливі потреби трудящих наші працівники "Союзпечати" повинні врахувати. Ніяк недопустимі надалі такі явища, коли газета доставлялась передплатникам на місце з великим запізненням.
Зараз в ці дні якраз міським відділом "Союзпечати" розпочалась передплата на газети і журнали на 1941 рік.
Розповсюдники більшовицької преси вже провели досить значну роботу по передплаті, але цього ще мало. Треба, щоб кожний трудящий був передплатником одної газети, або журналу. З цим завданням колектив працівників "Союзпечати" цілком справиться, якщо активно на місцях будуть допомагати цьому важливому заходові партійні, комсомольські і профспілкові організації. 