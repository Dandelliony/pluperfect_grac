Максимальні ціни

Львів, 1 жовтня.
На мурах міста, на площах харчових продуктів та в часописах появились оголошення про максимальні ціни найбільш необхідних харчових продуктів. Це оголошення підписане відділом зберігання цін губерніяльного уряду. Під списком продуктів і їх цін сказано, що тих цін не вільно підвищувати та що, хто виступив би проти цього розпорядку, буде караний грошевою гривною або в'язницею. В окремих тяжких випадках грозить за це кара смерті.
Оголошення цих твердих, найвищих цін має на меті запевнити міському населенню набувати харчові продукти відповідно до його заробітків, платень та платничої спроможності. Воно змагає теж до того, щоб вкінці припинити спекуляцію харчовими продуктами, знищити язву паскарства та не допустити до дальшого підвищування цін.
А тимчасом у дуже багатьох випадках можна бачити на міських площах продажі і ринку, що населення платить перекупкам, селянам та по приватних крамницях ціни далеко вищі від урядово устійнених максимальних цін.
Чому це так діється? Розуміється, що тут у першу чергу винно само міське населення. Винно тому, що платить кожну ціну, яку тільки паскар чи перекупка зажадають. Цим населення само собі шкодить, само себе обіднює, само набиває кишені тим, що, не маючи охоти до чесної, сумлінної праці, використовують хвилеву невпорядкованість ринку і людською кривдою хочуть скоро розбагатіти.
Живемо у воєнному часі, в моменті, коли в кривавому змагу вирішується майбутня доля Европи, а через те і наша. Воєнний час має свої права, свої закони, свої вимоги, свої недостачі. Ясно, що в такому моменті збройна сила, яка розтрощує старий, гнилий і забріханий плютократично-большевицький світ, в першу чергу мусить бути забезпечена всім тим, що необхідне для ведення війни. Звідси теж випливають обмеження в харчових та інших продуктах і для цивільного населення. Це таке ясне, що тямущим людям довго хіба роз'яснювати цього не треба. Ощадність, планомірність у продукції і розподіл та раціоналізація (доцільність в орудуванні продуктами) в найширшому цього слова розумінні це одна з найважніших передумов переможного закінчення війни. Ця справа у Великій Німеччині та в інших державах осі поставлена на такому високому рівні, спертому на дисципліні і самовідреченні всього населення, що весь ворожий і невтральний світ і досі не може зрозуміти, як це воно можливе. Одно тільки вороги держав осі починають розуміти, — що економічною блокадою не доведуть вони їх до господарського виснаження.
До цього рівня треба й нам, визволеним від "радісного і щасливого життя під сонцем сталінської конституції", підтягнутися. І то хоч би у своєму власному інтересі, якщо хтось не всилі піднятись до вищих горизонтів.
Міське населення в ділянці безперебійного і справедливого розподілу і достави харчових продуктів може собі і владі допомогти тим, що суворо буде придержуватися максимальних цін. Коли ніхто, або майже ніхто, не буде платити вищих цін від максимальних, то продавці муситимуть віддавати продукти по максимальних цінах.
Але тут є ще й друга сторона медалі. Хлібороби на це можуть і мають право сказати: Добре, ви, міщани хочете від нас мати продукти по максимальних цінах, а ми то за ваші міські, промислові продукти маємо платити неспівмірно високі ціни! На це відповідь така! Уряд подбав про те, щоб хліборобське населення, збуваючи свої харчові продукти в кооперативах та інших пунктах продажі, одержувало крім грошей також посвідки не одержання скіри на взуття, сукна, полотна, ситцю (перкалю) на одяги, солі, сірників, нафти і т. п. Тверді, максимальні ціни будуть встановлені не тільки на харчові продукти, але також і на промислові, на фабрикати, галантерію і т. п.
Ця справа буде наладнана вже цієї осені, в жовтні і листопаді, коли зачнеться здача збіжжя та інших хліборобських продуктів. Йде тільки про те, щоби і міське і хліборобське населення виявило терпеливість, дисципліну і громадську підпорядкованість у цьому короткому перехідному часі то допомогло владі наладнати ці справи так, як вони вже наладнані в Німеччині. 