◦ ◦ ◦ ◦

Вдови і сироти по священиках. Управа Вдовичо-Сиротинського Фонду у Львові закликає оцим усі вдови і сироти по священиках Львівської архієпархії, щоб у власному інтересі найдальше до 10-го лютого ц. р. надіслали Управі точні дані, а саме: ім'я і прізвище, місце і рік народження, адресу замешкання, останнє місце душпастирства бл. п. мужа або батька, коротке представлення своїх життєвих відносин. Дальше подати прізвища сиріт і їх дати народження. Зголошення слати негайно на руки о. Миколи Ґалянта, пл. св. Юра ч. 5.
Доклад дня вчителів УУОП. Фахова група вчителів середніх шкіл УУОП при УК на Львів—місто, владжує в неділю, 7 лютого 1943 р., в год. 11-ій в домівці УК Львів, Ринок ч. 10, II. пов., доклад: "Новий український часопис", який виголосить проф. Д-р Василь Лев. Участь вчителів середніх шкіл обов'язкова. Інших побажана. Безпроцентові позики для вчителів УУОП
В справі безпроцентових позик для вчителів УУОП при УК на Львів—місто інформуватися в домівці УУОП, Львів, вул. Ленцінґштрассе ч. 11, дв. 6.
Відпочинок в Моршині та Криниці. Наше громадянство замало використовує дешевий згл. даровий зимовий відпочинок та лікування в Криниці та Моршині, так що постійно є вільні місця. Подання надсилати через Українські Комітети і та Делегатури до УЦК — Відділ Суспільної Опіки, Краків, вул. Зелена ч. 26/5.
Допомога для закладання садів. Хто закладає в себе сад, може рахувати, що одержить 33% звороту коштів, вкладених у те підприємство. Цей зворот коштів має метою заохотити й поширити годівлю овочевих дерев, які на терені Галичини потерпіли сильно через воєнні дії й гострі останні зими. Члени Союзу, які стараються про допомогу на заложення саду, нехай негайно складуть в інструкторів рахунки за овочеві дерева. Пізне зголошення може унеможливити Хліборобській Палаті виплату допомоги. 