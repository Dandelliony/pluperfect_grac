◦ ◦ ◦ ◦ ◦ ◦ ◦ ◦ ◦ ◦

Львівські журналісти і друкарі копають рови. На день 30-го м. м. прийшла черга на львівських журналістів і друкарів копати рови для захисту населення на випадок повітряної атаки. На даний поклик члени всіх львівських редакцій, між якими були численні представники українських редакцій, майже без вийнятку, зібралися у Стрийському парку під проводом сеніора львівських журналістів Б. Лясковніцького. Кожний дістав приготовані заздалегідь лопати та джаґани і всі рядами пішли до праці з місця збірки на місця, вказані впорядчиками. Праця тривала від 16 до 21 год.
Бальонові змагання відкликані. Міжнародні бальонові змагання за чашу Ґордон-Бемета, які мали початися у Львові дня 31. серпня м. м., відкликані.
Львівський купець у Березі. Львівське воєвідство ствердило, що Б. Шмід, львівський купець муки, замешкалий при вул. Лєґіонів 8, на 1000 кґ. муки взяв 7 зол. більше від цьогочасної риночної ціни. За це його притримали і відставили до Берези Картузької.
За справне підвищування цін — Береза. Львівський воєвода Альфред Білик дав львівській пресі кілька інформацій у справах, що торкаються Львова та вяжуться з теперішньою ситуацією. Воєвода заявив, що він уживає всіх заходів, щоб харчеві продукти, яких недостає по крамницях, на час доставлено. Окремі ваґони, дочіплені до особових поїздів, довозять цукор і сіль. Харчів є доволі, а деяка недостача витворилася внаслідок масових закупів харчів. Акцію проти неоправданої підвишки цін влада вестиме далі. У звязку з напливом населення зі західних околиць Польщі до Львова, можна запримітити цими днями підвишку цін на мешкання. Нпр. воєвода довідався про такий випадок, що за 3-кімнатне мешкання хотів власник від родини, яка прибула зі заходу — 240 зол. місячно. За такі справи каратимуть як і за харчеву лихву — Березою. Якщо ціни мешкань ітимуть угору, тоді воєвода Білик буде домагатися реєстрації вільних мешкань, яких ціни устійнить влада.
Закінчено копати рови у Львові. Акція копання ровів у Львові закінчена. Тепер будуть викінчувати ті рови. 10 авт звозило з Брухович дошки й бальки, до того потрібні. Львівський воєвода звернувся до власників домів, щоб вони жертвували на ту ціль увесь зайвий матеріал із розібраних стрихів.
Урядовий комунікат у справі протилетунського поготівля. ЛЬВІВ. 31. 8. ПАТ. Влада повідомляє, що з сьогоднішнім днем обовязують такі постанови: 1) Фабрики і промислові заведення, що послуговуються гудками (сиренами), щоб подавати час своїм службовикам, не мають права вживати тих гудків (сирен), бо їх ужиток застережений виключно для алярмування міста.
2) Керманичі авт повинні замкнути всякі голосні сиґнали.
3) Зовнішні неонові світла треба точно вечором погасити та мешканеві вікна заслонити, не зважаючи на те, що вуличні ліхтарні залишаться покищо освітлені. 