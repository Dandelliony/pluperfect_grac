◦ ◦ ◦ ◦ ◦ ◦ ◦

Війна в Європі і Африці
(Щоденник воєнних дій)
Найжвавіші воєнні дії відбувались У Східній Африці. В Італьянському Сомалі, говориться в зведенні італьянського командування, італьянські війська після евакуації Могадішо ведуть запеклі бої на північ від міста. Повідомляючи про подробиці боїв коло Могадішо, агентство Рейтер вказує, що англійські війська захопили в полон 3 тис. італьянців. Місто було зайняте без всякого опору. Операції по оточенню відступаючих італьянських частин тривають.
В Ерітреї, в рабові Керена, за італьянським зведенням, відмічається активність італьянської артилерії. Хартумський кореспондент агентства Рейтер повідомляє, що англійські війська, які наступають з півночі на Керен, зайняли Келамет (у 30 милях на північ від Керена), не зустрівши ніякого опору. Крім того, англійські війська зайняли Пакфу, залишену частинами противника. Таким чином, англійські війська пройшли, починаючи з 9 лютого, коли вони захопили Карору, 200 миль до Келамета. Англійська авіація, згідно з комюніке командування англійських повітряних сил на Близькому Сході, бомбардувала італьянські війська, які знаходяться в Керені, і зробила наліт на Ассаб. Крім того, були бомбардовані воєнні об'єкти поблизу Массауа і залізничний міст коло станції Аваш (недалеко від Аддіс-Абеби).
В Північній Африці відбуваються бої місцевого характеру. Італьянські війська, відмічається в італьянському зведенні, відбили атаки англійців у районі оазисів Куфра і Джарабуб. Передові частини англійських мотомеханізованих сил, говориться в комюніке англійського командування на Близькому Сході, зіткнулись з розвідувальною бронетанковою групою німецьких військ у районі на захід від Ель-Агеіла. В результаті сутички німці були відкинуті. Італьянські і німецькі літаки бомбардували і обстріляли з кулеметів бронетанкові частини англійців.
В районі Середземного моря значних воєнних дій не було. Німецькі літаки зробили нальоти на Мальту. Афінський кореспондент американської радіостанції "Нейшенел Бродкастінг Компані" повідомляє, що англійці зайняли італьянський острів Казо, який входить у групу Додеканівських островів (поблизу острова Кріт).
В Албанії ось уже кілька днів стоїть погана погода. В долинах іде дощ, а на горах бушують сніжні метелиці. Це не тільки не дає можливості вести воєнні операції, але навіть утруднює пересування і постачання військ воюючих сторін.
27 лютого на фронті було відносне затишшя. Як повідомляє верховне командування італьянської армії, "на грецькому фронті нічого істотного не відбулося". Афінський кореспондент югославської газети "Време" пише, що в районі Тепелене і гори Островіце відбувалась артилерійська перестрілка. Діяльність авіації обох сторін була обмежена. Італьянські літаки бомбардували одно з грецьких островів у Егейському морі.
На англійському фронті відмічається активність німецьких озброєних сил. У зведенні німецького командування повідомляється, що з'єднання німецьких бомбардувальників атакували вдень 27 лютого важливі з воєнного погляду об'єкти в Південній і Південно-східній Англії. На шести аеродромах знищена велика кількість літаків. Німецькі підводні човни і літаки продовжують активні операції на морі. Повідомляється про потоплення і пошкодження ряду англійських торгових пароплавів.
Після нальотів у ніч на 27 лютого на авіабази, розташовані в Північній Франції, англійська авіація не робила нових нападів. Агентство Рейтер передає деякі подробиці нальоту англійської авіації на Кельн у ніч на 27 лютого. Англійські літаки бомбардували місто дві з половиною години. Перші загоні літаків скинули сотні запалювальних бомб, після чого на склади і промислові підприємства були скинуті великі фугасні бомби. В результаті бомбардування загорілися нафтові склади на березі Рейна. Сталися вибухи великої сили. 28 лютого. (ТАРС).
Виступ Черчілля в палаті громад
ЛОНДОН, 28. (ТАРС). Агентство Рейтер передає, що вчора англійська палата громад обговорювала законопроект, який дозволяє членам англійського парламенту працювати за сполученням. Перед відкриттям дебатів виступив Черчілль з заявою про те, що прийняття законопроекту розглядатиметься як виявлення довір'я урядові. Агентство Рейтер зазначає, що вперше після сформування свого кабінету Черчілль ставить питання про довір'я.
Палата громад одноголосно висловила вотум довір'я. Питання про використання членів парламенту за сполученням розглядатиме спеціально створена комісія.
Основний пункт цього законопроекту каже, що коли прем’єр-міністр затвердить призначення члена парламенту на якийнебудь пост в урядовій установі, то останній не втрачає своїх прав члена парламенту.
Кампанія на захист "Дейлі Уоркер"
ЛОНДОН, 28. (ТАРС). Кампанія протесту проти заборони "Дейлі Уоркер" набуває дедалі більшого розмаху. Механіки та інші робітники, зайняті на авіаційному заводі де Хевіленд, створили комітет захисту "Дейлі Уоркер" і виробили програму дій цього комітету.
Виконавчий комітет профспілки будівних робітників Шотландії енергійно протестує проти заборони газети, заявляючи, що такі дії є порушенням прав народу.
Резолюції протесту проти заборони "Дейлі Уоркер" були ухвалені радою профспілок міста Барроу, Ебердінською філією профспілки суднобудівників, Портсмутською спілкою торгових службовців, а також 200 студентів і викладачів коледжу в Саутгемптоні.
Переговори про врегулювання конфлікту між французським Індо-Китаєм і Таї
НЬЮ ЙОРК, 28. (ТАРС). Кореспондент агентства Ассошіейтед Пресс з Віші повідомляє, що, видимо, уряд Віші займає тверду позицію в питанні про кордон Індо-Китая і Таї. Уряд Таї трохи змінив свої вимоги, які Японія тепер підтримує, проте французи не хочуть віддавати Таї територію, за винятком невеликого району Бассака, який був уже запропонований раніше.
Кореспондент агентства Ассошіейтед Пресс у Віші, посилаючись на авторитетні джерела, повідомляє, що французи концентрують війська на кордоні Індо-Китая і Таї, готуючись до відновлення воєнних дій після закінчення перемир'я, якщо не буде досягнуто мирного розв'язання конфлікту.
Виступ угорського міністра постачання Лакі
БУДАПЕШТ, 28. (ТАРС). За повідомленням газети "Пестер Ллойд", цими тями на конференції секретарів торгової і ремісничої палат виступив міністр постачання Лакі. Спиняючись на питанні про врегулювання продажу взуття (як відомо, тепер в Угорщині продаж взуття заборонений), міністр сказав:
"Надалі взуття продаватиметься по спеціальних ордерах. Той, хто побажає купити модельне взуття, повинен буде здати дві пари старого, але ще придатного до вживання взуття".
Лакі заявив, що необхідно посилити збирання старого взуття для вироблення замінників шкіри. Треба добитися такого становища, сказав він, щоб влітку носили взуття на дерев'яних підошвах, а взуття з шкіряною підошвою зберігали для осені і зими. 