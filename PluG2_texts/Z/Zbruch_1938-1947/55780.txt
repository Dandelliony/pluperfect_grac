◦ ◦ ◦ ◦ ◦

Обстрілюють Ленінград
Верховне Командування Збройних Сил повідомляє: На східному фронті успішні воєнні діяння. Оточення Ленінграду поступає вперед. Саме місто знаходить ся вже під вогнем важкої німецької артилерії. Естонія очищена від ворога. В районі моря довкола Англії затопили штурмові літаки минулої ночі один патрульний човен і один транспортний корабель в три тис. рбт. і важко пошкодили один дальший торговельний пароплав. Дальші нічні налети авіяції були спрямовані на споруди в гаванях на східному шотляндському й англійському побережжі. Англійська авіяція понесла вчора в районі Каналу важкі втрати. Винищувачі і зенітна артилерія збили 25 ворожих літаків. Під час бриючих налетів німецьких штурмових літаків на ворожі кораблі в Суецькій гавані вніч на 4 вересня затоплено один торговельний пароплав у 8 тисяч рбт. і знищено вогнем другий великий транспортний паро плав. Спроби кількох совєтських літаків зробити налет в останню ніч на північно-східну Німеччину і на Берлін були безуспішні. Зенітна артилерія збила один бомбардувальник.
Здогадна суверенність Ірану
Берлін, 6 вересня. За відомостями, які походять з дипломатичних кол, совєтський уряд порозумівся з англійським урядом у справі Ірану. Згідно з цим порозумінням у Тегерані не стаціонуватимуть чужі війська, якщо шах згодиться на подані йому певні умовини. Таким чином проявлялася б його теперішня здогадна незалежність. У Тегерані дальше суматоха. Генерал Ахмед намагається своїми зарядженнями завести спокій у місті. Він видав наказ знову відкрити крамниці та виставити до продажі скритий товар. Відчувається дошкульно брак харчів. Селяни не спішаться доставляти їх до міста. Населення якось втихомирилось, як його впевнили, що большевики не ввійдуть до міста.
Автономна адміністрація в Бесарабії і в Буковині
Букарешт, 6 вересня. Державний Денник Оголошень проголосив розпорядок про адміністрацію звільнених провінцій Бесарабії і Буковини. Згадані провінції дістають автономний характер, тому що їхня відбудова вимагає спеціяльних заходів, що їх можна зробити тільки на місці, а не з централі в Букарешті.
Через Дніпро — втрати большевиків
Берлін, 6 вересня. Попередньої ночі декільком пробоєвим совєтським відділам вдалося переправитись на західний берег горішнього Дніпра, але всякі спроби їхньої акції були дуже швидко спараліжовані німецькою артилерією, яка цільними обстрілами примусила наступаючі совєтські відділи до втечі, при чому совєтські частини мали дуже криваві втрати і багато з них потонуло у водах Дніпра.
Сербія творить власну армію
Берлін, 6 вересня. Новий сербський прем’єр Мілян Недіч відчитав перед мікрофоном проклямацію сербського уряду. Він подав план праці в найближчому майбутньому і постанову створити армію.
Дії італійської авіяції в Україні
Під час перших повітряних боїв між італійською і совєтською авіяцією на українському фронті, італійські летуни збили загалом одинадцять совєтських літаків. Літаки італійського експедиційного корпусу не понесли жодних втрат. Італійські зенітні батерії збили всіх 5 машин совєтського з’єднання бомбардувальників, які пробували зробити налет на італійські позиції.
Успіхи італійської авіяції
Рим, 6 вересня. Вчорашнє італійське звідомлення подає, що італійські бомбардувальники провели концентричну атаку на Тобрук. Цільним попаданням бомб та кулеметним огнем знищено колони англійських військ у Марса-Матрук і в Сіді ель Барані. Крім того італійська авіяція в повітряних боях над Тобруком збила 18 ворожих літаків. Продовж учорашнього дня відбувалися над Мальтою повітряні бої, під час яких у порті Ля Валетта цільним попаданням бомб запалено один англійський корабель. Біля Тобрука пожвавлені дії артилерії. 