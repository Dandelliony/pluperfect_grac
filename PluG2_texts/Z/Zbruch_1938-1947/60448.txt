◦ ◦ ◦ ◦ ◦

Гонгконг у японських руках
Токіо, 26 грудня. Як повідомляв Домеї, японське летунство атакувало дуже завзято укріплення у східній частині Гонгконгу. Від налетів, що чергувались один за одним близько 12 годин, одержали ворожі становища дуже важкі пошкодження. За цією самою вісткою збільшується натиск на становища на півдні перед столицею Вікторією. Треба рахуватись зі швидким поступом японського наступу. Військові кола заявляють, як каже Домеї, що на острові Гонгконг відбуваються вправді ще бої, але остров є міцно в японських руках.
У Гонгконгу важкі канадійські втрати
Штокгольм, 26 грудня. Як повідомляють з Оттави канадійська головна кватира для оборони, канадійські втрати в боях за Гонгконг поважні. Серед вбитих канадійців є генерал бригади Джек Лавзон, комендант канадського експедиційного корпусу.
На столицю Бурми
Шангай, 26 грудня. У вівторок пополудні перевели японські повітрні ескадри масовий наступ на Рангун, столицю бритійської Бурми. Вони бомбардували летовище з гангарами, залізничий двірець, казарми, як також урядові будники, як подають японські вістки з фронту. На землі знищено деяку кількість англійських літаків, крім цього зістрілили японці більшу кількість англійських ловецьких літаків, що їх атакували. Зауважено ряд великих пожеж. Всі японські літаки вернулися до своїх баз.
Черчіль у Вашінгтоні
Берлін, 26 грудня. "Токіо Ніші-Ніші" пише, що приїзд Черчіля до Вашінггону це доказ, як важко загрожена Англія та як мусить оглядатися за що раз сильнішою допомогою Злучених Держав. Також Рузвельт є в поганій пастці і насправді невідомо, хто помагав і кому треба помогти.
Тривога в Канаді
Штокгольм, 26 грудня. В Канаді слідкують з найбільшою тривогою за боями за Гонгконг, бо тієї твердині боронять за вийнятком кількох індійських відділів майже виключно канадійські війська. Загал населення поважно затурбований, бо за останніми вістками з Гонгконгу, канадійські війська мають великі втрати. Уряд засипують запитами, а канадійський міністр оборони приневолений був видати урядову заяву, що вістки про важкі втрати серед канадійців не відповідають дійсності.
Острів Уейк в японських руках
Берлін, 26 грудня. Острів Уейк треба імовірно вважати за втрачений, подало сьогодні міністерство морського флоту в Вашингтоні.
Острів Уейк є тепер повністю в японських руках, повідомляє японське інформаційне бюро Домеї з урядових японських джерел.
Каліфорнійські води загрожені
Берлін, 26 грудня. Японський підводний човен затопив перед південно-каліфорнійським побережжям великий північно-американський і фрахтовий корабель "Абсарока" 5698 рбт. Таку вістку одержано в Стокгольмі з кол воєнно-морського флоту СДА.
Втрати СДА
Токіо, 26 грудня. Про втрати північно-американського флоту говорив японський аташе військово-морського флоту в Софії з письменником газети "Зора". Японський аташе військово-морського флоту був тої думки, що американський флот до цього часу після знищення одиниць у Тихому океані втратив половину загального тоннажу. Він сказав далі, що до цього часу жодна ворожа бомба не заатакувала японського воєнного корабля.
Процес у Ріомі 100 засідань, 1.200 свідків
Віші, 26 грудня, Речинець процесу проти відповідальних за війну перед французьким державним трибуналом у Ріомі дня 15-го січня буде додержаний Ген. Гамелєн виздоровів уже зі своєї недуги і перевезений до Пурталє. Тепер нема вже ніякої перепони, щоб відбути процес. Процес потриває 5 місяців. На 100 засіданнях переслухають 1.200 свідків.
Дальше ослаблення англійського флоту
Берлін, 26 грудня. Затоплений капітан-лейтенантом Бігальк авіяносець "Унікорн" належить до англійського воєнно-морського флоту. Цей авіяносець, що спочиває на дні моря, був призначений не тільки для морських літаків, але і для наземних. На чердаку мав він винищувачів. Втрата того авіяносця — це дальше ослаблення англійського воєнно-морського флоту на Атлантійському океані. 