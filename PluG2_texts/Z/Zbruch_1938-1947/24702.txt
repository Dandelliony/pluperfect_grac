◦ ◦ ◦ ◦ ◦ ◦ ◦ ◦ ◦ ◦

Нагальна буря над Рудеччиною. Над частиною рудецького повіту пройшла нагальна буря з градом, яка особливо у громадах Конюшки, Коропуж, Хишевичі, Бучали і Поріччя зробила багато шкоди: завалила кільканацять будинків та знищила землеплоди на просторі понад 500 га.
Обережно з ґазом! 35-літня Елька Винник (вул. Ганке Босака 23) гріла снідання на ґазовій кухонці. Вода закипіла і погасила полумя — газ виходив дальше. Коли п. Винник увійшла до наповненої ґазом кухні, впала непритомна; заопікувалась нею рятункове поготівля.
Львівська хроніка. Власник пекарні Евген Сохацький отроївся порошками на сон; йому випомпували живіт. Сохацький є львівським "курковим королем". — Коло жидівського цвинтаря якийсь опришок зрабував Казимирі Якобше з Голоска пулярес.
На львівському бруку. Злодій Герш Перльмуттер — той самий, що минулого року вбив у жидівському шпиталі безнадійно хорого приятеля — обстріляв з дорожки злодіїв Германа і Гаскеля Сеґалів, що стояли на вул. Арцішевського. Був це один з етапів боротьби між двома злодійськими ватагами: як відомо, недавно стріляв до Сеґалів злодій Мозес Донн.
Краєва хроніка. На солтиса громади Вільхівець, городенського повіту, Юрія Радимінка, що вертався з сесії, напали місцеві господарі й важко його побили за те, що заборонив копати глину там, де вони звичайно копали. — В Обертині, городенського повіту, грім ударив у загороду Якова Кордаса та спричинив пожежу, внаслідок якої згоріла стайня з конем і коровою та стодола. — Адміністраційна влада виселила з Городенки абсольвента ґімназії Михайловича за протидержавну діяльність і демонстрацію підчас бранки. — Шофер вантажного самоходу бровару у Сновичах, золочівського повіту, Еслер наїхав на шляху Золояів—Тернопіль, в околиці Зарваниці, золочівського повіту, на телєґрафічний стовп, внаслідок чого зломив стовп та знищив самохід, але сам з помічником вийшов ціло. — До кабінету ігумена Домініканів у Чорткові вломився невідомий справець, який забрав 300 зол. готівки, револьвер, льорнетку і коробку зі святощами з терневого вінця.
Катастрофа в копальні вугля. В копальні вугля у Меховіцах, на Опільському Шлеську, внаслідок підземного струсу завалився один хідник на просторі кількох метрів. Вуголь та каміння засипало трьох гірників, що працювали на тому відтинку. По 24-годинних зусиллях рятункова колюмна добилася до засипаних: двох ще жило, один згинув мабуть від удару бльоком вугля. 