Реорганізація вишів Львова. — Присвоєння вчених степеней і звань

Реорганізація вишів Львова
Вищі учбові заклади Львова прийняті на державний бюджет СРСР. Всесоюзний комітет в справах вищої школи при РНК СРСР намітив план реорганізації цих вишів. З 1 січня 1940 року Львівський університет реорганізується у львівський державний університет з факультетами: історичним, філологічним, юридичним, фізико-математичним і біологічним. В поточному учбовому році буде прийнято 1.320 студентів.
Медичний факультет університету перетворюється в самостійний медичний інститут, що знаходиться у віданні Наркомздоров'я СРСР. В цьому році в інститут буде прийнято 300 студентів.
На базі львівського політехнікума організується Політехнічний інститут, що підлягає безпосередньо Всесоюзному комітету в справах вищої школи. Сільсько-господарський факультет політехнікума реорганізується в інститут, що входить в систему вишів Наркомзему СРСР. Ветеринарний інститут — бувша ветеринарна академія — переходить у відання Наркомрадгоспів Союзу.
Для реорганізації вузів у Львів виїхала Комісія Комітету в справах вищої школи. Для налагодження учбової і наукової роботи у Львів направлено групу наукових робітників.
Присвоєння вчених степеней і звань
Комітет в справах Вищої школи при Раднаркомі СРСР розглянув питання про присвоєння вчених степеней і звань викладачам вишів. Коло 250 найбільших вишів і науково-дослідницьких інститутів країни одержали право присвоювати вчені степені і звання.
Цього року Вища атестаційна комісія затвердила у вчених степенях докторів, кандидатів наук, доцентів, старших наукових співробітників і в ученому званні професорів 5112 чоловік.
Швидко ростуть кадри молодих радянських вчених. На нарадах Вищої атестації комісії блискуче захистили свої дисертації молоді вчені — математик т. Сєдов, біолог т. Імшенецький і інші. 