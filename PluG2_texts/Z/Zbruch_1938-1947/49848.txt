◦ ◦ ◦ ◦ ◦ ◦ ◦

Протест французького уряду
ВІШІ, 1. IV. — Ще в понеділок вечером французький уряд склав дипломатичним шляхом за посередництвом Злучених Держав Північної Америки протест перед анґлійським урядом з приводу нападу бритійських воєнних морських сил на французький транспорт під охороною. Одночасно французька адміраліція повідомила, що всупереч твердженням анґлійського радія французький транспорт не віз ніякого воєнного матеріялу для Німеччини. "На кораблях не було ані кавчуку, ані воєнного матеріялу, ані харчів, призначених для ворогів Анґлії". Французькі урядові круги опрокидують анґлійські арґументи, наче б то Анґлія мала право контролювати на підставі своїх постанов про бльокаду французькі кораблі. Не може бути про те ніякої мови, бо Анґлія від місяців систематично конфіскувала навіть порожні французькі кораблі. Анґлійське оправдання цілковито безпідставне, бо це ясне, що в даному випадку йде про нарушення прав Франції, щоби таким чином вирівняти втрати бритійського тонажу, що їх спричинили німецькі морські й летунські сили.
Німецькі громадяни покидають Білгород
БІЛГОРОД, 1. IV. — Внаслідок безупинних протинімецьких демонстрацій і скріплених атак на особи німецького походження й німецьке майно, ціла німецька кольонія, 1100 мужчин і жінок, з уваги на власну безпеку покинула Білгород в неділю в 21-ій год. на чердаку пароплава "Уранус". Приготування до цього спільного виїзду перевела зразково, в незвичайно короткому часі закордонна орґанізація націонал-соціялістичної партії.
Також італійці покинули
БІЛГОРОД, 1. IV. — Таксамо, як і німецька кольонія, італійці покинули Білгород.
Ірак не хоче війни
РИМ, 1. IV. — Арабський щоденник "Мондо Apабо" повідомляє з Бейруту, що міністр закорд. справ Іраку Суеді склав перед сенатом у Баґдаді нові пояснення в справі своїх розмов з Іденом у Каїрі. Суеді заявив, що після того, як він добре передумав сучасну ситуацію, зрозумів, що треба діяти по думці союзного договору між Анґлією та Іраком. Але без огляду на те Суеді стоїть на становищі, що в інтересі Іраку є, щоби відмежуватися від небезпеки, звязаної з війною. Крім того в інтересі Іраку є запевнити арабським державам середнього Сходу незалежність і свободу.
Німецько-словацька приязнь
БРАТИСЛАВА, 1. IV. — Міністр внутрішніх справ Словаччини й головний командант Глінкової Ґвардії Шаньо Max промовляв до ґвардистів. Він вказав на останні події в південній Европі й особливо зазначив вартість німецько-словацької приязни та її значіння для безпеки й ладу Словаччини. Вагу тієї приязни годі оцінити. Побіч того вона вказує на майбутнє, щоби словацький нарід тісно обєднаний ішов тим шляхом, що його собі вибрав. Свою промову мін. Шаньо Max закінчив висловом признанням для творця нової Европи та опікуна словацької свободи.
Перепис населення в Румунії
БУКАРЕШТ, 1. IV. — В Румунії відбудеться 6. IV. ц. р. загальний перепис населення. Населення дістало доручення того дня так довго залишатися в хатах, поки списові урядовці не поладнають своїх формальностей. Перепис обійматиме загальне число будинків, помешкань, промислових і торговельних підприємств, та число осіб жидівського роду, тощо.
Нові річники під зброєю
БІЛГОРОД І. IV. — Впродовж ночі покликали в Югославії ряд нових річників. Кажуть, що хорватів та мадярів покликали тільки до робітничих відділів. 