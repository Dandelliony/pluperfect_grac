◦ ◦ ◦ ◦ ◦ ◦ ◦

Угода про товарооборот між СРСР і Швейцарією. 24 лютого 1941 року в м. Москві відбулося підписання угоди про товарооборот між СРСР і Швейцарією. Швейцарія поставлятиме в СРСР верстати, електроустаткування, турбіни, генератори, електромотори, парові котли, гідравлічні преси, точні прилади і т. д. В обмін на ці товари СРСР поставлятиме в Швейцарію зернові продукти, лісоматеріали, нафтопродукти, бавовну і інші товари. Товарооборот між СРСР і Швейцарією в перший рік дії угоди становитиме по 112,4 міліона франків, а в другий рік угоди — по 150 міліонів франків з кожної сторони. Угода вступить в силу після схвалення її урядом СРСР і урядом Швейцарії. З радянської сторони угоду підписав народний комісар зовнішньої торгівлі т. А. І. Мікоян, з швейцарської сторони — голова швейцарської торгової делегації п. Г. Ебрард. (ТАРС)
Відкривається гарбарний завод. Відкривається в нашому місті завод по виробу шкіри. Він працюватиме на місцевій сировині і вироблятиме матеріали до ремонту взуття, кінської збруї та інше.
Пункт закуплення старого одягу. Артіль "Кооподяг" відкриває пункти закуплення старого одягу. Зношена одіж буде хімічно очищуватись, ремонтуватись, перероблюватися на шапки, дитячі убори тощо. 