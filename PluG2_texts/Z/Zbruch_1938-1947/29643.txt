◦ ◦ ◦ ◦ ◦ ◦ ◦

Колишні безробітні стають стахановцями
Ось уже з місяць на Коростенському заводі "Жовтнева кузня" працюють колишні безробітні Львівської області. Багато з них з успіхом оволодівають стахановськими методами роботи і стають передовими людьми виробництва. Наприклад, Олександра
Войтович, що протягом кількох років не мала роботи, тепер працює на труборізному верстаті і виконує норму на 240 процентів, Зіна Карван дає 200 процентів, Надія Гучак, Степан Гучак, Володимир Скарунський по 120-160 процентів.
Збільшення видобутку солі
На західноукраїнських землях працювали 4 копальні солі — в Болехові, Дрогобичі, Добромилі і Долині. Соляні копальні в Стебнику, Калуші і Ланчині були законсервовані. Нещодавно вони почали працювати і дають в місяць 1400 тонн солі. Видобуток солі збільшився на 10 процентів. Однак це ще далеко не задовольняє потреб населення. Велику кількість солі завезено з Радянського Союзу. Кілограм солі коштував раніш 32 копійки, а тепер коштує 20 копійок.
Професор Луфер у Львові
До Львова приїхав лауреат світового конкурсу музикантів — орденоносець професор тов. Луфер. Він ознайомиться з львівськими театрами, музикальними школами і допоможе артистам перебудувати свою роботу відповідно до нових завдань. Професор Луфер налагодить дружний зв'язок працівників мистецтва Львова з московськими артистами, музикантами і композиторами.
Копальня бурого вугілля
В селі Глинську відкрито копальню бурого вугілля. Розпочалася вже підготовка до експлуатації цієї копальні, яка постачатиме паливом населення, заводи і фабрики повіту. Незабаром перші вантажі вугілля будуть відправлені до Жовкви.
Текстильна фабрика
Найближчим часом у Жовкві буде відремонтовано і пущено текстильну фабрику для льняних і конопляних виробів. Зараз проходять роботи по впорядкуванню фабричного будинку. Необхідним обладнанням і сировиною фабрика вже забезпечена. Тут будуть працювати 40 кваліфікованих ткачів. 