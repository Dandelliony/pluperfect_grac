◦ ◦ ◦ ◦

Вистава чотирьох. Вистава образів і графік мистців: П. Ковжуна, О. Новаківського, І. Труша і М. Холодного (Марійська ч. 9) втішається великою фреквенцією. З тієї причини продовжено виставу до 15-го липня.
Концертне Бюро. 8-го липня виїжджає з концертом до Станиславова визначний камерний співак, соліст Мюнхенської опери Орест Руснак (тенор).
Нічліги для учасників Конкурсу Хорів у Львові. В днях 30 і 31 липня та 1 серпня ц. р. відбудеться у Львові Краєвий Конкурс Хорів, получений з фестивалем для звеличання сторіччя уродин Миколи Лисенка. Сподіваний приїзд 30 найкращих українських хорів Галичини, Лемківщини й Підляшшя в числі біля 1500 осіб. Український Центральний Комітет виєднав уже для учасників хорових змагань приділ харчів, але досі не має для них приміщення та нічлігу. В цій справі мусить усе українське громадянство Львова прийти на поміч Українському Центральному Комітетові та прийняти на нічліг до своїх гостинних домів дорогих гостей, учасниці та учасників хорових змагань. — Зголошення подавати (усно, письмом, телефоном) до дня 15 липня ц. р. до Інституту Народної Творчости, Львів, вул. Францішканська 7, тел. ч. 232-43. 