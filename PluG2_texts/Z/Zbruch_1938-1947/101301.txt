Концерти, присвячені творчості львівських композиторів.

  28 жовтня в залі Львівської державної консерваторії відбувся концерт симфонічного оркестру Львівської філармонії і державної капели «Трембіта», присвячений творчості львівських композиторів — Барвінського і Людкевича. Капітальним номером програми концерту була кантата «Кавказ» Станіслава Людкевича, написана ним на текст одноіменної поеми великого українського поета Т.Г. Шевченка.   «Кавказ» Людкевича багатий ідейним змістом, який підноситься до філософського узагальнення, відбиваючи мудрість народу і його незламну силу, яскраво і переконливо відобразив боротьбу народу з гнобителями.   Кантата «Кавказ» складається з чотирьох частин, об’єднаних однією музикальною рисою. В ній багато героічного пафосу, глибини і впевненості, які хвилюють і знаходять відгук у слухачів.   Перша частина, названа композиром «Прометей», прекрасно передає сповнені віри слова поета — «Не скує душі живої і слова живого»... В ній композитор пристосовує складну форму голосознавства, так звану «фугу». В другій частині відображається дальший розвиток поеми, стверджуючи слова, що «Встане правда, встане воля»...   З геніальною силою виразності звучить третя частина, що передає слова — «А дівочих, пролитих нишком серед ночі, а матерних гарячих сліз, а батькових старих, кривавих». Ця частина сповнена глибокого драматизму.   «Кавказ» Людкевича натхнений, монументальний твір. Однак, недивлячись на свої художні якості, кантата має і недоліки. Так, відсутність українського колориту, надмірна насиченість рідних інструментів, що затушовує вокальну частину, перевантаженість за рахунок імітацій і ускладнена фактура інструментовки.   Музичне супроводження оркестру під керівництвом професора М.Ф. Колесси з'явилось достойним фоном, на якому приймала участь у виконанні кантати державна капела «Трембіта» під керівництвом заслуженого артиста УРСР Олександра Сороки, яка показала високу музич ну культуру і свою хорову майстерність.   З великим успіхом була виконана «Українська рапсодія» композитора В. Барвінського (один із ранніх симфонічних творів композитора) побудована на двох темах українських пісень: «Тече річка беріжком» і «Максим козак Залізняк». Цей твір Барвінського, добре розроблений і відмінно інструментований, є цінним вкладом у скарбницю української музики.   Було також виконано два інших твори Барвінського для голосу і оркестру на тексти Івана Франка: «Ноктюрн» («Місяцю князю»...) і «Сонет» («Благословенна будь»...).   Користуючись величезними можливостями звукових фарб симфонічного оркестру, композитор у м'яких тонах розкриває зміст поезії Івана Франка. Ці твори хоч і далекі від національного українського колориту, але характерні своєю великою виразністю, теплотою. Проте, треба відмітити, що О. Бандровська, яка виконувала їх, була далека від задуму автора.   Вільна Україна 