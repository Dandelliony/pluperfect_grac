Порадня шкірних недуг. — Нова шоса Берестя—Пінськ. — Поштові посилки тричі денно.

Порадня шкірних недуг городського староства у Львові при вул. Яховича ч. 3 приймає бідних недужих в таких ординаційних годинах: д-р К. Кавчинський приймає мужчин і жінок у понеділки і четверги від год. 18.30 до 19.30; д-р К. Савіцька приймає жінки в середи і в суботи від год. 18.30 до 19.30.
Нову шосу Берестя—Пінськ відкриють святочно 3. листопада ц. р. Останній відтинок цієї шоси, довжини 22 км. коло села Юхновичі, докінчать ще цього року. Кошти будови шоси на цьому відтинку перевишають міліон злотих.
Тричі денно доручуватимуть поштові посилки у Львові у звязку з переведеною реорґанізацією пошт. районів. Від 18 ц. м. поділили 87 дотеперішніх пошт, районів на 118 і листарі будуть доручувати три рази денно місцеві і позамісцеві поштові посилки. Одночасно скасовано окремих грошевих листарів. Відтепер кожний листар доручуватиме теж грошеві посилки. Слід згадати, що в головнім поштовім уряді у Львові працює 236 листарів. Крім того працюють окремі листарі по передмістях. 