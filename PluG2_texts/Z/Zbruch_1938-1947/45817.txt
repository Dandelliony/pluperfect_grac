◦ ◦ ◦ ◦ ◦ ◦ ◦

В департаменті Пюі-де-Дом (Франція) за останні три місяці відправлено 60 чоловік в концентраційні табори за нелегальну діяльність.
В Англії незабаром почнеться швидкісне будівництво стандартних суден. Частини суден вироблятимуться на заводах і відправлятимуться на судноверфі для зборки.
Поблизу Чунціна є школа музикально обдарованих дітей. Більшість — діти біженців і солдатів. Вся дітвора взята під опіку державою і громадськістю. 26 грудня був даний концерт, який пройшов з великим успіхом. Диригував 15-річний хлопчик.
В Еквадорі введене воєнне навчання в усіх школах, а також навчання громадян від 18 до 50 років, які будуть включені в склад національної гвардії.
Товариство китайського Червоного хреста налічує 140 тисяч членів. На фронтах працює 90 лікарських пунктів товариства. Медичний персонал складається з 2.700 чоловік. З Америки щомісяця одержують медикаментів на 50 тис. доларів.
В Швеції витрачання жирів для технічних цілей віднині ставиться під державний контроль. Після 12 січня запроваджуються картки на харчові жири. Після нового року ціни в ресторанах будуть збільшені на 10 процентів. В кондитерських і кафе вирішено підвищити ціни на 6—7 процентів.
В Норвегії норми відпуску хліба зменшені з 300 до 200 грамів на чоловіка вдень, цукру — з 250 до 200 грамів на тиждень, норми відпуску кофе скорочені до 60 грамів на тиждень. Запроваджені картки на бутерброди.
В Данії з 29 грудня по 3 січня включно забороняється продаж мила. Протягом цього часу будуть взяті на облік всі запаси. Про норми видачі буде повідомлено в день нового року.
В Румунії для скорочення споживання пшеничного борошна з 1 лютого хліб випікатиметься з 20-процентною домішкою кукурудзяного.
З розпорядження угорського уряду на новий рік в Угорщині не можна зарізати ні одне порося. Раніше різали до 150 тисяч поросят.
В неокупованій зоні Франції усунуто багато мерів. Призначаються понад 2.000 нових.
В Данії іноземні фірми і установи, а також іноземці зобов'язані подати відомості про своє рухоме і нерухоме майно, про цінні папери і гроші. Розпоряджатися всім цим можна тільки з дозволу міністерства торгівлі.
В Саудії розкрита змова проти короля Саудовської Аравії Ібн-Сауда і його режиму. Два учасники змови засуджені до страти, решта — до тюремного ув'язнення. 