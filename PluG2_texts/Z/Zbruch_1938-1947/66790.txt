◦ ◦ ◦ ◦

Верховне Командування Німецьких Збройних Сил повідомляє:
На східному фронті переведено з успіхом кілька місцевих атак. Відокремлені совєтські напади відкинено. Летунство поборювало військові цілі міста і пристані Севастопіль зі знаменитим вислідом. На водах Мурманська пікуючі бойові літаки пошкодили бомбами два великі транспортні кораблі.
У Північній Африці відкинено при високих втратах для британських відділів їхні протинаступи. Німецькі та італійські ловецькі літаки зістрілили вчора у повітряних боях 24 британські літаки. У дотеперішніх важких боях німецькі та італійські війська взяли понад 2000 полонених, знищили або здобули понад 350 танків, 53 гармати і численний інший воєнний матеріял.
Над побережжям Каналу стручено вчора 19 літаків. У відповіді на тероризуючу атаку британського летунства на внутрішню частину міста Кельну сильні з'єднання бойового летунства заатакували останньої ночі тисячами розривних і запальних бомб осідок єпископа Кентербері у полудневій Англії. Атакуючі з невеликої висоти і при добрій видимості з'єднання завважили там великі пожежі.
Поодинокі британські літаки налітали ніччю на 1 червня безуспішно перешкоджувальними налетами на західно-німецькі території.
У боротьбі проти мореплавби, що постачає для Вел. Британії і ЗДА, місяць травень приніс особливі осяги. Воєнна фльота і летунство затопили 170 кораблів, разом 924.400 брт. Крім того 66 кораблів пошкоджено частинно важко бомбами і торпедами. У цих осягах взяли, як повідомило уже надзвичайне звідомлення, особливу участь підводні човни, бо вони затопили 140 кораблів, разом 767.400 брт.
Італійське воєнне звідомлення
РИМ, 1 червня. — Головна Кватира Італійських Збройних Сил повідомляє:
У Мармалиці продовжується бій з непослабленою завзятістю. Британські війська, втягнені у важку боротьбу, ставлять запеклий опір натискові змоторизованих піхотних частин Держав осі. Летунство посилило свої дії як на фронті, так і в наступі на британські довозові лінії. Підпалено або знищено багато танків, розвідувальних панцирних і вантажних авт. Влучними поділами пошкоджено сотні механічних возів. Крім цього успішно збомбардовано британські постачальні бази і летовища. Італійські ловецькі літаки зістрілили 8 літаків. На південь від Бенгазі змушено причалити один англійський літак. Його залога дісталась до неволі. Два італійські літаки не вернулись на свої бази. Минулої ночі британське летунство заатакувало Катанію й околицю. Зроблено невеликі шкоди в кількох будинках у Ніколозі і Містербіанко, причому в останній місцевості вбито 6 осіб а 15 ранено.
Засідання мексиканського парляменту прийняло рішення, у висліді якого між державами Пакту Трьох і Мексиком заснував стан війни. Вже від грудня 1941-ого року Мексик зірвав був дипломатичні взаємини з Німеччиною, Італією та Японією
Японські війська пішли недавно успішним очищувальним походом на останні три тисячі чункінських військ, які від 24 травня перебували в джунглях в провінції Юнан. Інші японські одиниці повідомили про успішний очищувальний похід проти безладних частин на півночі Бірми.
У п’ятницю військовий командант в Генерал-Губернаторстві генерал фрайгер фон Гішашт прийняв у своїй головній кватирі, як гостя Генерал-Губернатора д-р. Франка. В товаристві Генерал-Губернатора були губернатори усіх дистриктів. Старшини штабу генерала фон Гінанта виголосили реферати зі своєї ділянки праці. Ці реферати виявили добру співпрацю військових кол з урядом Генерал-Губернатора. 