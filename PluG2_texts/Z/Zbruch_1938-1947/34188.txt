М. С. Возняк у своїх виборців

У районному центрі Магерові відбулася зустріч виборців з кандидатом у депутати Верховної Ради УРСР тов. М. С. Возняком. Крім магерівчан на зустріч прибули виборці навколишніх сіл — Городжіїв, Біла, Окопи. Навколо святково прикрашеної трибуни зібралось понад 2000 чоловік. Вони палко вітали свого кандидата, академіка Возняка.
На мітингу виступили тт. Райхбах, Гладюк, Чорнописька та інші, всього 9 чоловік.
Тов. Чорнописька у своєму виступі сказала:
— По наших виборчих округах балотуються кращі вихованці трудового народу тт. Козирев, Возняк, Перепелиця. Це наші справжні народні кандидати, які нешкодуючи сил будуть працювати на благо соціалістичної батьківщини. В день виборів ми з радістю віддамо за них свої голоси.
Тепло зустрінутий виборцями виступив тов. Возняк.
— Дякую вам товариші, — сказав він, — за виявлене до мене довір'я і велику честь. Всі свої сили, а коли потрібно буде то й життя я віддам за свій народ, за свою батьківщину. Я буду працювати ще наполегливіше над піднесенням радянської науки до нових висот, над вихованням трудової інтелігенції. Сталінська Конституція надала нам широкі права. Ми одержали право на працю, на освіту і відпочинок, право керувати своєю державою. Дозвольте запевнити вас, товариші виборці і нашу рідну більшовицьку партію в тому, що я прикладу всіх зусиль, щоб з честю виправдати довір'я народу, як того вимагає від депутатів великий Сталін.
В одноголосно прийнятій резолюції виборці Магерова, Окопір, Городжієва та Білої заявляють:
"День 24 березня для нас буде великим святом. Ми всі прийдемо до виборчих дільниць і з радістю віддамо свої голоси за кращих людей країни. Ми голосуватимемо за кандидатів Сталінського блоку комуністів і безпартійних, за нашу партію Леніна—Сталіна, за ще більший розквіт нашої батьківщини, за щастя народу. Віддамо свої голоси за тт. Возняка, Перепелицю і Козирева — кандидатів непереможного блоку комуністів і безпартійних".
Збори надіслали привітальні телеграми товаришеві Сталіну і тов. Хрущову.
В. С. Кириченко. 