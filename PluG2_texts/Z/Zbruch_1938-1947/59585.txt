◦ ◦ ◦ ◦ ◦

Північно-американські війська в Ісляндії поширюють свої табори, щоб мати змогу примістити сподівані нові частини.
Мешканці Японії мусять віддати всі запаси міді і заліза. У Сінгапурі проголошено виняткове становище.
Третя вулична збірка в Німеччині принесла 29,6 міліонів німецьких марок, тобто на 46 відсотків більше, як така сама збірка в минулому році.
Від учора введено німецьку внутрішню тарифу для листів, які висилаються до Італії.
Вчора виїхав з Гуельви один дальший транспорт еспанських робітників у числі 400 людей з Гуельви на призначені місця праці в Німеччині. Населення міста попрощало сердечно робітників.
Японський прем'єр-міністр Тойо сказав, що Англія та СДА кинули східно-азійські народи один на другий, щоб таким способом забезпечити собі панування у Східній Азії. Що Чянгкайбег веде безцільний опір проти Японії, — це робота Англії та СДА.
Сьогодні зібрався японський кабінет під проводом прем'єр-міністра генерала Тойо, щоб відбути спеціяльне засідання. Міністр закордонних справ, Того, говорив, — про стан переговорів Японії з СДА.
Вчора почалися в одній французькій місцевості розмови між маршалом Франції Петеном і маршалом Герінгом. Вони мають обговорити низку актуальних питань, що в них зацікавлена Франція та Німеччина.
До Лісбони прибула одна торговельна делегація з Еспанії, щоб підписати еспансько-португальський торговельний договір. 