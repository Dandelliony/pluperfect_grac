Літературно-мистецький вечір

З нагоди відкриття бібліотеки "Просвіти" у Кракові.
В суботу 11. травня ц. р. українське громадянство у Кракові взяло численну участь у відкритті нової української бібліотеки при т-ві "Просвіта" у Кракові. Стару бібліотеку т-ва "Просвіта", у Кракові, забрали поляки напередодні війни, вивезли всі книжки на вантажних автах і спалили. Знав ворог, де вдарити, щоб заподіяти якнайбільшу шкоду. На програму літер.-мистецького вечора. З      відкриття бібліотеки склалися такі точки:
Привіт голови т-ва радн. Міськевича, який в коротких словах поінформував приявних про життя і розвиток т-ва "Просвіта" в Кракові, що істнує вже 42 роки. Бібліотека має сьогодні понад 1.000 чисел (рахуючи разом з часописами), в цьому 400 томів подарував громадянин Голувко. Відтак відбулася посвячення домівки т-ва, що його довершив місц. парох о. д-р Хрущ при співучасти о. Клюса й о. Кучабського. По посвяченні о. д-р Хрущ склав на руки голови щирі побажання гарного розвитку т-ва й бібліотеки. Літер.-мистецька сторінка цього вечора обіймала рецитації, співи і гру на бандурі. Прегарне вступне слово виголосила відома поетка Олена Теліга, засовуючи значіння книжки, як духової зброї. Рецитації сучасних поетів: Е. Маланюка, О. Ольжича, О. Теліги, О. Лятуринської і Б. Кравцева у виконанні М. Врецьонівної, П. Поліщука і Я. Масляка перепліталися з сопрановими сольоспівами п. Оксани Бурбелло при фортепяновому супроводі п. Л. Вахнянинівної. Гра на бандурі п. інж. Михайла Теліги викликувала кожночасно рясні оплески.
Якнайкращу подуману імпрезу всеж — що треба таки замітити — псувало просто препогане пяніно. В загальному треба б побажати, щоб того рода імпрези влаштовувало товариство частіше, (навіть кожної суботи), очевидно з відповідно приготованою хочби й скромною програмою. Теперішня обширна домівка товариства дає йому змогу наладнати якслід товариське і культурне життя численної тепер української громади в Кракові. 