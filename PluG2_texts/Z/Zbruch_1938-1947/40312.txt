Що треба знати українським робітникам у Німеччині?

Всі українці, які є на будь яких роботах у Німеччині, підлягають компетенції дотичного уряду праці. Отже всі справи, звязані зі зміною місця праці, чи всякі справи між працедавцем і працівником підлягають компетенції арбайтсамту. Тим самим справи зміни місця праці, чи звільнення з якогось місця праці підлягають компетенції дотичного арбайтсамту, без дозволу якого не вільно ні зміняти, ні покидати свойого місця праці під загрозою відповідних кар.
Якщо є якісь непорозуміння між працівником і працедавцем, то тоді найкраще звернутися або до місцевого арбайтсамту, або ще краще до арбайтсфронту. Повітові централі арбафтсфронту є в кожному повітовому місті і вони беруть в оборону робітників перед несовісними працедавцями. Всі українські робітники повинні стати членами арбайтсфронту.
Робітники, потрібні для допомоги в хліборобському господарстві своєї родини в Ґенерал-Ґубернаторстві, і тільки такі, можуть старатися про звільнення їх з хліборобських робіт. Належно написане й умотивоване подання, потверджене місцевим громадяським урядом передає родина робітника, яка вносить подання, місцевому арбайтсамтові чи пак його відділові (небенштеллє в Ґенерал-Ґубернаторстві), який подання опініює й пересилає дальше до полагодження. Ще краще як подання родини підтвердить місцевий український Допомоговий Комітет та подбає, щоб місцевий арбайтсамт подання належно заопініював та переслав до вищої інстанції. Це найкращий спосіб старатися про звільнення з праці. Підкреслюємо ще раз, що старатися про звільнення може родина тільки тих, які дійсно потрібні до помочі в їх домашньому хліборобському господарстві. Очевидно, що не всі, які стараються про звільнення будуть звільнені.
Що ж торкається відзнаки "П." то українці є від її ношення звільнені (гл. "Український Вістник" — орґан УНО ч. 8/37/ з 25. VII. 1940 р. ст. 3. уст. 20).
Помічною перед німецькими властями для українських робітників у Німеччині є українська установа довіря в Берліні (Україніше Фертравенштелле, Берлін В. 30. Баєрішерплятц 3), до якої належить з тих справах звертатися.
Багато інформацій у вище згаданих справах можна знайти в орґані УНО "Український Вістник", що виходить в Берліні В. 50. Ансбахерштрассе 15. 