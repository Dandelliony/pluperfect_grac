◦ ◦ ◦ ◦

Повідомлення Львівської обласної комісії по встановленню і розслідуванню злочинств німецько-фашистських загарбників та їх спільників. Львівська обласна комісія по встановленню і розслідуванню злочинств німецько-фашистських загарбників та їх спільників і обліку нанесених ними збитків народному господарству і громадянам сповіщає, що обласна комісія, так і районні, які організовані при виконкомах райрад депутатів трудящих, приймають заяви від громадян про нанесені їм збитки німецько-фашистськими загарбниками та їх спільниками.   Пуск лікеро-горілчаного заводу №2. Німецькі розбійники завдали великої шкоди Львівському лікеро-горілчаному заводу №2. Вони зруйнували електростанцію, понівечили залізничні шляхи, що з'єднували завод з залізницею, вивезли до Німеччини 8 дуже цінних машин з розливочного цеху. Німці хотіли демонтувати і вивезти парову машину та деякі частини генератора. Майстри цього цеху Степан Пеньковський та Кадій Скриницький демонтували машини, але замість відправки до Німеччини, сховали їх на території заводу. 27 вересня робітники ознаменували двохмісячну дату з дня визволення Львова достроковим пуском заводу. В. Дніпровський.   Вільна Україна 