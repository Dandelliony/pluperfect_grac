◦ ◦ ◦ ◦ ◦ ◦ ◦ ◦ ◦ ◦

По широкому світі.
Литовсько-німецькі переговори у справі громадянства мешканців Клайпеди почалися в понеділок у Ковні.
Грецька королівна Ірина взяла шлюб з італійським князем Сполетте. На шлюбі була італ. королівська пара, грецький король, болгарська королева, б. королі Еспанії та Болгарії та понад 40 представників княжих родів.
Бритійський амбасадор з Варшави відлетів до Льондону, де приняв його мін. Галіфакс.
5. німецька дивізія торпедовців з 2-ма контрторпедовцями відплила на вправи.
У німецьких корабельних варстатах у Бремені спустили на воду кружляк "Люцов", що має 10.000 тон поємности.
У Фінляндії відбулись 1. і 3. ц. м. вибори до парляменту.
Болгарський премієр, вертаючися з Берліна, вступить до Білгороду, де переведе політичні розмови.
Шеф мадярського ґенерального штабу виїде на кілька днів до Німеччини, щоб приглянутися військовим вправам.
Альбанський король Ахмет Зоґу виїхав з Царгороду до Букарешту.
Американський парлямент рішив дальше втримати ембарґо на зброю для воюючих держав. Ця постанова викликала велике розчарування у Франції.
Німецький канцлєр Гітлєр узяв участь у похороні ґенерала Вільгельма фон Кнохе у Гамбургу.
Італійський король візьме участь у закінченні маневрів у північній Італії. 