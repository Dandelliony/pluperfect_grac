Чи Бліхер заплатить головою за невдачу під Чанкуфен.

В пятницю 12. ц. м. марш[ал] Бліхер прилетів літаком до Москви.
Кружляють поголоски, що марш. Бліхер дістане гостру догану за свою діяльність під Чанкуфен і його відкличуть з Далекого Сходу. Кружляють теж поголоски, що на останнім засіданні ради народніх комісарів дійшло до гострої сварки між Ворошиловом і Літвіновом. Ворошилов закинув Літвінові, що своїми дипльоматичними інтриґами довів до того, що СССР змарнував добру нагоду побити Японію. Треба бути дійсно „ворогом народу", щоб не використати такого щасливого збігу обставин. Політичні кола переконі, що по приїзді Бліхера до Москви дійде до остаточної розгривки між ним та Літвіновим. Один з них мусить рішуче програти.
НОВИЙ ПРОТЕСТ ЛІТВІНОВА.
В суботу пополудні Літвінов запросив амб[асадора] Шіґемітсу до себе і запротестував в імени совітського уряду проти нарушення японськими військами в суботу 13. ц. м. совітського кордону під Чанкуфен. Літвінов покликувався на вістки, що їх дістав від ґенерального штабу червоної армії на Далекому Сході. Літвінов заявив, що якщо новий інцидент не буде вияснений, совітський уряд не буде звязаний договором про перемиря.
Амб. Шіґемітсу відкинув протест, бо японська амбасада в Москві не має ніяких вісток про такий випадок. Одночасно заявив, що звернеться за інформаціями до Токіо.
АРЕШТИ ЯПОНСЬКИХ КОМУНІСТІВ У МОСКВІ.
Домеї повідомляє:
Совітська влада наказала перевести основну "чистку" між японськими комуністами, які перебувають у Совітах, у звязку з невдачею створити "людовий фронт" в Японії. Чекісти арештували в Москві понад 30 японських комуністів. Між арештованими є теж провідник японської секції комінтерну Носака та представник Японії у профінтерні Ямамото. Вони оба перебували від 1929. р. в Москві.
Всякі спроби аґентів комінтерну збольшевизувати Японію не вдалися завдяки енергійній акції міністра внутрішніх справ адм[ірала] Ситсуґу. Міністр наказав виарештувати комуністичних аґентів і спараліжував таким чином зовсім комуністичну акцію в Японії. Арештовані в Москві: 47-літній Санджі Носака і 46-літній Кензо Ямамото кермували з Москви комуністичною акцією в Японії. По арештуванні обох провідників провід японської комуністичної партії з осідком у Москві здезорґанізований. Кілька японських комуністів покинуло кордони СССР і виїхало до Парижа.
ГЕРОЙСЬКА БОРОТЬБА ЯПОНСЬКИХ ВОЯКІВ ЗІ СОВІТСЬКИМИ ПОВЗАМИ.
Японська преса подає такі подробиці з боїв недалеко Шашаопін.
Дня 31. липня вранці почала совітська піхота наступ на японські становища при участи повзів. Японські вояки почали виявляти неспокій, але командант наказав вдержати становища за всяку ціну. Тоді вояк Кавамура вхопив протиповзову бомбу і кинувся з нею на вежу повзу, що їхав на японські становища. Повз вилетів у повітря. Бомба розірвала японця. Інші японські вояки пішли за геройським прикладом Кавамури й почали наступ на большевицькі повзи, кидаючи ручні гранати і бомби крізь вежі повзів до середини. Таким чином японці знищили 11 повзів, інші втекли.
Дня 6. і 7. ц[ього] м[ісяця] японці знищили в той спосіб 11 совітських повзів.
СОВІТСЬКИХ ВОЯКІВ ПРИКОВУВАЛИ ДО СКОРОСТРІЛІВ.
Домеї повідомляє: Підчас останніх японсько-совітських боїв около 40 відсотків совітських гранат не вибухло, а совітський гарматній вогонь не був влучний. Японські становища були 8 годин під барабанним вогнем світської артилерії, але всеодно були ненарушені. Підчас наступу на Чанкуфен і Шасаопін 27-го липня стверджено, що обслуга совітських скорострілів була приковувана до скорострілів.