◦ ◦ ◦ ◦ ◦ ◦ ◦

Перебування Уеллеса в Німеччині
Берлін, 3 березня (ТАРС). Як передає німецьке інформаційне бюро, сьогодні опівдні заступник Гітлєра по керівництву націонал-соціалістською партією Гесс прийняв Уеллеса. Сьогодні ж по обіді Уеллес був прийнятий Герінгом.
Гадають, що Уеллес сьогодні поїде в Багель звідки він вирушить до Парижа.
Агенство Ассошіейтед Пресс про прийом Уеллеса Гітлєром
Нью-Йорк, 3 березня (ТАРС). За повідомленням берлінського кореспондента агентства Ассошіейтед Пресс, Уеллес розмовляв з Гітлєром протягом півтори години.
Як передають, пише кореспондент, Гітлєр сповістив Уеллеса, що німецько-радянські угоди зробили Німеччину у війні з Англією і Францією непереможною економічно. Гітлєр заявив, що Німеччина прийняла на себе в Центральній Європі такі ж зобов'язання, які США прийняла що до всіх американських країн. Німеччина бажає повернення її колоній. Торкаючись роззброєння, Гітлєр зажадав роззброєння таких англійських фортець, як Гібралтар, Мальта, Сінгапур, щоб запобігти англійському контролеві над морськими шляхами. Гітлєр спитав Уеллеса, якою булаб позиція США, колиб не американська держава контролювала панамські канали. Гітлєр також вимагав постійної гегемонії Німеччини над Богемією, Моравією, Словаччиною, Польщею і Угорщиною, а також гарантії, що Англія і Франція не штовхнуть проти Німеччини балканські і скандинавські країни. При цьому Гітлєр спитав Уеллеса, якою була б позиція США, коли б якась азіатська чи європейська держава спробувала зачіпити Мексику.
Нові надзвичайні декрети у Франції
Париж, 3 березня (ТАРС). Вчора в французькому урядовому органі "Журналь офісіель" було опубліковано 22 нових надзвичайних декрета, які ще більше погіршують становище трудящих. За офіційними роз'ясненнями, ці декрети призначені обмежити споживання. Згідно декретам, кожний житель Франції повинен до 1 квітня подати заяву на одержання продовольчої картки. Дозволяється в магазинах продавати тільки звичайні сорти хліба, кондитерські і всі подібні підприємства повинні бути зачинені по 3 дні на тиждень. В ресторанах заборонено подавати відвідувачу більше двох страв, при чому лише одна з них може бути мясною.
Обмежуються також вжиток пального, встановлюється місячна норма споживання пального. Три дні на тиждень дозволений продаж спиртних напоїв. На весь час ведення війни запроваджується обов'язкове користування жіночою робочою силою деяких професій. На протязі двохмісячного строку буде проведений добровільний набір жіночої робочої сили. Але якщо потреба в жіночій праці перевищить добровільне пропонування, то жінки будуть притягатися на роботу в примусовому порядку.
Рішення французького сенату про Марселя Кашена
Розгул терору у "демократичній" Франції посилюється з кожним днем. Справжні обранці французького народу депутати — комуністи позбавлені своїх повноважень і віддані до військово-польового суду.
До останнього часу у французькому парламенті лишався один комуніст-сенатор Марсель Кашен. Для розгляду "справи" Кашена сенат створив спеціальну комісію, на засіданні якої Марсель Кашен заявив: "Я обраний волею народу і делегований у сенат для того, щоби представляти певну політику. Я лишаюсь вірний своєму минулому. Я лишаюсь на цій же позиції".
29 лютого сенат прийняв рішення про позбавлення Марселя Кашена сенаторських прав.
Відкриття ярмарки в Лейпцігу
Берлін, 3 березня (ТАРС). Як повідомляє агентство Транссошан, сьогодня в Лейпцігу відкрився черговий весняний ярмарок. Всього на ярмарку представлено 6.400 німецьких і 200 іноземних фірм проти 6.411 німецьких і 271 іноземної фірми в 1939 році.
Німецькі збройні сили представлені особливим павільоном. В цьому павільоні знаходяться документи, що стосуються польської війни, численні карти, фотографії і воєнні матеріали, захоплені німецькими військами в Польщі. 