◦ ◦ ◦ ◦ ◦ ◦ ◦

Війна в Європі і Африці
(Щоденник воєнних дій)
На фронтах в Албанії відбувалися бої місцевого характеру. В районі Тепелене і на північ від Клісури відбувалися бої між піхотними частинами. Грецька важка артилерія відбила масові контратаки італьянців в прибережному секторі. Грецька авіація, як говориться в зведенні верховного командування грецької армії, піддала бомбардуванню важливі воєнні об'єкти італьянців. Англійські літаки бомбардували район Тепелене.
Азійський кореспондент югославської газети "Време" повідомляє, що італьянські війська зайняли позиції, втрачені ними два дні тому. Італьянці продовжують перекидати на фронт підкріплення. Італьянська авіація піддала бомбардуванню Превезу, острів Лесбос, транспортні колони і оборонні позиції грецьких військ. За повідомленням кореспондента агентства Юнайтед Пресс, англійські війська висадилися на грецькому острові Лемнос, що знаходиться в північній частині Єгейського моря. Острів Лемнос має велике стратегічне значення. Англійці, повідомляє далі кореспондент, намагаються прискореними темпами створити на острові повітряну і воєнно-морську бази.
У Східній Африці найбільш активні воєнні дії відбувалися в Італійському Сомалі. Англійські війська, повідомляється в англійському зведенні, форсували річку Джуба, відбивши контратаку італьянців. Згідно з зведенням італьянського командування, бої в нижній течії ріки Джуба продовжуються на обох берегах. На решті фронтів Східної Африки відмічаються дії авіації. Англійські літаки, говориться в італьянському зведенні, зробили нальоти на деякі населені пункті в Ерітреї, Абіссінії і Італьянському Сомалі.
У Північній Африці активних воєнних дій не було. Німецькі бомбардувальники, зазначається в зведенні німецького командування, зробили наліт на скупчення англійських військ поблизу Ель-Бреда (Лівія). В ніч на 21 лютого німецькі літаки бомбардували аеродроми і артилерійські позиції англійців у Бенгазі. Дії авіації відмічаються також і в районі оазисів Куфра. Італьянські літаки, повідомляється в італьянському зведенні, піддали бомбардуванню позиції англійців в оазисах Куфра. В районі Середземного моря англійські літаки зробили наліт на Катанію (Сіцілія).
На англійському фронті протягом 20 лютого воюючі сторони не проявляли значної активності. Як повідомляється в зведенні німецького командування, в ніч на 21 лютого літаки німецької авіації зробили нальоти на порти і доки в районі Темзи і Брістольської затоки. Мінірований один англійський порт на західному побережжі Англії.
Англійське міністерство авіації повідомляє, що англійська авіація обмежилась під час операцій в ніч на 21 лютого збройними розвідками рад деякими аеродромами Північної Франції.
Англійські пропозиції Сполученим Штатам
НЬЮ-ЙОРК, 21. (ТАРС). За повідомленням агентства Юнайтед Пресс, Гопкінс передав Рузвельту англійські пропозиції про те, щоб США, Філіппінські острови, Британська імперія і колонії, що виступають на стороні Англії, експортували в Японію товари в кількості, яка не перевищує експорт мирного часу. Англійці пропонують також, щоб США закріпили всі стратегічні запаси в Латинській Америці, перешкоджаючи тим самим придбанню хлібних запасів Японією. Крім того, США повинні дозволити Англії створити в Караібському морі свою базу для проведення блокади. Як передають, англійці підкреслили, що ембарго, введене Сполученими Штатами, не розповсюджується на деякі нафтопродукти, бавовну, свинець і інші матеріали, в той час, як Англія обмежує їх експорт. Англійці пропонують "координувати політику обох країн" в справі здійснення блокади. Англійські пропозиції передбачають також зняття американських суден з торгових рейсів у Японію. Це, на думку англійців, більше допоможе обмеженню експорту нафти в Японію, ніж ембарго, яке може викликати посилення японського тиску на Голландську Індію.
Заява англійського авіаційного аташе в США
НЬЮ-ЙОРК, 21. (ТАРС). За повідомленням газети "Нью-Йорк Пост", англійський авіаційний аташе в США заявив, що новіші американські бомбардувальники, збудовані на заводах, розташованих на Тихоокеанському побережжі, перекидаються через Тихий океан в Сінгапур.
Поїздка японських морських офіцерів в Європу
НЬЮ-ЙОРК, 21. (ТАРС). Агентство Ассошіейтед Пресс повідомляє, що японський воєнний транспорт "Асака" висадив у Ліссабоні 111 японських морських офіцерів, в тому числа трьох адміралів, деякі з них відправляються в Німеччину для вивчення новіших дій, інші призначені аташе і спостерігачами в різні країни.
Становище в Парижі
ВІШІ, 21. (ТАРС). Парижські кореспонденти французьких газет "Жур-еко де Парі", "Фігаро" і інші повідомляють, що Париж зараз справляє враження вимерлого міста. До 9 годин ранку в місті взагалі немає ніякого руху. Вдень рух також значно скоротився. Продовольче становище продовжує залишатися важким. Спостерігається гостра нестача в аптекарських товарах. Вата відпускається тільки по рецепту лікарів.
В кіно і театрах дуже холодно, за кулісами артисти зігріваються біля електричних печей. Газета "Фігаро" повідомляє, що під час одного спектаклю найсильніше враження на глядачів справила сцена, в якій прачка пере білизну справжнім милом.
Увечері Париж зовсім затемнений. Мешканці тих квартир, з вікон яких пробиваються хоч малесенькі смужки світла, штрафуються.
Розпуск манчестерської і солфордської рад профспілок
ЛОНДОН, 21. (ТАРС). Кілька днів тому генрада англійських тред-юніонів ухвалила рішення про розпуск профрад Манчестера і Солфорда (графство Ланкашір) за "підривну" діяльність деяких членів цих організацій. 11 делегатам, які нібито підтримували зв'язок з розпущеними профрадами було заборонено надалі відвідувати засідання ради.
Рух за зняття чадри в Індії
ЛОНДОН, 21. (ТАРС). Агентство Рейтер передає, що 5 тис. індійських жінок, які присутні на жіночій конференції в Аджмірі, публічно зняли чадру і заявили, що ніколи більше не носитимуть її. 