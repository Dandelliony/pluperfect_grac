◦ ◦ ◦ ◦ ◦ ◦ ◦

Центральна лабораторія стереоскопічного кіно. Комітет у справах кінематографії при Раднаркомі СРСР вирішив організувати при науково-дослідному кінофотоінституті центральну лабораторію стереоскопічного кіно. Тут провадитиметься робота над дальшим удосконаленням і розвитком об'ємного кіно. В цьому році перед лабораторією поставлені завдання: розробити технологію виготовлення світлосильних екранів, створити типовий проект стереокінотеатру, удосконалити стереознімання і т. д. Тепер в Ленінграді і Києві переустатковуються два кінотеатри для демонстрування в них стереофільмів. Науковим керівником центральної стереолабораторії призначений винахідник безокулярного стереоскопічного кіно. — лауреат Сталінської премії С. П. Іванов
Колгоспи будують річкові судна. У цьому році для перевозок зерна вирішено широко використати невеликі ріки, на яких раніше не було розвинуте судноплавство. Намічена обширна програма будівництва дрібнотоннажного флоту і поліпшення шляхів на мілководних ріках. Наркомат річкового флоту СРСР приступає на своїх верфях до спорудження хлібних барж, газоходів-буксирів і інших суден.
Наслідки конкурсу "Наша батьківщина". Протягом кількох місяців у Львові відбувався конкурс серед дітей на літературні і образотворчі твори про нашу батьківщину. Конкурсна комісія в складі львівських письменників і художників розглянула прислані роботи учнів шкіл міста і області. Перші премії визначені: учневі ІХ класу середньої школи №1 А. Сітницькому за малюнок "Вхід Червоної Армії до Львова"; В. Розенбляту — учневі школи №49 за вірші "Франкові", "Москва"; Марії Дзьобі — учениці VIII класу школи №1 за вірші "Тобі завдячуєм, наш Сталін", "Я — комуністка молода" і Бронислові Панусь — учениці середньої школи №30 за вірш польською мовою "Оповідання про дитину, війну і Сталіна".
По квитанції №1. У Львівській міжобласній базі "Главрасжирмасло" закінчили розповсюдження XV лотереї. Кожний робітник і службовець купив квитків у середньому на 25 крб. Колектив першим вніс гроші на рахунок лотерейного комітету по квитанції №1. З. Чернишов.
Попереду залізничники. На 5 травня у Львові реалізовано квитків XV лотереї на суму близьке 25 тисяч карбованців. Найкраще розповсюдження йде в Залізничному районі. Тут вже здано готівкою 11.216 крб. Працівники управління залізниці придбали квитків на суму 2.970 крб. Добре проходить реалізація лотереї в Сталінському і Червоноармійському районах. В цих районах чимало підприємств і установ, які закінчили розповсюдження. В торгово-кооперативній школі реалізовано квитків на 1250 крб. Тут додатково взяли квитків на 500 крб. Недостатньо розгорнута робота в Шевченківському рабові. Голова райради Тсоавіахіму тов. Михалюк слабо розгорнув масову роз'яснювальну роботу на підприємствах. 