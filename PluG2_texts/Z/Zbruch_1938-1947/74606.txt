◦ ◦ ◦

3 церковного життя. Новий декрет. Св. Конґреґація для Східної Церкви декретом з 14. 11. 1942 ч. 457/42 згодилася на скорочення нашої Служби Божої. В основі прийнято давні скорочення ще за папи Венедикта XIV, але у дечому скорочення пішло ще далі. Скороченням папи Венедикта XIV користувалися вже наші священики холмщаки. Теперішнім скороченням можуть користуватися тільки духовники у військовій службі і то на час теперішніх умовин. Не можна заперечити, що наші Богослуження є надто довгі. Повставали вони при манастирях, головно для ченців "неусипаючих", де цілу добу відправлювано спільні хорові богослужби, й чергувалися на них монахи що їх тодішні манастирі начислювали сотні. Нинішні часи безперечно домагаються скорочення цих богослужб по парохіяльних церквах, де душпастир, крім церковних відправ, має ще надмір інших обовязків поза церквою.
Іде Христове Різдво... Четверте з черги Різдво, що Його зустрічатиме в умовинах небувалого досі в історії людства збройного змагу. Вже відчуваємо в душі ввесь чар і незбагнуту красу Свят-Вечора, вже радіємо Ним, як раділи колись, малими й молодими. Буря, що пройшла нашою Землею, розсіяла нас скрізь по світу. Відірвала від рідних осель, розєднала нас з дорогими, близькими нам особами. Мало між нами щасливих, що зустрічатимуть це Велике Свято разом з рідними, в гурті своїх, чи навіть у гурті земляків. А й ті, що матимуть змогу бути між своїми, все ж не застануть усіх при Свят-Вечері. Одні опинилися далеко самі, других закинула в чужину доля. Відвідати себе взаїмно — годі. Єдиний шлях зєднатись у це Свято з усіми, що дорогі й близькі нашому серцю — це привітати їх на сторінках часопису. Як це робили ми колись. В різдвяному числі "Краківських Вістей" вмістимо, як щорічно, різдвяні побажання й новорічні привітання на окремих, для цього відведених сторінках, щоб нашим Читачам дати змогу навязати в це традиційне українське свято духові звязки між собою, пригадатися собі взаїмно, зрадіти памяттю про нас, врадувати нашою памяттю їх. Ці побажання й привітання обєднають усіх нас в одну сімю, що зєднана одною думкою символічно — спільно засяде до Свят-Вечері. Побажання й привітання окремі й групові, від заведень, товариств і установ, приймає Адміністрація Щоденника й Тижневика (виразно зазначити, де вмістити побажання, або чи в обох часописах) "Краківські Вісті" до 27 ц. м. включно. Кошти надрукування — 50 грошів за слово, але найменше 10 слів. Пересилати переказом або нашими чеками, а текст побажання в листі, зазначуючи квоту, дату й чергу видати. Привітаємо себе взаїмно з Різдвом Христовим! "Краківські Вісті". 