◦ ◦ ◦ ◦

Американська політика в Китаї. НЬЮ-ЙОРК, 2 листопада. (ТАРС). Газета «Нью-Йорк геральд трібюн» у передовій статті гостро критикує дії і політику, яку проводив у Китаї американський посол Херлі. Газета вважає, що обвинувачення, висловлене оглядачем цієї газети Ліппманом, з приводу того, що Сполучені Штати ухвалюють рішення в різних питаннях своєї зовнішньої політики без узгодження цих рішень одне з одним, є цілком правильним. Газета додає, що в Китаї виразно проявилася така практика. Херлі обіцяв гомінданівському режимові цілковиту підтримку Сполучених Штатів, не зважаючи на те, що Сполучені Штати в багатьох районах світу відмовлялися втручатись політично у внутрішні опірки і тим більше втручатися з допомогою збройної сили. Не зважаючи на утвердження американців у противному, Сполучені Штати, насправді, ведуть боротьбу з китайськими комуністами. Комуністи не будуть щасливіші від того, що їх уб'ють китайці, приставлені американцями на поле бою, а не американці, приставлені туди китайцями. Газета «Дейлі уоркер» повідомляє, що, за відомостями, одержаними нею з вірогідних джерел, Трумен, на просьбу Чан Кай-ші, залишив Херлі на посту американського посла в Китаї. НЬЮ-ЙОРК, 2 листопада. (ТАРС). Значна частина американської преси, і особливо газета «Нью-Йорк геральд трібюн», заявляє, що політика Херлі в Китаї являє собою втручання у внутрішні справи та заохочення громадянської війни в Китаї.   Вимоги виведення англійських військ з Єгіпта. КАІР, 3 листопада. (ТАРС). В газеті «Аль-Мусаввар» вміщено відкритий лист депутата парламенту Фікрі Абаза до Еттлі. «Ми наполягаємо, — говориться в листі, — на виведенні англійських військ з Єгіпта. Єгіпет під час першої і другої світових воєн надавав свої ресурси Англії і надалі буде її союзником та виконуватиме свої міжнародні зобов'язання. Отже, немає ніяких підстав для дальшого перебування англійських військ в Єгипті, в Єгіпті немає прихильників збереження окупаційного режиму, і ніхто не примириться з ним. Уявіть собі ситуацію через 2, 3 або 6 місяців, коли урветься терпець егіптян і вибухнуть заворушення. Ви втратите все, що здобули протягом багатьох років». У тій же газеті вміщено статтю міністра громадських робіт Абдель Меджід Бадра, що містить аналогічну вимогу.   Відведення радянських військ з Чехословаччини. ПРАГА, 6 листопада. (ТАРС). У зв'язку з планом демобілізації почалось відведення радянських військ з Чехословаччини. Відведення буде закінчене протягом найближчих двох-трьох тижнів.   До сформування нового грецького уряду. АФІНИ, 4 листопада. (ТАРС). Торкаючись сформування Канелопулосом нового уряду, газета «Віма» писала 2 листопада, що «новий витвір регента» є викликом грецькому народові. Газета заявляє, що хід подій «дуже швидко змете цей кабінет». Газета «Махі» підкреслює, що новий уряд складається з «політичних васалів» Папандреу, і вважає цей уряд недовговічним в наслідок того, що він не користується підтримкою партій і громадської думки і не має в своєму складі людей, спроможних усунути економічний хаос. Газета зазначає, що, за конституційними традиціями, регент повинен був доручити формування уряду лідеру великої партії, а не Канелопулосу, партія якого тільки раз виступала на виборах не дістала жодного мандата.   Вільна Україна 