Дещо з життя Волині.

Остаточні ціловолинські висліди самоуправних виборів.
Нарешті оголошені висліди виборів до волосних і міських рад на Волині. Вони такі: У виборах брали участь 22 міста. На загальну кількість 1-14 мандатів — поляки взяли 229, себто майже 50% всіх мандатів. У порівнянні з вислідами виборів у 1934. р. число польських мандатів збільшилося на 39. Очевидно, це число не відповідне зростові населення, як не відповідає й відсоткові польського населення все число польських мандатів. Бо польського населення на Волині всього понад 10 відс., а мандатів воно дістало аж 50 відс.
Під політичним оглядом мандати у містах діляться так: ОЗН — 179, безпартійні і члени інших партій 107, Строн. Народ. 13, ППС 6. Жиди дістали 125 мандатів (спадок на 63), українці 51 (спадок на 3), німці 1 (спадок на 1), чехи 3 (спадок на 2), москалі 3 (спадок на 1), інші 32 (спадок на 14).
Висліди виборів до волосних рад такі: з загального числа радних 2.040, поляки взяли 52 відс. мандатів, а майже 90 відс. українців щось понад 40 відс. Щодо політичного характеру радних, то їх формально ділять так: ОЗН 924, безпартійні й невідомих політичних переконань 496, Стр. Нар. 8, ППС 6, українці 735 мандатів (36 відс. на 90 відс. українського сільського населення), чехи мають 26 мандатів, жиди 25, москалі (на селах!) 8, інші (?) 173 манд.
Отже диспропорція виявилася лише між цифрами й мандатами поляків та українців Комунікати в цій справі, подані до преси, що величезну диспропорцію пояснюють зростом числа польського населення в містах і зростом "активности польської суспільности по селах". Наші селяни пояснюють цю диспропроцію по свому й дуже переконливо.
Зміни висліду виборів до міської ради в Луцьку.
На підставі відомостей з певних джерел преса подала, що в Луцьку на 32 мандати поляки взяли 16 і жиди 14. Як повідомляв згодом комунікат міродатних чинників, два жидівські мандати сумнівні. Обраховування тревали дальше і врешті офіційно оголошено, що жидівському "Бундові" забрано один мандат і додано його О.З.Н. Таким чином поляки разом узяли 17, жиди 13, чехи 2, певняки — 0 манд.
Підсилення волинських костелів.
Як мало кому відомо, у Львові істнує ориґінальна орґанізація, що носить назву: "Союз приятелів кресових костелів". Цей союз має на меті підпомагати новозбудовані й ревіндиковані костели в Галичині, на Волині й Поліссі. Не грішми, а предметами, головним чином — літурґічним одягом. Ґрупа членів цього союзу під проводом княгині Чорторийської впорядкували згаданих костельних річей дуже багато й улаштували їх виставу. Усі ці речі, що були на виставі, вже роздали, при чому значна частина припала ревіндикованим і новозбудованим костелам на Волині.
Польська преса на Волині.
В Луцьку число польських часописів зростає. Виходить тут від довшого часу солідно редаґований тижневик "Волинь", хіба одинокий польський часопис, що вміє обєктивно підійти до справи бодай істнування на світі українців. Далі йде теж уже немолоде "Жицє Католіцке", орґан римо-католицької єпископської курії. Від кількох років нереґулярно виходить тут "Курієр Волиньскі", який за часів воєводи Юзефського був страшенно "ендецький", навіть забороняли його друкувати в Луцьку. Та з ендеків користи, як з риби пуху. Змінив напрямок "К. Вол." і став орґаном О.З.Н., навіть набрав ситого вигляду. Вийшло тут уже і 5 чисел органу "Звйонзку Шляхти Заґродової на Волині", який врядигоди може заступити гумористичний часопис. Отже разом виходить у Луцьку 4 польські часописи (не рахуємо господарських).
Тепер, як повідомляє "Жицє Катол." (ч. 28), з днем 1. червня ц. р. почне виходити в Луцьку з ініціятиви п. воєводи Олександра Гавке-Новака часопис під назвою "Ґромада Волинська", призначений для сільського населення. Для населення якої національности, не сказано: очевидно, для всіх. Спочатку "Ґром. Вол." буде виходити як місячник, згодом буде перетворена на тижневик. 