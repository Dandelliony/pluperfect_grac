◦ ◦ ◦ ◦ ◦ ◦ ◦

Промова Папи з нагоди Різдвяних Свят
ВАТИКАН, 24. XII. — 3 нагоди латиського Різдва Папа сказав таку промову: "У Різдвяні Свята треба відкрити серця перед Богом, єдиним Богом, що володіє всіми народами. В кого немає віри, той не матиме й благодати. Мало тільки вірити назовні. Віра мусить випливати з глибини серця. Є тільки один одинокий Господар і Володар і Йому треба служити. Бог — це Володар усіх народів, бо Він володіє душами. Це не володар багачів, але король бідних та гноблених. Хто з пошаною ставиться до справ духа, той матиме віру. Але хто присвячує всі почування свого серця земним справам, той прямує фальшивим шляхом. Вірмо в Бога й Нашого Господа, Ісуса Христа. Наше довіря в Ньому!"
Радість з приводу переміни часу Різдвяної Утрені
ВАТИКАН, 24. XII. — До Ватикану наспіли вістки з усіх країн, що воюють. У всіх тих краях дуже радіють та дуже вдячні, що Рим перемінив час Різдвяної Утрені. Завдяки цьому можна святкувати ніч Христового Різдва вже в навечеря цього свята. Тому навіть у добі суворої війни вірні матимуть змогу зачерпнути благодать та радощі, які вяжуться з цим найбільше радісним святом. Свята Ніч Христового Народження повинна залишити на людях тільки те вражіння, що його викликують радісні співи ангелів, що вшановують Бога во Вишніх та сповіщають про близький мир для людей на землі.
4.000 німецьких налетів
ШТОКГОЛЬМ, 24. XII. — Заклик анґлійського міністерства безпеки подає, що від часу відвороту зпід Дінкірхену німецьке летунство довершило 4.000 налетів тільки на воєнні цілі графства Кенту.
В Лондоні поважно ушкоджений будинок парляменту.
В Манчестері бомбардування спричинило дуже поважні шкоди. Бомби спричинили велитенські пожежі. Зовсім знищені великі фабрики, бльоки магазинів, торговельні доми, гостинниці в центрі міста. Пожежа шаліла довго над Менчестером. Навіть лондонське радіо мусіло признатися до великих шкід.
Менчестер збомбардований
БЕРЛІН, 34. 12. — Головне Командування Німецьких Збройних Сил подає: Діяльність летунства обмежилися вчора до загальної та збройної розвідки. Один з розвідчих літаків заатакував у спадному леті найбільші анґлійські фабрики алюмінія Форт Уїлієн у Північній Шкотії, не зважаючи на сильну протилетунську оборону. — Влучними поділами в найважніші уладження, що спричинили багато вибухів, важко ушкоджено цю фабрику.
В ночі на 23. 12. сильні ескадри боєвих літаків заатакували успішно фабрики в Манчестері. Повстали велитенські пожежі у фабричних заведеннях. Крім цього заатаковано важні воєнні обєкти в Лондоні, Брістолю, Ліверпулі, Савтгемптені, Портсмавті та в інших містах. Продовжувано закладання мін перед анґлійськими пристанями.
Ворожі літаки скинули минулої ночі мале число розривних і запальних бомб в небагатьох місцях на західньому прикордонному терені. Повстала тільки незначна матеріяльна шкода в мешкальних домах і в людях.
Ловецькі літаки зістрілили вчора один ворожий літак. Пропав один німецький літак.
Китай обєднується
НАНКІН, 24. XII. — Щоб уодностайнити політичну систему, розвязано республиканську партію, а її члени перейшли всі до Куомінтаґу.
Одночасно розвязано теж азійську партію відродження, а її провідники ввійшли до центрального виконного комітету Куомінтанґу.
Суспільні справи розвязаних ґруп перейме східньо-азійська ліґа, що у противенстві до Куомінтанґу хоче бути не політичною, але національною установою. В міродатних колах Нанкіну вважають ці розпорядки як перші кроки, на шляху до створення одностайного Китаю, що в одній державі та під проводом одної особи творять одностайну державну орґанізацію. 