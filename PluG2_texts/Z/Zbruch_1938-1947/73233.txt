◦ ◦ ◦ ◦

Данський парлямент дав новому урядові Скавеніюса уповноваження безпосередньо видавати розпорядки для задержання спокою, ладу і безпеки в Данії. Проєкт цього закону прийнято в обох палатах підчас трьох засідань, що одне за другим чергували б. В парляменті — фолькетінгу — принято проєкт закону 104 голосами при кількох, що здержались, в Сенаті — Ляндстінг — прийнято одноголосно 54 голосами.
Згідно з повідомленням аґенції Домей з Ганой, японський амбасадор у французькому Індокитаю Кенкічі Йошіцава був в середу у французького ґенерального ґубернатора віцеадмірала Жані Деку. Йошіцава і Деку мали нараду про взаємини між обома країнами. Японський амбасадор поїде незабаром до Токіо, де нараджуватиметься в справі деяких питань з японським міністром для справ Великосхідньої Азії.
У Вашінгтоні очікують відвідин президента Еквадору.
Відділ преси японських сухопутніх військ у Китаю подав до відома, що одна японська ловецька ескадра, яка виконала атаку на летовище в Квелійні у центральній провінції Кванзі, збила у повітряних боях з американськими літаками над летовищем Лінґдінґ (провінція Гує Нан) 4 літаки та пошкодила важко інші три. На іншому місці знищили японські летуни 3 літаки.
Большевики намагалися в останніх днях відбудувати свої позиції батерій на східному побережжю Волги проти Сталінграду, що їх важко збомбардували німецькі бойові та спадні літаки. Большевики хотіли спровадити нові гармати-моздіри. Але німецькі літаки взяли знову під вогонь совєтські батерії та знищили їх, атакуючи з низького лету. Протилетунська артилєрія обстрілювала військові спорядження на східному побережжі Волги. Вилетів в повітря один большевицький склад муніції.
Спікер японського амбасадного бюра у французькому Індокитаю, Нонору Огава заявив, що несподіване насилля над французькими посілостями у Північній Африці дає нагоду французам й японцям у французькому Індокитаю поглибити порозуміння і співпрацю у змислі оборонного договору між Японією і французьким Індокитаєм. Огава сказав, що цей договір — це доказ доброї волі французького Індокитаю співпрацювати  з Японією у справі відбудови порядку у Східній Азії.
Несприятливий стан погоди на Кавказькому фронті перешкоджав останніми днями в більших акціях. Словацькі бойові частини вдержували сутички з большевиками і висилали ударні частини і розвідувальні відділи, які атакували окремі укріплені пункти. Захоплено полонених та воєнний матеріял. Словацька артилерія обстрілювала успішно укріплені большевицькі становища. Їй вдалося знищити декілька большевицьких батерій і важку зброю.
Минулими днями атаки німецького летунства були спрямовані на большевицькі шляхи постачання в запіллю на середньому відтинку східного фронту. Безупинні напади німецьких бойових літаків мали як настілок послаблення совєтського постачального руху. В днях 9-го, 10-го і 11-го ц. м. німецькі летуни атакували  важні лучбові шляхи большевиків. Вдень і вночі бомбардовано залізничі стації та інші залізничі споруди і перервано залізничу лінію. Поцілено бомбами більше число довгих транспортних поїздів, вщерть навантажених військом та воєнними матеріялами. З такою самою рішучістю поборювано також большевицькі колони самоходів. 