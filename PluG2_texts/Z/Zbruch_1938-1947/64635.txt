Німецькі матері в школі

Багато людей не розуміються на хатній праці, думають, що вона нудна. Большевизм назвав її "домашнім невільництвом" і висунув домагання поборювати її. Але на ділі правильно поставлена і продумана хатня праця — дуже різноманітна і дає внутрішнє вдоволення. Жінка виконує її не з примусу, але з любови до свого чоловіка й дітей. Одноманітна і дрібна робота в хатньому господарстві доволі важка і її треба полегшувати, зате жінка в кожній своїй праці повинна виявляти зручність.
В Німеччині створено різні установи, щоб домашню справу матерей зробити легшою й веселішою. Одна з найважніших це т. зв. "материнські школи". За дуже маленьку заплату, або й зовсім безплатно, кожна жінка має право ходити на різні курси. На курсах вчать як поправляти і латати одяг, як зужитковувати рештки і старі речі та як шити нові вбрання. На куховарських курсах вчаться приготовляти прості смачні страви, щоб були вони здорові і стравні.
Особливу популярність має курс плекання немовлят. Майже кожна молода німецька мати, що жде дитини, бере в ньому участь. Тут вона вчиться, як сама має заховуватись підчас вагітности, яких предметів та білизни треба новонародженій дитині, як немовлятко треба сповивати, годувати і доглядати. Всі порухи рук проробляють курсантки на ляльках таких самих розмірів і такої самої ваги, як і справжня новонароджена дитина.
Велике значіння має курс плекання здоровя. Дуже часто котресь з родини почуває себе дещо хворим, хоч кликати лікаря й не має потреби. У таких випадках дуже добре, коли господиня дому знає, як зміряти горячку, як зробити перевязку та які вивари чи купелі можуть допомогти хворому, — особливо на селі, де часто до лікаря дуже далеко.
Дівчата і молодиці, що збираються влаштовувати собі мешкання, особливо радо беруть участь у курсі устаткування хати. Тут дають їм поради, як вибрати меблі, лямли і завіси й вони самі вчаться майструвати найпростіші деревяні речі та робити всякі ручні роботи. Світлиці в материнських школах такі притульні і так гарно устатковані, що кожній жінці дають багато спонук.
Шостий і останній курс присвячений виховним питанням. У ньому беруть участь спеціяльно ті матері, що мають малих дітей. Вони вчаться дитячих ігор і пісень та майструють дитячі іграшки з дерева і шмаття для своїх малих хлопчиків і дівчаток. Від інших доовідчених матерей та від учительського персоналу вони навчаються всього, що треба знати з усіх питань виховання дітей.
Усі ці курси ведуть досвідчені фахові сили — учительки, провідниці дитячих садків, лікарки і медичні сестри. Велика тіснота на тих курсах показує, що вони дають жінкам справді потрібне знання. Але водночас  вони причиняються до того, що німецькі жінки стають щораз здібніші, веселіші і здоровіші. Свої сили передають вони далі своїм дітям, а тимсамим і майбутньому. 