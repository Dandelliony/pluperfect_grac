◦ ◦ ◦ ◦ ◦ ◦ ◦

Мирова промова св. Отця. Чітта дель Ватікано, 26. XI. — Св. Отець відправив торжественну Службу Божу в катедрі св. Петра в Римі та виголосив проповідь до вірних. Папа заявив, що зі свого боку зробив усе, щоб запобігти вибухові війни, що її ведуть тепер незвичайно жорстоко. За кожним разом, коли Св. Отець казав слово "війна", голос його дрижав, а особи, що стояли біля нього, могли завважити, що очі Пія XII. були повні сліз.
Св. Отець заявив, що його бажанням є, щоб після тієї війни настав тривалий мир на основах справедливости, що могла б забезпечити добробут усім народам. У своїй промові Папа присвятив гарячі слова поляглим у цій війні та звернувся до всіх католиків світу з закликом заносити гарячі молитви за поляглих, в наміренні скорого мира. 