◦ ◦ ◦ ◦

Північно-американське міністерство мореплавби видало урядове звідомлення, яке, як там виразно було зазначено, спірається тільки на поодиноких звідомленнях з бойового обширу біля Соломонських островів і тому може бути непевне, де признається втрату двох легких кружляків і 6 есмінців в боях, що відбувалися в днях 13, 14 і 15 листопада. Як відомо, японське спеціяльне повідомлення з неділі подало про затоплення 5 північно-американських кружляків і одного есмінця до дня 14 листопада.
Арґентинський уряд предложив конґресові законопроєкт у справі призначення 24 міліонів пезів для будови кількох фабрик, в ціли видобування алькоголю із збіжжя, головно із кукурудзи, але й також із пшениці, жита і т. д. Добутий таким способом ялькоголь служитиме в першу чергу як домішка до бензини, щоб заступити бензину, якої тепер в Арґентині мало. Щоб дістати 110 міліонів літрів алькоголю, треба 360.000 тон кукурудзи, то є три кілограми кукурудзи на один літр алькоголю. Маючи на увазі, що кукурудза там дуже дешева, продукція алькоголю повинна б оплатитися. Питання добування алькоголю із кукурудзи обговорювано вже передше, але щойно тепер приступається до його практичного переведення в життя.
У Норвеґії приступають тепер до швидкої розв'язки жидівського питання. Видано законний розпорядок про управильнення жидівських маєтків. Жидів підчинено строгій контролі.
Під наголовками "Лондонці мають хаос в голові від усіх тих суперечних чуток", лондонський кореспондент часопису "Гетеборгс Постен" пише ось що: "Єдине, проти чого лондонці в минулому тижні могли б піднести деякі закиди — це те, що про поодинокі особливо важні фактори, як ось наприклад, про бій на Середземному морі, є велика неясність. У пресовій головній кватирі в Лондоні відчувають, що майже на кожному місці у світі можна щось більше довідатися про те, що діється, як в Англії. День і ніч надходять туди з усіх кінців світу новинки, з яких одна суперечна другій. За небагато годин французька фльота була вже то в дорозі до Тунісу, щоб заатакувати американців, то знову поблизу Сардинії, щоб заатакувати італійців, а там знову в Альжирі, то знову — згідно з іншими вістками — в Тульоні. В той час, коли офіційна сторона Лондону мовчить, кожному залишалося вибірати собі таку версію, яка йому найбільш відповідала. Також рухи керівних французьких осіб були предметом взаємно-суперечних вісток. Згідно з віродостойною вісткою з Каїро, Петен полетів до Альжиру в той час, коли він — за такою ж достовірною вісткою — був у Віші. За 10 хвилин пізніше повідомляли, що він є в дорозі до Парижа. Підстава труднощів у придбанні достовірних вісток та, що комунікаційні можливості з аліянтами у Північній Африці досі є дуже повільні і скомпліковані.
Аґенція Домей повідомляє з Шанхаю, що американцям і британцям, які досі могли відвідувати французькі клюби, заборонено оце входити до приміщень клюбу. Це перший крок французів у Шанхаї безпосередньо проти англійців і американців. 