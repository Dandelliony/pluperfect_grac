◦ ◦ ◦ ◦ ◦ ◦ ◦

За першість у навчанні. Учителі Сокальського району викликали на соціалістичне змагання педагогічний колектив Аджамського району, Кіровоградської області. Аджамці виклик прийняли і взяли на себе зобов'язання домогтися не менше 95% успішності учнів, в строк виконати державне завдання по підвищенню кваліфікації вчителів заочним навчанням, широко розгорнути оборонну роботу в школах району.
Ремонт мостів і шляхів до збиральної кампанії закінчили в селі Гавлики Кам'янко-Струмилівського району. Селяни збудували 4 нових містки, викопали бокові канали над шляхами.
Новий будинок Рад будують в селі Поріччя Городокського району. В ньому розмістяться всі сільські установи. Тут же буде клуб і зал для вистав, зборів тощо.
Звіроферма усурійського єнота організована в селі Бовдурах, Бродського району. Для неї в лісі вибрано прекрасне місце. Вже почали будувати клітки. До 1 липня сюди буде завезено 20 звірів.
Подарунок художників Харкова трудящим Львова. На честь пам'ятних днів визволення героїчною Червоною Армією трудящих колишньої Західної України спід ярма польських панів, художники соціалістичного Харкова вирішили подарувати окремі свої картини трудящим Львова.
Львівський оргкомітет спілки радянських художників вже одержав 70 художніх картин. Вони показують провідну роль геніальних вождів Леніна і Сталіна в розквіті Радянської України; героічне минуле країни; революційну боротьбу за радянську владу; життя і творчість Тараса Шевченка; геніального поета великого братського російського народу Олександра Пушкіна; красу і велич нашої радянської землі, воїнів нашої Червоної Армії, тощо.
Художники Львова цими днями відкривають виставку цих картин. Трудящі міста побачать такі твори професора В. І. Насіяна: "Ленін — Сталін", "Сталін і діти", "Сталін на південному фронті", "Червона Армія — озброєний радянський народ". Академік, заслужений діяч мистецтва М. С. Самокіш подарував свою картину "Прорив польського фронту". Від заслуженого художника УРСР М. Г. Бурачека одержано художній твір "Майська ніч". Крім цих є — "Сталін і українська делегація на XVIII з'їзді партії" — Н. П. Карповського; "Пушкін серед декабристів" — Д. І. Кульбака; твори професора Козіка, художників — Савіна, Добронравова, Дайца, Борисенка, Бєсєдіна і інших. 