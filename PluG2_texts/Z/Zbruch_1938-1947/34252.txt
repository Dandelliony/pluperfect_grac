◦ ◦ ◦ ◦ ◦ ◦ ◦

Сторічний виборець. ЗОЛОЧІВ, 24 березня. (ОблРАТАУ). Ще задовго до початку виборів, на виборчій дільниці №10 у селі Зарваниця почали збиратись перші виборці. Серед них була найстаріша жінка села Марія Сідзіндзьора, якій вже минуло 100 років. Разом з нею прийшли на дільницю її дочка — 72-річна Онега Яблонська та внук — Яблонський Петро. Колись вся сім'я була безземельною і дуже бідувала. Тепер, при радянській владі вони одержали на 8 душ — 8 моргів землі!
Товариш Яблонський Петро, один із кращих активістів на селі, приймає активну участь у роботі сільської споживчої кооперації.
Коли на дільниці почалося голосування, першою підійшла до стола комісії Марія Сідзіндзьора.
Проголосувавши, вона вийшла і сказала:
— Мені вже минуло 100 років, але до цього часу я ще ні разу не брала участі у виборах, бо не хотіла голосувати на кровопивців — поміщиків, фабрикантів. Тепер я щаслива, я перша в селі віддала свій голос за кращих синів нашого народу — за кандидатів Сталінського блоку комуністів і безпартійних. 