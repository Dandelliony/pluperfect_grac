◦ ◦ ◦ ◦ ◦ ◦ ◦ ◦ ◦ ◦

По широкому світі.
Секретар еспанської амбасади в Берліні Альфредо Ескамільо важко ранений у самоходовій катастрофі в горах Гарц. Секретар Ескамільо сам вів самохід.
В часі Зелених Свят трапилося у Швеції кілька більших пожеж, м. ін. у місцевости Сундсваль згоріли великі тартаки.
Литовський консулят у Мемелі мають підвести до ступня ґенерального консуляту. Ґенеральним консулем має стати Віктор Ґайліюс, б. мемельський ґубернатор з литовських часів.
Естонський міністр закордонних справ К. Сельтер виїде в найближчих днях до Риґи, щоб відбути конференцію з міністром Мунтерсом у справі пакту неаґресії з Райхом.
"Райхсанцайґер" проголосив листу дальших 277 осіб, переважно жидів, яким відібрали громадянство. У 141 випадках сконфіскували майно на добро держави.
Югославянський реґент кн. Павло з княгинею Ольгою, виїхали у вівторок увечорі до Німеччини. З ними виїхав міністр закордонних справ Маркович.
В місці, де на морському дні лежить підводний човен "Сквалюс" з 26 жертвами катастрофи, зібралося багато воєнних кораблів. Вони дали 21 стрілів і літак скинув над місцем катастрофи вінки на море.
Французький амбасадор Наджяр приїхав до Москви. 