В сім'ї щасливого радянського народу

Вчора відбулися збори робітників і службовців хлібопекарні "Меркурій". На ці збори зібралося більше 120 робітників, які з великим захопленням вислухали інформацію голови профспілки тов. Грош, про рішення Позачергової П'ятої Сесії Верховної Ради СРСР.
Тов. Грош в своїй інформації сказав: "З цього історичного дня ми трудящі українці, поляки, євреї, що були віками пригнічені польською шляхтою, стали повноправними громадянами великого Радянського Союзу!
З сьогоднішнього дня ми живемо в сім'ї щасливих радянських народів, під захистом Робітничо-Селянської Червоної Армії. Визволені робітники й селяни Західної України розпочали нове, щасливе й радісне життя. Це життя знаходиться під охороною непереможної Червоної Армії.
В своїх виступах робітники й службовці проклинали тяжке минуле життя, експлуататорів — фабрикантів, заводчиків, які віками висмоктували з трудящих останні соки.
Соціалістична держава — Радянський Союз подав нам трудящим Західної України руку братської допомоги, визволив нас назавжди спід капіталістичного гніту.
З'єднавшись з народами великого Радянського Союзу трудящі Західної України під сонцем Сталінської Конституції будуть будувати своє щасливе радісне життя.
Я. Галан. 