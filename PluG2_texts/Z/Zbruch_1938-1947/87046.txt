◦ ◦ ◦ ◦

Оперний Театр. Сьогодні, в середу, 16-го лютого, в год. 18.30 "Лилик", оперета на 3 дії Й. Штравса в постанові В. Блавацького. Диригент: Я. Барнич. Вистава для німців і союзників. — В четвер, 17-го лютого, в год. 17.30 "Ой, не ходи, Грицю" — народна драма на 5 дій М. Старицького в інструментації Льва Туркевича та постанові Й. Стадника. — Вистава для українців. — У п'ятницю, 18-го лютого, в год. 17.30 "Тріюмф прокурора Дальського", п'єса на 3 дії (7 картин) К. Гупала в постанові В. Блавацького. Вистава для українців.   Приділювання кватир особам Збройних Сил. В порозумінні з Начальною Командатурою Міський Староста у Львові оголосив: Кватири для осіб Збройних Сил приділює лише Кватирний Уряд Начальної полевої Командатури, а визначення кватир переводить згаданий Уряд у порозумінні з Міським Мешканевим Урядом. Особи Збройних Сил, що беруть кватири, обов'язані виказатися письменним приділом, вистачальної Полевої Командатури. Якби особи Збройних Сил зажадали опорожнення мешкання без предложення такого приділу, треба повідомити негайно у власному інтересі Польову Жандармерію, вулиця Вермахту (Баторія), ч. 3.   Вечір української музичної педагогічної літератури. Спілка Праці Українських Музик влаштовує 18-го лютого, в годині 17.30 в залі Літературно-Мистецького Клюбу при вул. 29-го Червня ч. 10. Вечір української музичної педагогічної літератури. Участь беруть: Калина Чічка-Андрієнко, Дзвінка Пачовська, Дарія Ловицька, Оксана Тарнавська, Ніна Андрієвська, Ігор Загоринський. Доповідь про українську музичну педагогічну літературу матиме дир. д-р Василь Барвінський. Фортепіяновий супровід обняла проф. Меланія Вайлова. Квитки вступу можна раніше замовляти в Секретаріяті Клюбу телефонічно на ч. 262-46.   Молочарська нарада. Коломия, 15-го лютого. Окружний господарський керівник п. Фредріх скликав дня 1-го лютого ц. р. в Коломиї волосних старшин, громадських голів і власників корів коломийського повіту на нараду в справі постачання молока в 1914-ім році. Нарада відбулася в великій залі засідань коломийської Управи міста під проводом п. Фредріха при участи кількости заінтересованих зі сіл і міст. Довший і переконливий реферат, ілюстрований цифровими даними та різними живими поясненнями й прикладами, виголосив делегат централі "Маслосоюзу" зі Львова д-р Лопатнюк. В дальшому перебігу наради інсп. Дмитерко подав до відома приявним білянс здачі молока в минулому 1943-ім році та заповів деякі збільшені, спеціяльні премії для совісних доставців молока. Після запитів і вияснень, що їх давали обидва прелегенти, предсідник наради подякував за численну участь та висловив надію, що присутні, а через них будуть поінформовані усі села Коломийщини, застосуються до вимог воєнного часу в ділянці достави молока.   Фінал трійкових відбиванкових змагань. Львів, 15-го лютого. В середу, 16-го ц. м. в год. 17.30 відбудеться фіналова стріча чоловічих трійок УТТ IV—УТТ І. Безпосередньо після змагань чоловіків відбудуться півфіналові змагання жінок: 1) УТТ І.—УССК. і 2) КЛК.—Тризуб. Переможці цих обох змагань розіграють того самого для змагання за першенство. Змагання відбудуться в рухівні УТТ І., вул. Руська 20.   Зимові плавацькі першенства. Львів, 15-го лютого. З початком березня ц. р. відбудуться на критій плавальні у Львові зимові плавацькі першенства при участі плавунів зі Львова і краю. В програмі плави чоловіків і жінок на 50 м. і 100 м. стилями: довільним, грудним, і горілиць. Перший крок 25 м. довільний для чоловіків і жінок. Плав 25 м. довільним для юнаків і юначок. Гінці 4х100 м. стилем кроль і гінці 10х50 м. довільним стилем чоловіків. Гінці 3х100 м. грудним стилем і 10х50 м. довільним стилем жінок. Зголошення до змагань приймає Р.Т. УЦК. Львів, Семінарії 18, до дня 25-го ц. м. Зголошенева такса є 3. зл. від особи.   Львівські вісті 