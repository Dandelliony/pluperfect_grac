Перегляд документального фільму про німецько-польську війну. — Плани і дійсність

Перегляд документального фільму про німецько-польську війну
БЕРЛІН, 7. (ТАРС). 5 квітня в одному з берлінських кінотеатрів відбувся перегляд нового документального фільму "Бойове хрещення". Фільм присвячений діям німецької авіації в німецько-польській війні. На перегляді фільму був присутній генерал-фельдмаршал Герінг, командуючий німецькою армією генерал-полковник Браухіч, генерал-полковник Мільд і керівні особи німецького уряду та націонал-соціалістської партії, а також численні гості, запрошені Герінгом. Серед гостей — військові аташе іноземних держав, представники іноземної преси і ін.
Документальний фільм "Бойове хрещення" починається показом обстановки, яка була перед початком війни в Польщі. Польські правителі під керівництвом Ридзсмігли провадять огляд військових сил Польщі. На вулицях Варшави відбувається військовий парад. Гримлять гармати. Німеччина тримає напоготові всі види зброї, в тому числі і потужний повітряний флот. Початок вересня 1939 р. Польща стає полем воєнних дій. Німецька авіація крок за кроком трощить польську армію, нищить її опорні пункти, бомбардує аеродроми, залізниці, вокзали, мости, міста і т. д. Уже в перші два тижні війни Польща перетворюється в гігантське попелище. Скрізь палають пожежі. Німецькі війська оточують Варшаву. Англійська пропаганда продовжує вмовляти полякам надію на допомогу з боку західних держав. Німецькі літаки бомбардують польську столицю. Величезне місто в більшій своїй частині перетворюється в купу руїн. Німецькі війська вступають у Варшаву.
Такий короткий зміст фільму "Бойове хрещення".
Фільм закінчується показом рельєфу англійських островів. В цей момент з екрана звучать такі слова Герінга: "Цей повітряний флот виконав у Польщі те, що він обіцяв. Він додержить також свого слова в боротьбі проти Англії. І там він зустріне, розіб'є і знищить ворога". Плани і дійсність
Села Львівського приміського району прилягають до самих околиць міста Львова. Здавалось би, працівники райземвідділу зрозуміють ту відповідальність за постачання міста овочами, яка на них покладена. Але цього покищо сказати не можна.
В планах земельного відділу намічено заходи, які говорять про вирощування ранніх овочів. Але виконанням цього плану тут ніхто не цікавився. Його пустили на відкуп сільрад. До окремих же сільрад райземвідділ навіть не спромігся довести планів і там не знають, що саме сіяти і вирощувати цієї весни.
Про ще більш безвідповідальне ставлення до справи вирощування овочів свідчить те, що в районі із 5.432 парникових рам, які треба закласти по плану, закладено лише 1.478. Виникає питання, чим селяни Львівського району будуть засаджувати заплановану площу і під капусту, помідори і ряд інших овочевих культур, коли ні райземвідділ, ні райвиконком справою організації парникового господарства достатньо не займалися?
Чому Львівський приміський райземвідділ не справляється з цим важливим завданням? Не тому, що не було можливостей, а тому що сам завідуючий земвідділом тов. Рачок безвідповідально ставиться до цієї важливої справи.
С. Свідлєр. 