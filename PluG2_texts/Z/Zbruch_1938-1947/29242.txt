◦ ◦ ◦ ◦ ◦ ◦ ◦

Гоніння на політемігрантів у Франції
ЛОНДОН, 15 листопада. (ТАРС). Газета "Дейлі уоркер" повідомляє, що французькі урядовці переслідують політемігрантів. 1 вересня вночі напередодні оголошення війни французська жандармерія увірвалась у будинки політемігрантів і зробила багаточисленні арешти. Заарештовані кинуті до в'язниці без суду. З того часу арешти не припиняються. Під час першої облави серед інших заарештованих були також Зігфрид, Редель, бувший член германського райхстагу і Рудольф Леонард. Багато політемігрантів ув'язнені в концентраційні табори. По маючим відомостям біля 30 тисяч політемігрантів знаходяться тепер в 7 французських концентраційних таборах. Живуть вони в ще більш жахливих умовах, ніж жили іспанські біженці в таборах на півдні Франції. Біля 23 тисяч фунтів стерлінгів, зібраних громадськими організаціями у скарбницю допомоги біженцям, конфісковані французькими урядовцями. Дружини і діти біженців залишені на призволяще. В неймовірно важкому становищі знаходяться іспанські жінки і діти. Французські урядовці виселяють їх із міст і сіл та знову ув'язнюють у концентраційний табір в Аржелесі.
Німецьке інформаційне бюро про бої на західному фронті
БЕРЛІН, 15 листопада. (ТАРС). Німецьке інформаційне бюро повідомляє, що в боях, які розвернулися на південно-захід від Пірмазекса, німецькою піхотою при підтримці артилерії були відбиті повторні спроби французів посунутися в напрямі розташованого там узгір'я. Починаючи з 6 листопада противник неодноразово переходив у наступ в цьому районі, при чому часто міняючи засоби боротьби. Сила противника в кожному з проведених наступів вагалась від 2 зводів до одного батальону. 