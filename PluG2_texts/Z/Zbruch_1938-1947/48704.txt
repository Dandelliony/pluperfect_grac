◦ ◦ ◦ ◦ ◦ ◦ ◦

Відкриття весняного ярмарку в Лейпцігу
БЕРЛІН, 2. (ТАРС). Сьогодні в Лейпцігу відкрився весняний ярмарок. При відкритті Ярмарку з промовою виступив міністр пропаганди Геббельс. На відкритті були присутні представники дипломатичного корпусу в Берліні, іноземні і німецькі кореспонденти, а також численні представники ділових кіл Німеччини і країн, що беруть участь у ярмарку. В ярмарку беруть участь 18 країн.
Радянський павільйон викликає величезний інтерес
Зразу ж після відкриття ярмарку павільйон Радянського Союзу був заповнений відвідувачами. Експонати ілюструють досягнення промисловості і сільського господарства СРСР. На численних стендах павільйону виставлені різноманітні зразки радянських товарів і сировини. Зразу ж притяг полику увагу відділ радянської книги і радянського кіно. Уже за перші дві години радянський павільйон відвідало кілька тисяч чоловік. Відвідувачі залишають в книзі записів позитивні відзиви про радянський павільйон. Ось деякі з них: "Виставка Радянського Союзу справляє величезне враження", "Вражений успіхами Радянського Союзу", "Радянська виставка хороша в усіх відношеннях".
Війна в Європі і Африці
(Щоденник воєнних дій)
За останні два дні на фронтах в Албанії відмічається активність авіації воюючих сторін. Як передає агентство Рейтер, англійські літаки зробили наліт на Валону, піддавши бомбардуванню воєнний склад і казарми. З'єднання англійських бомбардувальників зробили наліт на Берат і на позиції італьянських військ у районі Нарабоарт, поблизу Бузі. Над Тепелене відбувся повітряний бій. Італьянські літаки, згідно з зведенням італьянського командування, атакували бази, оборонні споруди і скупчення грецьких військ в Ларісі, Превезі і Флоріпі. Не зважаючи на погану погоду, грецькі війська, переборюючи опір противника, знову просунулися в деяких пунктах центрального сектору фронту. Захоплені полонені і значна кількість воєнних матеріалів. Грецька протитанкова артилерія, як повідомляє агентство Рейтер, відбила атаку італьянських танків.
У східній частині Середземного моря під час операцій біля острова Кастельроссо відбувся бій між італьянськими і англійськими кораблями. За зведенням італьянського командування, три англійських кораблі пошкоджені.
У Східній Африці, на сомалійському фронті, тривають операції англійських частин на захід від Могадішо. Після зайняття 1 березня Бардери англійські війська наступають у напрямі ріки Вебі-Шебелі. Каірський кореспондент агентства Рейтер вважає, що італьянцям доведеться, очевидно, евакуювати весь район між ріками Джуба і Вебі-Шебелі.
В Абіссінії, як відмічається в зведенні італьянського командування, окремі частини англійських військ були примушені тікати в районі Зірголі. Англійське командування передає, що англійські частини просунулися вздовж дороги на Гондар. У провінції Годжам абіссінські партизани атакували італьянський гарнізон, розташований в Буріє.
В Ерітреї італьянські частини, відмічається в італьянському зведенні, примусили тікати окремі частини англійців в районі Арреси. Англійські частини, що наступають з півночі, захопили, як повідомляється в англійському зведенні, важливу висоту, що прикриває підступи до Керена. Нальоти німецької авіації на опорні пункти англійців в Північній Африці продовжуються. 2 березня, відмічається в німецькому зведенні, німецькі бомбардувальники зробили наліт на Тобрук (Лівія). Були бомбардовані також скупчення військ, колони мотомеханізованих частин і воєнні табори англійців поблизу Аджедабії (на південь від Бенгазі).
На англійському фронті німецька авіація зробила нальоти на воєнні об'єкти в Східній Англії, Північній Шотландії і на кілька портів, розташованих на південному і південно-східному побережжі Англії. Німецькі бомбардувальники, повідомляється в зведенні верховного командування німецької армії, окинули бомби на важливі з воєнного погляду об'єкти в Лондоні і на споруди двох портів, розташованих на побережжі Ла-Манша.
З'єднання англійської авіації, передає агентство Рейтер, провели 2 березня розвідувальні польоти над голландським і німецьким побережжям. Англійські літаки бомбардували аеродроми в Боркумі і Хаамстеді (на острові Схаувен), а також порт Харлінген. 3 березня. (ТАРС).
"Дейлі Геральд" про підготовку німців до вторгнення в Англію
ЛОНДОН, 3. (ТАРС). За твердженнями газети "Дейлі Геральд", в доках Роттердама сконцентровано кілька сот барж, призначених для вторгнення в Англію. Всі вони мають спеціальні апарати проти магнітних мін.
В одному з доків Голландії знаходяться 8 великих барж і 6 буксирних пароплавів, пофарбованих у білий колір з червоними хрестами на носовій частині. Два великих голландських океанських пароплави переустатковані у воєнні транспорти. Один з цих пароплавів спеціально пристосований для швидкої висадки танків і механізованих частин.
За словами газети, інтенсивні англійські бомбардування голландських баз пошкодили велику кількість барж.
"Дінст аус Дейчланд" про реорганізацію уряду Віші
БЕРЛІН, 3. (ТАРС). Бюлетень "Дінст аус Дейчланд" пише, що нова реорганізація кабінету Віші не дає Берліну приводу для зміни своєї позиції і для висловлювання своєї точки зору. В Берліні явно вважають за краще пильно стежити за дальшим ходом внутріполітичних подій у Франції. Німецько-французські відносини все ще не змінилися і, як і раніше, покояться, в першу чергу, на угоді про перемир'я, укладеній в Помпейському лісі. Значення зустрічі в Монтуаре, як відомо, відійшло на задній план в результаті подій 13 грудня, що привели до несподіваної відставки Лаваля. В окремих статтях парнаської преси, вказує далі бюлетень, висловлюється думка, що новий уряд Віші в загальному своєму складі також зовсім не гарантує успішного розвитку німецько-французького співробітництва.
Скорочення продовольчого пайка в англійській армії
ЛОНДОН, 2. (ТАРС). За опублікованим вчора в Лондоні офіціальним повідомленням, морське і воєнне міністерства, а також міністерство авіації вирішили зменшити норму видачі м'яса, цукру і чаю особовому складові частин армії воєнно-морських і воєнно-повітряних сил у метрополії. Більша частина особового складу цих частин надалі одержуватиме такий же продовольчий пайок, як цивільне населення. В повідомленні вказується, що рядовий склад сухопутних і воєнно-повітряних сил, який знаходиться за межами метрополії, одержуватиме зменшений пайок м'яса.
До запровадження карткової системи в Болгарії
СОФІЯ, 2. (ТАРС). За розпорядженням міністра торгівлі і промисловості в Болгарії з 1 березня запроваджуються картки на всі види білизняного матеріалу. Картки запроваджуються в 61 місті, 36 найбільших селах і в усіх населених пунктах Південної Добруджі, в яких число жителів перевищує 5 тис. чол. Кожний, хто має картку, зможе одержати раз на три місяці 2 метри білизняного матеріалу.
Вступ німецьких військ у Болгарію
БЕРЛІН, 2. (ТАРС). Німецьке інформаційне бюро повідомляє з Софії, що німецькі війська, за згодою болгарського уряду, вступили на територію Болгарії.
Прибуття Ідена і Ділла в Афіни
ЛОНДОН, 3. (ТАРС). Міністерство інформації передає, що вчора в Афіни прибули з Анкари англійський міністр закордонних справ Іден і начальник імперського генерального штабу генерал Ділл. В англійській місії Іден зустрівся з грецьким прем'єр-міністром Корізісом. В цей же день ввечері Іден був прийнятий грецьким королем.
Агентство Домен Цусін про переговори між Таї і Французським Індо-Китаєм
ТОКІО, 3. (ТАРС). Агентство Домей Цусін, посилаючись на думку добре інформованих осіб, вказує, що найближчі кілька днів вирішать результат переговорів про розв'язання конфлікту між Таї і Індо-Китаєм, які відбуваються в Токіо.
Агентство заявляє, що в результаті розмови, яка відбулася між міністром закордонних справ Мацуока і франдузським послом Анрі, повністю визначена позиція Франції і Таї по відношенню до японської пропозиції про розв'язання конфлікту між обома країнами. На думку вказаних осіб, Франція виявила готовність в принципі прийняти японські пропозиції. Вважають, що Франція вимагатиме збереження деяких привілегій для громадян французької національності, які проживають в тій частині Камбоджі, яку Японія пропонує передати Таї. Франція вимагатиме також виконання кількох менш значних умов. Міністр закордонних справ Мацуока, як посередник, вирішив вимагати від Франції прийняття японських пропозицій в цілому. Хоч завдяки уступці Франції і запобігти кризисові, проте ще передчасним є гадати, що між Таї і Індо-Китаєм досягнута повна згода. 