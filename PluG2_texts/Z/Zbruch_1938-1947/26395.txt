◦ ◦ ◦ ◦ ◦ ◦ ◦ ◦ ◦ ◦

По широкому світі
Польський союз громадянської праці жінок видав відозву до всього жіноцтва світу проти загрози німецької аґресії.
Німецькі еміґранти, обєднані у франко-німецькому товаристві, оголосили відозву, в якій остерігають німецький нарід перед війною.
Німці евакуюють голяндське погранича — як інформує голяндська преса.
Німецький єпископ Вармії (у Східній Прусії) заборонив правити богослуження по польськи.
Швеція вповні перевела військову підготову, намічену в суботу.
Французька ґенеральна конфередерація праці оголосила заклик до німецьких робітників, виступаючи проти політики насилля.
Мексик уже випродав усі припаси нафти.
28 індійських князів запевнило віцекороля про повну льояльність та віддало всі свої засоби до диспозиції Анґлії.
Чеський президент розвязав нац. союз чеських лєґіонерів.
Жидівська парляментарна репрезентація видала заклик, щоб при всіх жидівських віроісповідних громадах повстали окремі виділи для чинної участи місцевих жидів при скріплюванні оборонної сили держави.
Бритійський король з братом звидів адміраліцію та познайомився з її плянами на випадок вибуху війни.
Французький ґенерал Веґан приїхав до Каїра.
Анґлія припинила корабельну комунікацію з Естонією.
В італійських містах відбуваються протилетунські вправи та проби евакуації цивільного населення.
Бритійський міністр координації оборони приняв високих комісарів доміній.
В Анґлії замикають від пятниці льондонську біржу.
Французький уряд відбув засідання під проводом президента.
Скандинавські міністри закордонних справ відбувають в Осльо наради, окружені глибокою тайною. 