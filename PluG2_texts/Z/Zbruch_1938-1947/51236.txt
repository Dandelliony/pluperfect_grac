◦ ◦ ◦ ◦ ◦ ◦ ◦

Бій за Тобрук
РИМ, 8. V. — Головне Командування Італійської Армії подає:
Ескадри німецького летунського корпусу бомбардували одне з летовищ на Мальті та при тому зістрілили 3 літаки типу Герикен.
В Північн. Африці дії італійських військ біля Тобруку, де відперто ворожі протинаступи, тривають далі. На фронті Солюму діяльність стеж. Підчас летунських атак на пристань у Тобруці затоплено один середній корабель. Італійські ловецькі літаки зістрілили над Тобруком один літак типу Бленгайм. Анґлійські літаки атакували кілька місцевостей у Киренаїці. Було кілька жертв у людях, матеріяльні втрати були незначні.
У Східній Африці на відтинку Аляджі відперто нову ворожу атаку: із втратами для ворога.
Сталін головою уряду
МОСКВА, 9. V. — Як подає ТАСС, рада народніх комісарів звільнила дотеперішнього голову уряду, комісаря закордонних справ Молотова з його становища голови, та іменувала Сталіна головою ради народніх комісарів. Комісар закордонних справ Молотов іменований заступником голови ради народніх комісарів.
Успіхи іракських військ
Завзяті бої за Басру
ШВАЙЦ. БЕРН, 8. V. — Урядова аґенція Аваса подала з Баґдаду повідомлення іракського ґенерального штабу:
Західня ґрупа: Гармати й літаки збомбардували сильно табор в Габбанії, де знищили маґазини муніції й ропи. Знищено на землі 2 літаки. Вороже летунство бомбардувало двічі табор у Рашіді, та скинуло запальні й розривні бомби на табор і летовище, та без шкід. Літаки й протилетунська артилєрія зістрілила кілька бомбовиків.
Південна група: Ворожий літак надлетів учора вполудне на війська біля Басри та скинув кілька бомб. Іракські війська заатакували анґлійські війська в Басрі. Дійшло до дуже завзятих боїв. Ворожі літаки налетіли на Рутбу та скинули кілька бомб, далеко від форту. Пять транспортових літаків намагалося осісти в Гадіссі. Іракські війська обстрілювали їх скорострілами. Один із літаків загорівся, два інші літаки зайнято. Ворог утратив 6. V. 11 літаків, з того 9 бомбовиків і 2 транспортові літаки. Ушкоджено 5 дальших літаків. Іракські війська здобули стацію помп нафтопроводів. Знищено анґлійське летовище в Сеннельсебані та збомбардовано летовище в Шайбі біля Басри. Забрано в полон багато анґлійських вояків.
Анґлія зажурена подіями в Іраку
ШТОКГОЛЬМ, 7. V. — Зі звітів кореспондентів шведських щоденників виходить, що в звязку з ходом подій в Іраку анґлійська преса вдарила в жалісні тони. Кореспондент щоденника "Штокгольмс Тіднінґен" подає, що в Лондоні вже не вважають подій в Іраку епізодом. Анґлійці розглядають їх у тісному звязку з загальною загрозою Суезького каналу і становища Анґлії на Середземному морі, особливо в його східній частині. Анґлійці розуміють, що ті події вяжуться зі загальним положенням на Близькому Сході. В Лондоні кажуть, що бритійські війська боронять в Іраку Александрію. Їх завдання таксамо важне, як і оборона Тобруку і Марен Матруку.
Анґлійські робітники проти Черчіля
ШТОКГОЛЬМ, 8. V. — Незалежна Робітнича Партія внесла текст заяви недовіря урядові, бо палата громад повинна вважати "події у Греції, що є повторенням подій у Норвеґії, новим доказом катастрофального воєнного положення. Необхідно створити на місце теперішнього уряду такий уряд, що міг би порозумітися з державами під націонал-соціялістичним проводом, щоб почати мирові переговори на основах соціялістичної Европи".
Фінський закон про повновласті
Президент Фінляндії затвердив у вівторок предложений йому й прийнятий Державною Радою проєкт закону про повновласті, що продовж останніх місяців відограв таку важливу ролю підчас парляментарних дебат. Закон про повновласті з днем 9-го травня ввійшов у життя. У звязку з його правосильністю треба надіятися на великі зміни у державі. Міністерство суспільних справ має у пляні розпорядок щодо винайму мешкань та унормування ринкових цін. Міністерство постачання виготовляє нові розпорядки, що відносяться до поправи примусового загосподарювання, а міністерство рільництва щодо поширення засівних просторів.
Зістрілено 12 анґлійських літаків
БЕРЛІН, 8. V. — Підчас повітряних боїв над каналом Ля Манш ворог утратив 6 ловецьких літаків типу Спитфаєр і 1 літак типу Герикек, над побережжям зайнятих теренів два боєві літаки типу Брістоль-Бленгайм. Над Мальтою зістрілено дальші 3 ловецькі літаки типу Герикен.
Ірак відкидає анґлійські обіцянки
БАҐДАД, 8. V. — Анґлійські летуни скинули летючки до населення Іраку. В них говориться, що анґлійці не загрожують самостійності арабських народів. У звязку з цим баґдадське радіо стверджує, що в Іраку знають уже вартість анґлійських летючок і обіцянок та не надають їм ніякого значіння. Анґлійські летючки матимуть в Іраку такий самий успіх, як в інших краях. Анґлія переконається, що з Іраком бореться спільно цілий арабський світ.
Румунія визнала Хорватію
БУКАРЕШТ, 8. V. — Голова румунської держави, ґен. Антонеску, вислав телєґраму д-рові Павелічеві у відповідь на його телєґрафічне повідомлення про створення самостійної хорватської держави та про визнання її Німеччиною й Італією. Румунія визнає самостійну Хорватію та бажає з нею вдержувати найтісніші взаємини в новому европейському ладі.
Шведський міністер закордонних справ Хрістіян Ґінтер вибирається 8. травня до Фінляндії у звязку з переговорами, які зачалися вже перед кількома тижнями між шведським і фінляндським урядами.
Фінляндський маршал Маннергайм вернувся до Фінляндії після довшого відпочинкового побуту у шведській санаторії Ульріцегам. Перед тим він побував ще в столиці Швеції — Штокгольмі.
Анґлія поширила бльокаду не тільки на Ірак, але й на Іран (Персію).
Турецький міністер закордонних справ Сарачоґлю прийняв послів держав, звязаннх із Туреччиною договором у Сандабаді, а саме Іраку, Ірану й Афґаністану.
70 відсотків американських летунів заявилося за Ліндберґом і підтримує його в противоєнній акції.
Де Валєра заявив, що Ірляндія мусить бути самовистарчальна. Довіз вугілля з Анґлії зовсім припинився. 