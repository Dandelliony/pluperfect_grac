◦ ◦ ◦ ◦ ◦ ◦ ◦

Успішні німецькі атаки
БЕРЛІН, 20.1. — Головне Командування Німецьких Збройних Сил подає:
Сильні ескадри німецьких боєвих і спадних літаків заатакували вчора знов пристань Ля Валєту на Мальті. Багато бомб важкого калібру влучило знову в літаконосець, що стояв у доках і в два торговельні кораблі у пристані. Завважено численні вибухи й пожежі у верстатах, доках, фабриках та в арсеналі в Ля Валєті. Ловецькі німецькі й італійські літаки зістрілили разом 5 анґлійських ловецьких літаків.
Підчас збройних розвідчих налетів на Анґлію поцілено влучно бомбою пароплав містоти 8.600 тон, що плив під охороною. Безпосередньо після поцілення на кораблі вибухла пожежа, потім корабель похилився на бік.
Німецькі ескадри боєвих літаків, не зважаючи на непогоду, заатакували вночі успішно важні військові обєкти в Лондоні та в Савтгемптені. Крім цього обкидано бомбами пристані на південно-східньому побережжі Анґлії. Пропало 5 німецьких літаків.
Брак молока в Анґлії
ЖЕНЕВА. — Звітовик "Дейлі Герелд" стрінув в місцевості Торсвей у ґрафстві Лівколишайр одну жінку, матір 10-теро дітей, що для своєї річної дитини не могла дістати молока. Жінка сказала цьому журналістові, що вона хоч має картку на молоко, та вона не варта зломаного шелюга, бо не можна на неї одержати краплини молока. Хоч Торсвей має 250 мешканців, є там тільки дві корови. Брак молока в Анґлії, про що нарікав міністр прохарчування Вултон, дається відчувати і на анґлійській провінції.
Анґлійське протисуспільне наставлення
Розміщення евакуованого населення в Анґлії стрічає великі труднощі. Анґлійські часописи описують частий випадок відмови прийняти одну жінку з трьома дітьми. Багата "леді", що замешкувала сама зі службою віллю з 21 спальнями та сальонами, не хотіла ніяк прийняти незаможної матери з дітьми. Анґлійська плютократія займається ними тільки остільки, оскілько вони приносять їм відсотки з воєнних акцій. Про воєнні тягарі на хоче вона нічого чути.
Успішні дії на всіх фронтах
РИМ, Головне Командування ІталІйської Армії подає:
На грецькому фронті ворожі атаки у районі ХІ-ої армії — відбиті.
На фронті Тобрука у Киренаїці жваві артилєрійські та стежні дії. Підчас ворожої летунської атаки протилетунська артилєрія італійської фльоти зістрілила один літак типу Гюрикен.
На фронті біля Джіярабуб італійські літаки обкинули бомбами й обстріляли скорострілами відділи військ та змоторизовані ворожі кольони.
У Східній Африці італійці приневолили відступати ворожі боєві авта, що наблизилися до передових італійських становищ у Судані.
На фронті Кенії італійці відбили ворожу атаку, що їй підпомагали ворожі літаки та панцирні вози. Ворог потерпів дошкульні втрати. Італійське летунство бомбардувало обєкти, уладження та маґазини ворожої бази у Порт-Судані.
Ворожі налети на Джіґару, Берберу, Діредаву, Джуру й Тосселі не спричинили ніяких шкід.
Раннім ранком 17. І. вороже летунство почало атакувати одну італійську оборонну базу на Додеканезі. Негайна та успішна італійська оборона примусила ворожі літаки вернутись. Вони поскидали свої бомби де попало на незабудовані поля. 