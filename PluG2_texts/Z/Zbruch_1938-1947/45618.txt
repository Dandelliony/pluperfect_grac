◦ ◦ ◦ ◦ ◦ ◦ ◦

Різдвяний спокій
БЕРЛІН, 26. XII. Головне Командування Німецьких Збройних Сил подає: Ніччю на 25. та в дні 28. грудня не було ніяких особливих подій.
Ватикан і різдвяне перемиря
РИМ, 26.  ХІІ. — Недавно ватиканська радіовисильня обговорювала справу предложення Папи щодо припинення воєнних дій підчас Різдвяних Свят. Референт говорив, що Папа висловив тоді надію, щоб по обох сторонах наступила перерва боєвих дій бодай у Різдвяну Ніч. Папа мав уже попередників у цього рода святочних предложіннях. Тому 26 літ, після вибуху світової війни, Папа Венедикт XV. виступив з предложенням короткого перемиря підчас Різдвяних Свят. Дня 14. XII. 1914 р. часописи повідомили, що Папа підняв ініціативу перемиря підчас Різдва. Папа звернувся до урядів воюючих держав, в який спосіб вони приймуть його предложення. Одна з великодержав заявила, що приписує велике значіння благородній ідеї Папи, інші держави висловили радо свою згоду. А що обі воюючі сторони висували деякі умовини та не було однодушности, благородне предложення Папи не здійснилося. Пізніше переконалися, що здійснення цього предложення розбилося об відмовне становище Росії бо вона свою відмову обоснувала різницею щодо речинця Різдвяних Свят, яка є між юліянським і григоріянським календарем.
Сьогодні Анґлія, так як тому 26 літ Росія, відкинула папське предложення перемиря. Папа Венедикт XV. був незвичайну вражений неповодженням своє акції. Два роки пізніше, 1916 р., Папа знову виступив з предложенням перемиря, щоб таким чином схилити воюючі держави до мирових переговорів. Німеччина й кілька держав згодилися на папське предложення, але й цим разом Анґлія відкинула добрі наміри Папи. І тепер папські гарячі побажання мира не здійснилися, але його слова перейдуть до історії як доказ зусиль, щоб полегчити долю страдального людства.
На Дунаю здержали плавбу, бо мороз дійшов до 14 ступнів і крига пливе щораз густіше. Сподіються, що незабаром замерзне гирло Дунаю. Кораблі стоять у зимових пристанях.
Зима на Чорному морі. У пристані в Констанці появилися величезні громади морських риб, званих "хефалі". Мешканці Констанци ловили їх кошиками, мішками і навіть голими руками. Так було тому 6 літ. Нагла зима на Чорному Морі загнала риби до більш укритих місць.
Відмороження серед грецьких вояків. До Солуня прибули великі транспорти грецьких вояків з альбанського фронту з відмороженими руками й ногами. Страшні морози на північному фронті біля Поґрадецу перешкоджують не тільки сухопутнім військам, але й летунству.
Лондон ховається під землю. Анґлійське міністерство оборони розглядає можливості будови нових підземельних тунелів, що мали б бути протилетунськими сховами. Досі поширено 3 тунелі підземної залізниці, мається будувати 7 великих тунелів з кухнями, лікарнями і т. д. Помалу повстає під землею нове, велитенське місто для тих, що не почуваються певно над землею.
Брак фахових робітників в Америці. Фабрика літаків у Кеннектиті дістала великі замовлення, одначе з браку фахових робітників не може виконати цих замовлень.
Відкликання анґлійської вистави. В Ню-Йорку мала відбутися вистава "Анґлія у вікні". Одначе корабель, що віз 60 картин анґлійських малярів, пропав без вісти. Картини представляли різні сцени боїв у Франції, панічну втечу на кораблі у Дінкірхені та летунські атаки на Лондон.
Велику облаву в букарештенських каварнях перевела румунська поліція. Арештовано 100 осіб жидів і жидівок з краю, що займалися "паском".
Регабілітація 700 урядовців. Посадник Букарешту, проф. Ванту, прийняв знов до маґістрату 700 урядовців, що їм закидали зловживання.
Цид зразком для нової Еспанії. У Валєнсії відбуваються різні імпрези з приводу 900-ліття уродин героя твору "Цид". Герой поеми "Цид" — це Родріґо Діяц де Бівар, що жив недалеко Бурґосу. Геройська постать цього лицаря, що відіграв в Історії Еспанії велику ролю. Цид Кампендор ("пан вожд") здобув собі це почесне імя в боях з арабами. Поема про Цида належить до найстарших памятників еспанської літератури. Ориґінал поеми невідомого автора про Цида віднайдено в 1854 р. Щойно тепер віджив в цілій повноті культ великого національного естонського героя. 