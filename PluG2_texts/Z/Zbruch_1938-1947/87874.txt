◦ ◦ ◦ ◦

Панахида за упокій душі бл. п. ПРОФ. Д-РА ВАСИЛЯ СІМОВИЧА. У неділю, 19-го березня ц. р., в Православній Церкві у Львові (вул. Францішканська ч. 3), після Служби Божої буде відправлена Панахида за упокій душі бл. п. Проф. Д-ра Василя Сімовича. Початок Літургії в год. 10.30, а Панахиди около 12.30. Панахида правитиметься живою українською мовою. На цю Службу Божу і Панахиду запрошується українське громадянство. Український Центральний Комітет. Діловий Осередок у Львові.   В справі затемнювання механічних возів. Львів, 18-го березня. СС. унл Поліцайфюрер области Галичина повідомляє, що з днем 20-го березня 1944 р. на терені цілої Генеральної Губернії тратять свою силу полегші при затемнюванні авт. У зв'язку з тим усі авта так само, як і інші вози (трамваї, кінні вози, ровери), обов'язані затемнювати свої світла з настанням темноти. У більших місцевостях вони обов'язані їхати зі світлом, приписаним для міста, у вільному терені з притемненими рефлекторами. Рефлектори треба заслонити відповідними покривальцями, або так їх затемнити, щоб світло проходило лиш крізь щілинку, довгу на 5—8 цм. та широку на 1 цм. Хто не буде придержуватися цих приписів, буде покараний.   Шевченківські Роковини. Об'єднання Праці Українських Студентів ім. Л. Копка повідомляє, що Урочистий Вечір з нагоди Шевченківських Роковин відбудеться в неділю, 19-го березня в год. 10-ій в залі Оперного Театру. Місця проситься займати до год. 9.45. Вступ на вечір тільки для членів ОПУС-у за виказкою і для запрошених гостей за запрошенням.   "Механізм сну і гіпнотизму". Старанням Спілки Українських Науковців відбудеться в четвер, 23. березня, в год. 17.30 вечора в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. доповідь проф. Мітенка п. н.: "Механізм сну і гіпнотизму".   Пересторога! З огляду на повний брак вільних мешкань у Кракові, перестерігається громадянство перед необдуманим приїздом у Краків у цілі розшуків за мешканнями. Інтервенції в українськім мешканевім уряді і в українських установах (УДК, УЦК) не будуть мати ніяких успіхів. Про мешкання в Кракові можуть старатися лише ті особи, які службово є перенесені до Кракова і викажуть ся дозволом на сталий побут у Кракові, виданим Штадтгаунтманом — Полідайдірекціон. — УДК.   Великодні ферії. У цьому році великодні ферії в українських школах Генеральної Губернії починаються 12-го квітня і триватимуть до 24-го квітня.   Столова сітківка. Львів, 20-го березня. Індивідуальні першенства Львова у столовій ситківці відбулися в днях 18-го і 19-го березня. У змаганнях взяло участь 26 змагунів з п'ятьох клюбів (18 чоловіків і 8 жінок). По розгривці елімінаційною системою перше місце зайняв Зуб ("Сила"), дальше, 2. Чорнодола (УTT IV) і 3. Новицький (УССК). Між жінками перше місце зайняла Крупська (УТТ І), дальше, 2. Наконечна (УТТ I) і 3. Соха ("Тризуб").   Дружинові першенства Львова. Львів, 20-го березня. До фіналу першенств у столовій ситківці увійшли такі клюби: УССК, УТТ IV і "Тризуб". У фіналі грає кожен з кожним — у визначених реченцях: 25-го березня УССК — УТТ IV. 1-го квітня УТТ IV — "Тризуб". 2-го квітня "Тризуб" — УССК. Клюби на першому місці є господарями.   Львівські вісті 