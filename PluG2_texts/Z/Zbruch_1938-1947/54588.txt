◦ ◦ ◦ ◦

Фінляндія зриває дипломатичні зносини з Великобританією
ГЕЛЬСІНКИ, 29. VII. Фінляндське Міністерство Закордонних Справ заявило послові Великої Британії в Гельсінках, Ферехерові таке:
Як вислід різних заходів, яких ужила Анґлія проти комунікації і закордонної торгівлі Фінляндії від липня 1940 і червня 1941, а які довели до повної бльокади фінляндської закордонної торгівлі із заморськими краями, наступила фактична перерва в нормальних дипльоматичних зносинах між Фінляндією і Англією щодо закордонної торгівлі та мореплавства. Міністерство Закордонних Справ повідомило, що Фінляндія веде війну по боці Німеччини, а Англія, навпаки, заключила воєнний союз з Совєтами і заявила, що вона вжиє всяких можливих засобів, щоб піддержати совєтів. Тому не можуть бути збережені нормальні дипльоматичні зносини без труднощів. Таку думку, мабуть, поділяє і уряд Англії, бо так виходить із урядових вістей, спрямованих до парламенту, за якими зносини між Фінляндією і Англією можуть бути кожної хвилини зірвані. При обговоренні сучасного положення уряд Фінляндії мав поробити такі висновки, що фінляндське посольство в Лондоні, логічно, після обставин, які наступили, повинно дальше свою працю зовсім припинити.
Совєтські з'єднання в околиці Смоленська замкнені
БЕРЛІН, 29. VII. Німецька війська стиснули 28 липня ще сильніше совєтські частоти, замкнені в околиці Смоленська. На багатьох відтинках робили большевики спроби випаду. При тому знищено в одному завзятому бою в лісі совєтські баталіони і дві батерії. Також на інших відтинках потерпіли большевики криваві втрати при своїх розпучливих спробах випаду.
Фінський наступ на схід від озера Ладога
ГЕЛЬСІНКИ, 30. VII. Урядово повідомляється: Північно-східне побережжя озера Ладога в Карелії, цілком у наших руках, а саме до Туульос, за давнім кордоном, подібно як острови Мантсінсаарі і Люнкулянсаарі. Ворога, який пробував висадитися на Мантсінсаарі, відбито з тяжкими для нього втратами. Захоплено велику кількість трофеїв. На схід від озера Ладога фінські війська за неповних три тижні здобули вдекілька разів більший терен, як совєтські війська за три місяці під час останньої війни, і значно більше від того, що на сході одержали большевики у московському мирі.
Підписали французько-японський протокол
БЕРЛІН, 29. VII. Як повідомлено урядово, у вівторок ранком закінчено у Віші протокол між французькою і японською владою про французько-японську співпрацю для спільної оборони французького Індокитаю, який підписали заступник прем'єр-міністра, адмірал Дарлан і японський посол Като.
Протокол передбачає такі три точки: 1. Обидва уряди зобов'язуються співпрацювати для спільної оборони Індо-Китаю. 2. Заходи, що будуть відноситись до співпраці, стануть предметом окремих договорів. 3. Згадані пропозиції залишаються так довго правосильними, як довго будуть існувати обставини, що творитимуть для них підставу.
Протокол стає правосильним з хвилиною його підписання. В давнішому повідомленні говорилося, що на основі теперішнього положення на Далекому Сході, дійшло до принципового порозуміння між французьким і японським урядами в зв'язку з забезпекою і спільною обороною індокитайського союзу. У вівторок вполудне підписаний протокол є політичною підставою технічних засобів для цієї мети.
Новий головнокомандуючий у Сербії
БІЛГОРОД, 30. VII. Головнокомандуючим у Сербії призначено генерала авіації Данкельмана. Він вже перебрав свої обов'язки.
Перший хорватський посол у Софії
СОФІЯ, 30. VII. Перший хорватський посол у Болгарії, д-р Володимир Шідовец, прибув до Софії у вівторок.
"Загинули внаслідок ворожої акції"
СТОКГОЛЬМ, 30. VII. Генеральний директор англійської пошти проголосив — як повідомляє лондонська преса — що в часі від 10. до 12. травня вислані з Англії до Африки і Передньої Азії поштові посилки загинули внаслідок ворожої акції.
Наступ військ держав осі на фронті Соллума
БЕРЛІН, 29. VII. Німецькі та італійські розвідувальні частини просунулися 27. липня на фронті Соллума на єгипетську територію. Англійська залога, щоб уникнути зудару з військами осі, відступила в південну пустиню. Здобули цінні дані для розвідки.
Успішні просування на Україні
БЕРЛІН, 30. VII. Німецько-румунські і мадярські війська просуваються 29. VII. дальше успішно вперед. В південній частині Буга відрізали німецькі війська визначні совєтські з'єднання і знищили їх.
Відставка англійського уповноваженого
ЖЕНЕВА, 30. VII. Призначений у березні англійськім міністерством судноплавства уповажнений для судноплавства і уповажнений для судноплавства біля західного побережжя Англії, Рірдон Сміт, — як повідомляє "Дейлі Мейль" — уступив зі свого поста.
Його завданням, в характері уповажненого міністерства судноплавства, було — як підкреслює газета — подбати про прискорення вантаження і вивантажування суден у портах західного побережжя. Рірдон Сміт до своєї відставки сам заявив, що він покинув своє становище через непорозуміння з своїм міністерством і безпосередніми зверхниками.
Німецька нота Болівії
БЕРЛІН, 29. VII. Представники Німеччини в полуднево-американських державах подали на пропозицію державної влади іберо-американським державам до відома ноту, яку німецький уповноважнений в Ля Пац переслав болівіянській владі, в зв'язку з її виступом проти тамошнього німецького посла:
"На пропозицію державної влади маю честь подати Вам до відома відпис ноти, яку німецький уповноважнений в Ля Пац переслав до болівійського уряду, в зв'язку з його виступом проти тамошнього німецького посла. Державна влада є уповноважена звернути увагу уряду на цю безприкладну, описану в ноті, подію з міжнародного життя.
Просування мадярських військ продовжується
БУДАПЕШТ, 29. VII. Мадярське телеграфічне бюро публікує звідомлення про бої на східному фронті, в яких вказується на те, що гонведські війська продовжують своє просування і в різних місцях ведуть бої з арієргардами недавно розбитого ворога.
Совєтські полонені — як сказано далі у звідомленні — гірко нарікають на організацію постачання на південному фронті. Через сильне знищення багатьох залізничних сполучень, численні відтинки фронту зовсім позбавлені будьяких харчів.
Діяльність ворожої авіяції в останніх днях визначно зменшилася. Різні познаки дозволяють зробити висновок, що совєтське командування концентрує рештки своєї авіяції на інших відтинках фронту. 