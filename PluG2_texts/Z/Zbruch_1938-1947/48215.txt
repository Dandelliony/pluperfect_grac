◦ ◦ ◦ ◦ ◦ ◦ ◦

Американське міністерство війни вислало на Далекий Схід трьох старшин як військових обсерваторів; Джексона до Сіяму, Бринка до Синґапуру, Кенбела до Батавії. Американський уряд хоче мати військові інформації зі всього світу.
Преса подає, що ще впродовж цього року припинять свою діяльність усі американські й анґлійські школи в Японії. В червні припинить свою діяльність американська школа в Токіо та міжнародній університет у Йокогамі, що був під американськими впливами. З кінцем минулого року припинила свою діяльність канадійська академія в Кобе.
Анґлійський консуль у столиці Сіяму Банґкоку скликав усіх анґлійців та поручив їм виїхати до Сінґапуру. Вони вже почали покидати Сіям малими ґрупами, щоб не робити сензації.
Після 10-ох днів перерви знову скликали болгарське собраніє. На порядку дня 10 законопроєктів б. міністра хліборобства Баґріянова, що торкаються чотирьохлітнього пляну у хліборобстві.
У Лондоні щораз більше розчарування з приводу болгарсько-турецького договору. Крім цього офензива ґен. Вейвила не дала відповідних наслідків на Балканах.
У Сінґапурі висіли австралійські війська.
Адмірал Дарлян прибув до Парижа, щоб перевести там конференції.
Бритійський міністр прохарчування лорд Вултон заповів нові обмеження в ділянці прохарчування, бо зменшилася спроможність Анґлії внаслідок втрати кораблів і летунських атак на бритійські пристані.
У Фльоренції відбувся похорон італійського маршала Джіральдія. Похорон вшанували своєю присутністю ґр. Турін як представник цісаря й короля, марш. де Боно як представник Мусолінія і держ. підсекретар у міністерстві війни Ґуцоні як представник італійського уряду.
У багатьох індійських містах прийшло до реліґійних заворушень між брамінами й магометанами. Поліцію зміцнили військові відділи. У кількох округах проголосили стан облоги.
Японське міністерство закордонннх справ повідомило, що 17. II. почалися японсько-совітські господарські переговори.
Голова канадійського уряду, Мекензі Кинґ, заявив у парляменті, що Злучені Держави мусять помогти Анґлії, бо з нею дуже погано.
Амбасадори Японії й Чілє та посол Коста-Ріки передали ґен. Франкові свої посольські грамоти.
Анґлійці закрили всі пристані в північній частині острова Борнео за виїмком двох.
У звязку з останніми подіями відбулася нарада японського уряду й ґенерального штабу.
Понад 100.000 голяндців працює тепер у Німеччині в різних промислових заведеннях.
Землетрус у Смирні. Мешканці Смирни й околиці відчули кілька сильних землетрусів. Більших шкід не було.
Німецька співачка Ерна Зак, що співає у дрезденській опері, виступила з концертом у Будапешті.
Процес прихильників де Ґоля. 25. II. починається перед трибуналом у Ґанна біля Віші великий процес проти французьких старшин, що підтримували акцію де Ґоля.
Заборона карнавалу. Влада у Варшаві заборонила всякі карнавалові забави, не тільки прилюдні, але й приватні, як також вуличні карнавалові походи. Заборонено продавати й купувати карнавалові костюми, маски, штучні бенґальські вогні й інші забавові предмети. Хто не придержуватиметься цього розпорядку, буде покараний гривною до 1.000 зол., або вязницею до 3 місяців. 