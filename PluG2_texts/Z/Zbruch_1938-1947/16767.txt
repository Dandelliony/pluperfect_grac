Передсвяточний рух по крамницях.

Львівське городське староство оголосило такий комунікат: У звязку зі святами Рождества Христового городське староство пригадує, що в неділю 18. ц. м. всі крамниці, фризієрські та фотоґрафічні підприємства можуть бути отворені від год. 13-ої до 18-ої. Від 19. до 23. ц. м. згадані крамниці і фризієрські та фотоґрафічні підприємства можуть бути відкриті до год. 21-ої, а 24. ц. м. лише до год. 18-ої. Харчівні, ресторани, каварні, цукорні, буфети і нічні розривкові льокалі мають бути замкнені дня 24 ц. м. від год. 18-ої до год. 7-ої дня 26. ц. м. крім ресторанів у готелях. Отже 25. ц. м., в перший день Різдвяних свят мають бути замкнені всі крамниці, промислові підприємства, кіоски, крамниці з овочами та солодощами, фризієрські та фотоґрафічні підприємства, крамниці з квітами і т. п. Дня 26. ц. м можуть бути відкриті лише кіоски і крамниці з овочами та солодощами. Всі інші крамниці і підприємства мусять бути замкнені. 