◦ ◦ ◦ ◦

Верховне Командування Німецьких Збройних Сил повідомляє:
В південній частині східного фронту власні наступальні дії та дії пробойових частин в Донецькому басейні були успішні. В морській області коло Новоросійська пошкоджено бомбами 1 совєтський танкер і 2 торговельні кораблі.
На північному відтинку фронту після кількаденних боїв знищено відрізану ворожу групу на фронті Волхова. Бойові літаки атакували портові споруди в Мурманську і пошкодили бомбами 1 торговельний корабель.
При очищуванні позафронтової смуги знищили мадярські з'єднання сильно озброєну большевицьку банду.
В Ляпляндії відкинули німецькі гірські стрільці численні ворожі напади і завдали ворогові важкі втрати.
На Середземному морі затопили німецькі підводні човни 2 транспортні кораблі з 13.600 брт. та 3 прибережні вітрильники з британського постачального стану.
Військові споруди на Ля-Валєтті і летунські майдани на острові Мальта потерпіли від повітряних налетів нові важкі втрати.
На східно-американському побережжі та на Караїбському морю затопили німецькі підводні човни 6 ворожих торговельних кораблів разом 35.000 брт. Безпосередньо перед одним північно-американським портом напав підводний човен на буксир з трьома легшими й артилерійськім вогнем затопив цілий конвой буксирів.
Бойові літаки бомбардували останньої ночі портові споруди на південному побережжі Англії з добрим успіхом, викликуючи вибухи та пожежі.
Англійські бомбардувальники атакували вночі 24 квіт на житлові квартали в різних місцевостях на північно-німецькому побережжі. Цивільне населення мало деякі втрати. Зістрілено 4 нападаючі бомбардувальники.
У часі від 11—20 квітня втратила британська летунська зброя 161 літаків, з цього 46 над Середземним морем і в Північній Африці. У тому самому часі в боях проти Великої Британії втрачено 25 власних літаків.
Італійський король удекорував великого адмірала Редера і фельдмаршала Кайтля найвищим військовим відзначенням.
Хорватський легіон на східному фронті належатиме на майбутнє до італійського експедиційного корпусу. Італійський головно-командуючий, генерал Мессе, прийняв дефіляду знаменито вивінуваних хорватських військових частин. Генерал Мессе виголосив до зібраних хорватських частин промову, в якій висловив надію, що хоробрість хорватів та італійців стане ще одним вузлом приязни ніж тими двома народами.
Голова Хорватської держави видав розпорядок про оснування палат промисловости, ремесла і торгівлі, а теж банкової палати і палати господарства.
Австралія втратила 140 літаків
ТОКІО, 24 квітня. — Цісарсько-японська головна кватира подає до відома, що впродовж трьох перших тижнів цього місяця, японці збили у повітряних боях над північними берегами Австралії 68 літаків. До кінця березня японці збили або знищили на землі 72 літаки. Отже Австралія втратила досі 140 літаків на власному терені.
ТОКІО, 24 квітня. — Хоч у долині Іраваді від кількох днів шаліє велика битва між японськими та британськими військами, японська інформаційна служба обмежується до ствердження, що операції далі відбуваються. Крім того підкреслюють, що хід японських операцій задовільний. Зрештою поширена загальна думка, що британський відступ не задержиться навіть коло Мандаляй, а посунеться далі, тобто аж на індійську територію.
Про бої на острові Панай повідомляють, що американці перед своєю втечею знищили місцевості, що лежать в середній частині острова. Решту ворожих військ японці окружили.
Повітряні налети на Мурманськ!
БЕРЛІН, 24 квітня. — Маючи інформації з військово-поінформованих кол, Німецьке Інформаційне Бюро подає такі подробиці про німецькі повітряні атаки на Мурманськ: 9 большевицьких літаків, які 22/23 квітня вилетіли з метою відбити атаку, зістрілено у завзятих повітряних боях, в той час, коли один німецький ловецький літак не повернувся. Влаштування широкого вжитку у пристані Мурманська поцілено багато разів бомбами, знищення велике.
На північному відтинку фронту німецькі частини взяли у завзятих боях сильні большевицькі становища. Особливо завзяту боротьбу зведено за один ліс, в якому окопалися були большевики. На цьому місці німецькі частини захопили 203 полонених та здобули 13 гармат і багато вантажних машин.
21 квітня почали були большевики наступ в околиці Ленінграду та намагалися багато разів сильними відділами переломити фронт окруження під Ленінградом. Але всі ці спроби заломилися серед високих втрат. На фронті Свіра, між озерами Ладога й Онега бойові дії дещо втихомирилися, бо вже і в цих районах почало таяти та почав падати дощ. Але німецькі одиниці прочищували дальше терен боїв від большевиків, які ще подекуди ставляли спротив. Окружено та знищено менші совєтські групи.
Теж на фронті Ляпляндії німецькі гірські стрільці відбили совєтські випади, а німецька артилерія успішно обстрілювала большевицькі скупчення частин, пристановища та магазини муніції.
З Донецького басейну надходять вістки про успішні місцеві німецькі та румунські просування. Один німецький піхотний ударний відділ вдерся у совєтські становища, заняв багато сильно роздобудованих та забезпечених мінними огорожами опірних пунктів і захопив 120 полонених. Німецька артилерія піддержувала наступи цих частин і розбила, між іншим, на південний схід від Харкова большевицьке поготівля. 