◦ ◦ ◦ ◦ ◦

Заупокійне Богослуження. В 2-і роковини смерти композитора, д-ра Нестора Нижанківського відбудуться завтра, в неділю, 19-го квітня, в 12-ій год. вполудне в Архікатедральному Храмі св. Юра Заупокійне Богослуження та врочиста Панахида, на які запрошують усе громадянство Спілка Українських Музик, Львівський Оперний Театр та Інститут Народної Творчости.
Карти зголошень. Управи домів переводять списи мешканців для правильного розподілу харчових карт на травень. Списи ведеться на відповідних картах зголошень. ці карти складають домоуправи в Уряді Прохарчування разом із списом мешканців.
Треба реєструватися в "Маслосоюзі". "Маслосоюз" повідомляє, що у днях 18, 20, 21, 22 квітня переводиться у крамницях "Маслосоюзу" перереєстрацію покупців. Проситься жителів Львова, щоб вони у цих днях реєструвалися у крамницях за таким порядком: 18 квітня від букви А—Е, 20-го від букви Ф—Й, 21-ге від К—Н, 22-го від О—З. Реєстрації не підлягають ті, які вже в цьому місяці зареєструвалися. Незареєстровані відборці наражуються на втрату можливости закупу товарів. Спис вулиць, приділених до окремих крамниць, вивішений у виставових вікнах.
Нове мило. Хемікам удалося видобути з нафтової ропи складники, з яких можна фабрикувати новий рід мила. Це мило загально вживається в Німеччині.
Фільмова спілка України. За почином акційної Центральної Фільмової Спілки Схід у Берліні засновано акційну Фільмову Спілку України з осідком у тій місцевості, де перебуває Райхскомісар України. З доручення Райхскомісара Спілка заряджує всім колишнім совєтським фільмовим майном, веде кіна і висвітлює в них німецькі фільми і тижневики.
Дир. В. Блавацький перед судом. Літературна сензація у Львові. Сьогодні, в суботу, 18-го квітня, перед Літературним судом, що відбудеться в год. 17.30 вечором у великій залі Літературно-Мистецького Клюбу у Львові, вул. 29-го Червня (давніше 3-го Травня) ч. 10. відповідатиме заступник директора та мистецький керівник Львівського Оперного Театру Володимир Блавацький за виставу п'єси К. Гупала п. н. "Тріюмф прокурора Дальського". Позов піддержує, як прокуратор, голова Спілки Українських Письменників, д-р Григорій Лужницький. У характері оборонців виступлять: голова Спілки Українських Журналістів, ред. Осип Боднарович та м-р Юрій Стефачик. Лаву присяжних виберуть із приявних на залі. На суді буде переслухано багато свідків. Ту цікаву розправу вестиме в ролі предсідника дир. Максим Брилинський. Квитки вступу можна закупити в дирекції Клюбу.
Жертва обов'язку. Люблин, 17 квітня. 16 м. м. в загальному шпиталі Шариток у Люблині помер д-р Микайло Щипко, директор загального шпиталя в Ополю, пов. Пулави, уроджений у Турці над Стриєм 1889 р., б. лікар УСС діяльний член і УДК — Делегатури Пулави. Впав жертвою п'ятнистого тифу, сповняючи свій відповідальний обов'язок. Вічна Йому Пам'ять! 