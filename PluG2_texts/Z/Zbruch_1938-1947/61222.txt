◦ ◦ ◦ ◦ ◦

Італійський міністр закордонних справ, граф Чіяно, прийняв під час своїх відвідин у Будапешті членів мадярського уряду в італійському посольстві. Граф Чіяно зложив сьогодні ранком на мадярському гробі поляглих та на гробах італійських героїв вінці.
В Ріо де Жанейро розпочалася вчора конференція американських держав. З'їзд відкрив бразилійський президент держави Варгас.
З приводу конференції у бразильській столиці Ріо де Жанейро під опікунством Рузвельта, радіовисильня СДА зраджується. Вона каже: Це засідання повинно вирішити план, за яким іберо-американська промисловість повинна поставитися до послуг Вашингтонові.
Бразильська газета "Корреййо да Манга" каже, що невтралітет Бразилії — це наказ години. Цим невтралітетом не порушується в жодному випадку солідарності Бразилії з СДА. Бо — як вияснив президент Варгас — вона є зумовлена географічним положенням. Національні інтереси Бразилії вимагають від неї в сучасній війні невтрального становища.
Газета "Аян Суунта" подає у вступній статті докази на те, що Англія має намір втягнути цілий світ у війну. В останньому часі натискали дуже сильно англійці на Португалію та намагалися огидними провокаціями втягнути у війну Еспанію і Португалію.
З головної японської імператорської кватири повідомляють, що спеціяльні групи японського військово-морського флоту, які діяли в Медано, на терені острова Целебес, покінчили свої бойові акції в Мінагассо на цьому ж острові. Під час цих операцій, японці здобули багато ворожих бронемашин та іншого воєнного матеріялу.
На Маляйському півострові японські війська увійшли від сходу та заходу до провінції Джегоре, де оточено 30-тисячну британську армію, яка була призначена для скріплення оборонного гарнізону в Сінгапурі. Японська офензива в напрямі Сінгапуру, проходить дуже швидкими темпами.
На Філіппінах японська авіяція ліквідувала успішно залишки американської авіяції. Вчорашнього дня японські літаки заатакували один ворожий аеродром на півострові Батаан. У східно-голяндській часті Індійського океану, японські підводні човни затопили чотири англійські кораблі в 37 тис. рбт. Інші підводні човни затопили три дальші англійські торговельні пароплави. Одиниці японського військовоморського флоту при співучасті авіяції, затопили два англійські підводні човни.
На острові Целебес і Борнео становище британських військ дуже критичне. У Вашінгтоні та в Лондоні одержано алярмуючі домагання негайної допомоги. Британське командування пише дослівно таке: "Боронимося на дуже розтягнених позиціях. Якщо не одержимо допомоги — будемо приневолені капітулювати". Як у Лондоні, так і в Вашінгтоні висловлюють думку, що обидва ці острови для Англії втрачені. Крім того в англійських колах починають щораз сильніше висловлювати впевнення, що японських збройних сил не доцінювано.
Англійці поробили приготування, щоб знищити мостову греблю між островом Сінгапур і суходолом. Так говорять про це фронтові звідомлення з Маляїв. Таким чином знищується при цьому також дуже важливий водопровід. Англійські власті в Сінгапурі стоять наслідком цього перед дуже прикрим завданням, бо треба буде дати воду пів мілонові людей на далекій відстані. Збірники води, які знаходяться в Сінгапурі, можуть тільки в дуже малій мірі покрити на деякий час запотребування води. Вже від кількох днів, як повідомляють, наступило далекоідуче обмеження рацій води.
Запеклі японські повітряні атаки на Сінгапур вчинили великі пошкодження. Так повідомляє про це японське військове звідомлення. З 15-и ворожих винищувачів і бомбардувальників, які намагалися ставитись до протиоборони, збито 10 літаків. Інший англійський летунський загін втратив 5 машин типу "Ватерльо".
Останні бої на Люзоні, відбуваються 20 кілометрів на південь від воєнної гавані Ольонгапо на півострові Батаан. Північно-американські збройні сили разом з філіппінцями творять близько 50 тисяч людей, яким бракує харчів. Їх безперестанно обстрілює японська артилерія і бомбардують японські літаки, і вони запекло оборонюються. Японські військові власті розпайовують харчові засоби. Понад тисячу інтернованих японців, яких заарештовано після вибуху війни, змогли вже вернутися до своїх мешкань в Ольонгапо. 