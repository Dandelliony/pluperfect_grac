Молодь треба зорганізувати!

Розмова з проф. Северином Левицьким
Львів, 13 грудня.
Справа молоді — це найважливіше питання наших днів. Від молоді — її скількості та якості, від її ставлення до всіх питань життя залежить майбутнє нації. Тому саме питанню молоді повинна бути присвячена найбільша увага. Справами молоді на терені Галичини кермує Український Краєвий Комітет через Відділ Опіки над молоддю.
Ми відбули розмову з керманичем Відділу Опіки над молоддю Українського Краєвого Комітету у Львові проф. Северином Левицьким, який дав нам такі інформації:
Від перших днів нової дійсності питанню молоді присвячується велику увагу. Внесено навіть проєкт розв'язки цього питання, обговорено його у багатьох дискусіях. Та в час, коли йшли дискусії, в краю відновлювались самочинно організації молоді, творились нові. У багатьох випадках ця віднова велась без порозуміння з Українським Комітетом, чи із представниками влади. У дійсності є тепер багато організацій, що фактично не існують, бо ні не мають на це дозволу влади, ні не держать зв'язку з Української Комітетом (не присилають звідомлень). Щоб запобігти ньому в дальшому, Український Краєвий Комітет у Львові скликав конференцію, під час якої остаточно обговорено справу організації і молоді. Тому, що Український Краєвий Комітет у Львові веде тимчасово свою діяльність за правильниками Українського Центрального Комітету у Кракові, постановлено перевести організацію куренів молоді, як це було на терені Генерал-Губернаторства.
Курені молоді — це загальні спортово-виховні організації молоді. У загальному нав'язують вони до діяльності колишньої організації української молоді "Пласт". Про організацію куренів молоді будуть видані спеціяльні правильники. Комітети на місцях без інєкції Краєвого Комітету у Львові організації не мають зачинати.
Спортово-заавансовану молодь об'єднувати будуть спортові організації ("клуби"), що по більшій части підлягають вони Міському Комітетові Тіловиховзння.
Відділ Опіки над молоддю Українського Краєвого Комітету провадить велику пропаганду у користь Української Служби Батьківщині. Ця ділянка належить уже вправді до відділу Праці У. К. К., та відділ Опіки над молоддю не хоче й цю молодь позбавити своєї опіки. Завіривши в те, що молодь у таборах праці вчиться працювати, добуває пошану для праці та що табори праці є військовою заправою для молоді (час проведений у таборі праці, вчислюється до військової служби), ведеться популяризація таборів праці. Тут нав'язується до колишніх таборів праці нашої молоді, на приклад до таборів "Орлів". Для таборів праці ладить проф. Гайдучок спеціяльний "Впоряд". Зв'язок з ними матиме Відділ Опіки над молоддю через зв'язкових та референтів, яких до речі тепер організує. Праця у таборах не лише вчить молодь працювати, але приносить користь краєві (будова нових доріг, мостів тощо).
Багато молоді має змогу студіювати в німецьких Високих Школах у Берліні, Відні та інших містах. Пильним студентам приділяються стипендії. 