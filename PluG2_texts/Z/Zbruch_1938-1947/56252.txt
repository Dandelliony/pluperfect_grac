◦ ◦ ◦ ◦ ◦

Перегони на Персенківці. Губернатор Галичини у великій мірі зацікавився справою гіппіки у Львові, а саме справою перегонів на Персенківці. На ремонт площі для перегонів призначено поважний бюджет, який дасть змогу теж удержати весь фаховий персонал. 60 коней, повної англійської, чисто арабської і англо-арабської крови, призначено виключно для цілей гіппіки.
Запоріжжя—Тризуб 3:1 (0:0). Змагання обох цих дружин розчарували нечисленних глядачів, бо рівень гри був незвичайно низький. Запоріжжя грало ліпше і перемогло заслужено. Тризуб зовсім слабий, особливо у другій половині. В Запоріжжі незле грали Цибрух, Мисак і Борсук, у Тризубі воротар і Вірщук у нападі. Найслабшим грачем обох дружин був лівий крайник Тризуба.
З діяльности Дністра. Самбірський Дністер грає майже кожної неділі, як не в Самборі то на виїздах. Досі осягнув він такі висліди: Дністер—Ропник (Борислав) 2:0. Ці змагання відбулися в Бориславі на сильно розмоклому терені. Заслужено переміг Дністер, здобуваючи ворота зі стрілів Ільчишина і Коблянського.
УСК (Добромиль) — Дністер 6:4 (1:3) Ці змагання відбулися 7. ц. м. в Добромилі. Заслужена перемога УСК-у, який краще держав темпо змагань і у другій полугрі стрілив аж 4 воріт. Змагунам Дністра недоставало відповідного правильного тренінгу. 