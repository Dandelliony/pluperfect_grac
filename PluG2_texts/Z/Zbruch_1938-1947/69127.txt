◦ ◦ ◦ ◦

Українські радіопередачі. Сьогодні, в середу, 29-го липня, в часі від год. 10.30 до 11-ої Львівська Радіовисильня передає концерт дуетів і терцетів у виконанні М. Сабат-Свірської, Е. Ласовської, С. Гаврищук і Л. Рейнаровича. При фортепіяні: Є Курилович-Чапельська. — Завтра, в четвер, 30-го липня, в цьому ж часі передача українських народних любовних пісень у виконанні хору Е. Козака, солістки Ірини Туркевич-Мартинцевої та Мар’янни Лисенко й Е. Курилович-Чапельської (фортепіянний супровід).
На Конкурс Хорів — чи на Фестиваль. Хто хоче послухати продукцій кожного з 32 хорів зокрема, хай іде 31-го липня та 1-го серпня на Конкурс Хорів. Там почує хори сільські, містечкові та великоміські з різних околиць та матиме нагоду порівняти їх якість та різний репертуар. Хто хоче послухати 9 нагороджених хорів — хай іде на Фестиваль 2-го серпня ц. р. Там виступлять теж разом усі 32 хори, в силі 1200 людей. Але щоб виробити собі належне поняття про цілість Конкурсу Хорів — хай прийде 31-го липня, 1-го і 2-го серпня ц. р.
Впорядчики на Конкурсі Хорів у Львові. Щоб забезпечити хорам з краю, які приїдуть на Краєвий Конкурс до Львова, повну опіку, призначено на це 75 впорядчиків. Вони матимуть жовті опаски з написом "Краєвий Конкурс Хорів". До кожного хору буде приділений один впорядчик, який опікуватиметься ним від хвилини його приїзду, аж до виїзду. Він дасть вказівки у всіх справах зв'язаних з побутом хорів у Львові. Адміністрація Конкурсу Хорів, яку веде Концертне Бюро, і яка приміщена у Львові, при вул. Францішканській 7. Тел. 232-23, дає всякі інформації, зв'язані з технічною сторінкою Конкурсу Хорів.
На Конкурс. Повідомляється, що хори на Краєвий Конкурс Хорів у Львові можуть приїхати лише ті хористи, які виступали на Окружних Конкурсах. Для більше осіб не буде ні приміщень, ні харчів. 