◦ ◦ ◦ ◦ ◦ ◦ ◦

Рідкісна книга. В Тарнопольському історико-краєзнавчому музеї зберігається рідкісна книга з історії Данії. Книга видана 427 років тому в Парижі, написана понад 700 років тому відомим датським літописцем Саксоном Грамматіком. Екземпляр, що зберігається в музеї, один з небагатьох екземплярів першого видання "Истории Дании", що збереглись. (РАТАУ)
Вечір пам'яті Франка. 15 лютого в клубі заводу ім. 17 вересня відбудеться літературний вечір, присвячений творчості великого українського письменника — демократа Івана Франка. Тов. Г. Зальц зробить доповідь про життя і творчість Івана Франка. Робітник заводу А. Горліц декламуватиме вірші І. Франка на польській мові. Буде також організовано колективне декламування твору "Каменярі".
Розкрадачів соціалістичної власності покарано. 10 лютого народний суд другої дільниці розглянув кримінальну справу Давида Пфеферкорна, Олександра Грицалика, які примушували неповнолітніх хлопців Станіслава Дармобита і Володимира Нуцьковського до вирізування і крадіжок авторизинових рукавів з вагонів, що стояли на станції Перемишль. За це суд засудив Пфеферкорна і Грицалика до тюремного ув'язнення на 5 років з відбуттям кари в далеких таборах Союзу. Неповнолітніх Дармобита до позбавлення волі в колонії для неповнолітніх на 3 роки, а Нуцьковського на півтора року.
Подвоїлись ряди передовиків. Назустріч XVIII партконференції стали на стахановську вахту робітники цеху виробу гайок фабрики ім. Пархоменка. Перший день вахти — 12 лютого дав великий ріст продуктивності праці. Шліфувальник т. Адольф відшліфував за кожну годину 50 додаткових метрів заліза при нормі 22 метри. Штампувальник Кнехт виробив гайок на 130 процентів зверх плану. Перший день стахановської вахти подвоїв ряди передовиків і ударників нашого колективу.
Пів тонни шкіряних виробів денно. В системі міжрайпромспілки підготовлено до відкриття нову промартіль, що вироблятиме: шкіру на взуття, кінську збрую, шкіри на кожухи і т. д. Продуктивна спроможність нової артілі — пів тонни шкіряних виробів денно.  Артіль організовується в селі Лютовиська. Вся продукція артілі збуватиметься в нашому місті. 