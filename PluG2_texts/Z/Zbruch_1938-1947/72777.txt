◦ ◦ ◦ ◦

Цікава доповідь. Правління спілки Праці Українських Письменників при УЦК подає до відома, що сьогодні, 7 листопада ц. р., в год. 19-ій ввечері, відбудеться в залі Літературно-мистецького Клюбу при вул. 20-го Червня ч. 10, реферат о. ред. П. Луканя ЧСВВ, на тему: "Письменники-виховники в Бучацьких Школах в XVIII і ХІХ ст.".
За душу бл. п. Миколи Лисенка. Український Центральний Комітет у Львові повідомляє Громадянство, що Торжественна Панахида за упокій душі бл. п. Миколи Лисенка в 30-ті роковини Його смерти, відправиться в церкві св. Спаса, при вул. Краківській, завтра, в неділю, 8 листопада 1942 року в год. 12.30.
Сходини працівників домоуправ. Сходини Об'єднання Праці Українських Домоуправителів при Українськім Комітеті на Львів—місто, відбудуться завтра, 7 листопада 1942 р., в год. 17-ій, в домівці Комітету, Ринок 10/ІІ. пов.
Денник Розпорядків для Ґенерал-Ґубернаторства ч. 89, виданий дня 21 жовтня 1942 р., приносить: Розпорядок про введення розпорядку про набування промислових підприємств, заведень і паєвих прав у Ґенерал-Ґубернаторстві з 23-го квітня 1940 р. в області Галичина — з дати 16. X. 1942 р. — Четвертий розпорядок до залізничого правильника перевозу для Ґ.-Ґ. з дати 12. X. 1942 р. — Оповіщення про емісію золотових банкнотів Польського Банку в Польщі — з дати 10. X. 1942 р.
Денник Розпорядків для Ґенерал-Ґубернаторства ч. 90, виданий 22-го червня 1942 р., приносить: Розпорядок про введення залізничого правильника перевозу для Ґ.-Ґ. в області Галичина — з дати 13. X. 1942 р. — Другий розпорядок про тимчасове емеритальне заосмотрення знову зайнятих урядників кол. польської держави і волостей та об'єднань волостей — з дати 13. X. 1942 р. — Розпорядок про вживання української абетки (кирилиці) у поштовому русі в області Галичина — з дня 15. X. 1942 р.
Вистава українського мебля. З приводу закінчення конкурсу на проєкт українського мебля, влаштовує кооп. "Українське Народне Мистецтво" показ надісланих конкурсових праць. Відкриття вистави завтра, 8 листопада, в год. 12-ій в полудне, в домівці Спілки Мистців, пл. Марійська ч. 9/І. поверх. Вистава триватиме до 13-го листопада включно.
"Галицьке підприємство". Правильне окреслення фірм і підприємств. Багато підприємців, які відкривають нові підприємства, чи переносять свої з Райху, як теж державці, чисто комісаричні управителі окреслюють свої фірми, як "Галицьке підприємство" або подібно. Треба звернути увагу на те, що управнення до такої назви фірми чи підприємства прислугує лише в тому випадку, якщо дане підприємство виконує своє завдання, тісно зв'язане господарсько з областю і фактично репрезентує господарські области Галичина. У всіх випадках, в яких назва фірми не покривається з інтересами фірми, підприємці мусять зрезиґнувати з окреслення фірми, яке вносило б неясності. Підприємець повинен виступати під власним прізвищем, а всякі претенсіональні окреслення фірми, що не покривається з її фактичним завданням, є зайві.
† Михайло Козак. Дня 19 жовтня ц. р. помер у Самборі Михайло Козак, довголітній учитель і управитель вселюдних шкіл у різних повітах Галичини (Яворів, Городок, Лісько, Старий Самбір, Бучач). Прожив 80 років, з чого 40 вчителював. В особі покійника зійшов у могилу один з ветеранів учительського звання, скромний робітник-громадянин, що не гнув ніколи шиї перед "власть імущими" і часто серед найбільш несприятливих особистих умовин працював на ниві народної освіти. Похорон відбувся дня 21 жовтня ц. р. в Самборі. В. Й. П.
Типуємо коні. На сьогоднішній, чотирнадцятий день кінних перегонів на Персенківці (початок в 12-ій год. в полудне), типуємо перемогу таких коней: І-ий біг — 1) Поляр, 2) Матч. ІІ-ий біг — 1) Оленька, 2) Ізан. ІІІ-ий біг — 1) Правнук, 2) Напад. IV-ий біг — 1) Армада. 2) Рек. V-ий біг — 1) Нітра, 2) Надір. VI-ий біг — 1) Сирена, 2) Етне. VII-ий біг — 1) Декрет, 2) Бігун. 