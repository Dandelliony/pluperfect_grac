Заввага на часі

Завдання, які стоять тепер перед нами, мають один спільний знаменник, тісно вяжуться зі собою — це праця для загального добра, праця для суспільності. Не можна заперечити, що ми спонтанно взялися за відбудову, виявили багато ініціятиви та добилися деяких осягів. Дехто міг би навіть безкритично сказати, що наша суспільність творить ціпку громаду, що в нас немає людей, які дбали би лише про свої шкурні справи... Та тут правда лише половинна: ми сьогодні творимо добре зорганізовану спільноту, але є ще багато таких, що дбають лише про себе й свої шкурні справи.
Чи це не йде на шкоду нашої суспільности, що одиниця, для якої найважнішою справою є повна калитка, не може мати такої ціни, як ті українці, що дають суспільності свою працю і тимсамим помагають їй виконувати покладені на неї великі завдання. Тут не в тому річ, що українці не мали би дбати про свій матеріяльний добробут. Навпаки, кожний це розуміє, і що матеріяльний добробут одиниць з часом розвиває і закріплює добробут суспільства. Та тут йде про що інше а саме — що на першому місці повинні бути справи громадського інтересу. Тільки під цим кутом треба дивитися на все, а оцінювати дуже строго, хоча б тому, що наше внутрішнє життя і наше відношення як збірноти до усіх справ нової дійсности мають один спільний знаменник і розділити їх можна лише теоретично.
Вартість суспільности, — що врешті бувало завсіди — визначається вартістю одиниць, які надають їй таке чи інакше обличчя людина, яка не бере під увагу своїх зобовязань супроти тієї суспільности, завсіди приносить їй шкоду. Про того роду людей, говоримо як про шкурників. Вони бували в нас і раніше, але сьогодні число їх поважно зросло. Мало цього — розмах їх "меркаторської" діяльности, у багатьох випадках, переходить межі звичайних людських чеснот. Такі люди залюбки шукають лише наживи — вони навіть легковажно ставляться до прилюдної опінії, мовляв, "я сам собі пан". Та вони живуть і серед нашої суспільности. А все те, що вони роблять, іде на рахунок тієї суспільности — на рахунок наших чесних службовців, купців, промисловців та інших підприємців. Лихо ще й у тому, що чужі люди оцінюючи українську суспільність, — зараховують до неї саме цих "воєнних "меркаторів", які зі своєю суспільністю мають хіба стільки спільного, що називаються українцями.
Який вихід з цього? Як зарадити нездоровому явищу?
Ясно, що треба з цим сумним явищем боротися і то боротися засобами, які можливі, значить — санкціями громадського характеру. Гострими й безоглядними. Бо в новому ладі, при співпраці різних суспільних збірнот, наша суспільність по винна зайняти своє місце, як збірнота повноцінна, в якій кожна одиниця має свою вартість. В нас не може бути місця для людей, що жиють тільки для наживи, для гроша, та ще й коштом неслави, яка паде на все суспільство. — Ця заввага дуже пекуча. Вона на часі. Ми повинні про неї памятати і того що діється не спускати з ока, чи радше не примикати цього ока поблажливо, виправдуючи все війною...
Бен. 