Минуле і сьогодні

Вечорами, після роботи, або у вихідні дні сходяться часто старіші селяни в сільському клубі і приглядаючись до культурних, веселих занять і ігр молоді, згадують жахливі картини з недавного минулого.
Не так то раніше виглядало село, не такою була сільська молодь. І село, і його мешканці, і їхнє життя —        все це змінилося. Люди дихають повними грудьми, почувають себе вільними. Не так давно людина людині була вовком. В неділю, або в якесь свято, не показуй себе навіть близько читальні, бо можеш стати жертвою кривавої бійки, організованої польським поміщиком.
В селі були дві читальні — польська і українська. Панські підлабузники часто організовували в цих читальнях гулянки з музикою і горілкою. Притягали селян, які пропивали тут останні зароблені копійки. Це кидало селян в ще більшу залежність від панів.
Але пани не зупинялись на тому. Вони старались розпалити між мешканцями села національну ворожнечу. "Хай бидло б'ється" — такий був принцип поміщика. Це зміцнювало його панування, ослаблювало селян, відтягало їхню увагу від справжньої причини недолі, ярма. Раз в польське свято пани нацькували молодь села Залісся проти молоді села Рокшичі: "Бийте їх, бо то русини" — і полилась селянська кров...
Аж серце радіє тепер, коли глянеш на сьогоднішню молодь. Дружба, ввічливість, культура, веселість, життєва бадьорість — ось які прекрасні властивості виростили в сільській молоді нові порядки без панів і поміщиків. Життя молоді концентрується в прекрасному сільському клубі. На його ремонт і обладнання витрачено 1000 крб. Працює бібліотека, в якій багато томів художньої, політичної і наукової літератури. Новообрана клубна рада в складі тт. Корецького, Феника і Мороза докладає усіх зусиль, щоб зробити з сільського клубу справжній центр соціалістичної культури. Зникла національна ворожнеча — ми зажили новим, вільним життям.
М. Іванишин голова клубної ради с. Рокшичі 