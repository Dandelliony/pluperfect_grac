◦ ◦ ◦ ◦ ◦ ◦ ◦

Демобілізація словацької армії
Прага, 29 вересня (ТАРС). Газета "Словак" містить офіціальне повідомлення про часткову демобілізацію словацької армії. Демобілізуються солдати, закликані до армії у вересні цього року, в зв'язку з німецько-польською війною. Діюча армія лишається в розмірах, необхідних для охорони кордонів словацької держави. В першу чергу демобілізуються старші роки призову. В спеціальних механізованих частинах солдати старших призовних років покищо не демобілізуються.
Берлін, 29 вересня (ТАРС). Словацький міністр внутрішніх справ дав розпорядження, за яким з 28 вересня в Словакії відміняються всі заходи по лінії цивільної протиповітряної оборони, в тому числі затемнення міст
Перекидання німецьких військ з східного фронту на західний
Берлін, 29 вересня (ТАРС). Вчора вечером через Берлін пройшла велика кількість поїздів з німецькими військами, які повертаються з східнього фронту. Військові транспорти йдуть в західньому напрямку.
На західному фронті
Лондон, 29 вересня (ТАРС). Як повідомляють з Парижа французькі війська просунулись в напрямку німецьких аванпостів до заходу від Саарбрюкена біля річки Саар і досягли її лівого берега. (За заявою кореспондента газети "Дейлі Телеграф інд Морнінг Пост" в цьому місті річка Саар робить вигіб перед аванпостами лінії Зігфріда, в той час, як основне укріплення лінії Зігфріда розташоване значно далі в глибині країни). Вперше у французькому офіціальному коммуніке згадується про спільні дії французько-англійських літаків, які, як говориться в коммуніке, збили кілька німецьких винищувачів.
Війна на морі
Нью-Йорк, 29 (ТАРС). Як повідомляє агенство Асошіейтед Пресс, з Лондона в авторитетних колах заявляють, що німецькі підводні човни, уникаючи англійських прибережних вод, змушені зараз оперувати тільки у відкритому морі.
Як повідомляє агенство Юнайтед Пресс з Парижа, в авторитетних колах стверджують, що Англія і Франція потопили 12 німецьких підводних човнів.  