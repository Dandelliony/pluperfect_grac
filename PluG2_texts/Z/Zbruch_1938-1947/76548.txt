◦ ◦ ◦ ◦

Театр "Веселий Львів". Сьогодні, у суботу, 13 лютого, в год. 18-ій (6-ій веч.) та у неділю, 14-го лютого, в годині 15-ій (3-ій) попол. та о год. 18-ій (6-ій) вечором, відбудуться вистави четвертої програми Театру "Веселий Львів". Програма складається з двох частин і 16-ти точок. Беруть участь: мистецький керівник: Зенон Тарнавський, балетмайстер: А. Вєжинський, артисти Львівського Оперного Театру: Стадниківна, Копистинська, Геляс, Шашарівська і Рудакевич. Мистецьке оформлення: артист-маляр В. Ласовський. Адміністраційний керівник: А. Муратів. Передпродаж квитків при касі Театру (вул. Францішканська ч. 7), від год. 10-ої до год. 14-ої т. від год. 16-ої до початку вистави, у неділю від год. 10-ої до год. 18-ої без перерви.
Перша Краєва Вистава Самодіяльного Образотворчого і Прикладного Мистецтва. В байках підготовки до Першої Краєвої Виставки Самодіяльного Образотворчого і Прикладного Мистецтва, що її плянує відкрити цього року у Львові Підвідділ для справ Мистецтв з рамени Інституту Народної Творчости при Відділі Культурної Праці УЦК, та для повнішого охоплення нею самодіяльників цілого краю — при Українських Окружних Комітетах будуть відкриті реґіональні виставки самодіяльного образотворчого і прикладного мистецтва. Кращі експонати з Реґіональних Виставок в цілій своїй різноманітності й багатстві репрезентуватимуть на Краєвій Виставці у Львові творчі змагання й осяги мистців самодіяльників краю.
Українці Личакова! Чи вже всі стали членами УОТ на Личакові?... Зголошення в члени приймає секретар УОТ кожного понеділка, середи та п'ятниці від год. 16-ої до 20-ої, в домівці УОТ—Личаків, вул. Круп'ярська 10.
За чашу УССК-у. ЛЬВІВ, 12 лютого. Рухлива секція наших студентів улаштовує цікаві змагання у кошівці жінок і чоловіків за чашу УССК-у. Змагання зачнуться в середу, 17-го лютого у Спортовій Галі при вул. Яблонівській. Клюби, які хочуть брати участь у цих змаганнях, зголосять свої жіночі та чоловічі дружини до 15-го лютого на адресу: УССК, пасаж Гаусмана ч. 6 і вишлють у понеділок, 15-го лютого, в год. 19-ій своїх представників до льосування.
Краєві совгарські першенства. КОЛОМИЯ, 12 лютого. В неділю, 14-го лютого, відбудуться в Коломиї совгарські змагання у швидкісному та фігурному совганні. Одночасно відбудуться там у суботу, 13-го та в неділю, 14-го лютого краєві першенства у гаківці. Зголошені змагуни виїжджають зі Львова частинно в суботу, в год. 3.30 рано та частино в неділю, в тій же годині. 