◦ ◦ ◦ ◦ ◦ ◦ ◦ ◦ ◦ ◦

Короткі вістки.
Німецький міністр справедливости д-р Франк приїхав у четвер увечір до Софії.
В Сінґапур почалася конференція представників сухопутньої армії і фльоти Франції й Анґлії. В конференції бере участь 48 старшин. Предмет нарад — положення у Тієнтсіні і справа китайсько-японського конфлікту.
Словацький уряд рішив створити окремий державний секретаріят для справ німецької меншини. Державним секретарем стане провідник словацьких німців інж. Кармазін.
Страйк китайських і маляйських робітників, які працювали при будові морської бази та укріплень у Сінґапурі, закінчився. Робітники повернулися до праці.
Данський міністр закордонних справ Мунх приїхав до Берліна на кількаденний побут. ДНБ подає, що приїзд данського міністра має приватний характер.
Бельґійський корол Леопольд покинув сьогодні Бельґію та виїхав до Парижа, в якому він побуде кілька днів.
Німецький консуль у Ліверпулі Райгард, якого відкликали до Німеччини, покинув сьогодні Анґлію та виїхав до Німеччини.
Премієр Чемберлєн виїхав у пятницю до Кардіфу, щоб узяти участь V зборах, що їх орґанізують консерватисти. Підчас зборів премієр виголосить промову.
Анґлійська палата громад переголосувала законопроєкт про міністерство для воєнних справ. Проєкт відіслали до палати льордів.
Премієр Далядіє відбув сьогодні довшу конференцію з мін. Бонне, який відтак прийняв посла Ірану.
Святіший Отець виїде в перших днях липня на відпочинок до Кастель Гандольфо.
Золоте побережжя (південно західна Африка) навістив землетрус, підчас якого згинуло 60 тубильців. З европейців ніхто не згинув. 