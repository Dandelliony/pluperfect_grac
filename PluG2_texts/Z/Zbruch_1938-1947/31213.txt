Збільшилось виробництво солі. — Як будувалась лінія Зігфріда

Збільшилось виробництво солі
Перед соляною промисловістю західних областей України відкрилася широка перспектива розвитку. Раніше працювали тільки 4 солеварні: у Болехові, Добромилі, Долині і Дрогобичі, які давали 26.000 тонн солі в рік. Солеварню в Ланчині за 4 роки до війни закрито, а в Делятині спалено.
Зараз усі солеварні стали до і роботи. В Ланчині, Стебнику та інших місцях солеварні дають 300 тонн солі в місяць. Крім кухонної солі тут виробляють ще сіру сіль. Сірої солі виготовляють 1.000 тонн в місяць. Порівняно з довоєнним часом, солі добувається на 48.000 тонн більше. Трудящі мають можливість дістати її по дешевих цінах.
Як будувалась лінія Зігфріда
Газета "Дейче Альгемейне Цейтунг" надрукувала уривки з книги німецького інженера Цехлінгера, присвяченої будівництву німецьких укріплень на заході. Автор вказує, що широкий розмах будівельних робіт і короткий строк їх виконання вимагали проведення ряду особливих заходів. Весь західний кордон був розділений на 22 дільниці. В будівництві лінії Зігфріда брали участь 1000 фірм.
У спеціальному будівельному бюро протягом двох місяців було виготовлено понад 60 тисяч планів і кресленців. Цементна промисловість Німеччини працювала день і ніч для лінії Зігфріда і поставляла 51 процент своєї продукції тільки для цього будівництва. Щоденно виготовлялось 45 тисяч кубометрів бетону. На будівництві було зайнято понад півміліона чоловік. Для забезпечення їх необхідними матеріалами, сюди щоденно прибувало 9 тисяч вагонів. У вересні 1938 року на будівництві було зайнято коло 16 тисяч автомашин.
Лінія Зігфріда складається з великої кількості великих і малих укріплень. Всього побудовано 22 тисячі бетонних точок, в тому числі, важкі броньовані споруди. Вони розташовані на західному кордоні Німеччини від Бодензес до виходу Рейна в Голандію. Довжина лінії становить 600 кілометрів, глибина понад 50 кілометрів. Після початку війни лінія Зігфріда була продовжена вздовж голандського кордону до Північного моря. Тепер вона має загальну довжину 850 кілометрів і захищає весь західний кордон Німеччини від Альп до моря. 3 січня (ТАРС). 