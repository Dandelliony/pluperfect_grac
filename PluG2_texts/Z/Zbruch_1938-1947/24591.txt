◦ ◦ ◦ ◦ ◦ ◦ ◦ ◦ ◦ ◦

Нові успіхи японців у боях з большевиками.
ТОКІО. ПАТ. Аґенція Домеї повідомляє: В понеділок рано комбіновані японсько-манджурські відділи почали наступ на фронті дельти рік Гольстен і Калька. Японські війська здобули понад 50 повзів і панцирних самоходів та багато гармат, між іншим три гавбиці 15 цм. Підчас повітряних боїв японці зістрілили в понеділок 59 совітських літаків.
Конґрес у Нірнберзі відбудеться з початком вересня.
МІНХЕН, ПАТ. Цьогорічний конґрес німецької націонал-соціялістичної партії в Нірнберзі відбудеться від 2. до 11. вересня ц. р.
Японія погрожує бльокадою французької концесії в Ганков.
ПАРИЖ, ПАТ. Щоденник "Інформасіон" повідомляє: Наслідком інциденту на терені французької концесії японська влада загрозила такою самою бльокадою французькій концесії в Ганков, як у Тієнтсіні.
Несподіваний поворот бритійського амбасадора до Берліна.
БЕРЛІН, ПАТ. У вівторок сподіються в Берліні бритійського амбасадора Гендерсона, який — як відомо — перебував кілька днів у Льондоні. В німецьких політичних колах пояснюють, що амб. Гендерсон виїхав у справі лікарської поради, при чому сподівались, що Гендерсон відбуде кількатижневу відпустку. Тому німецькі політичні кола заскочені його несподіваним поворотом.
Поворот прем. Кіоссеіванова до Софії.
БІЛГОРОД, 10. 7. ПАТ. Прем. Кіоссеіванова приняв нині вполудне на авдієнції реґент кн. Павло на замку у Брдо. Вечором прем. Кіосссіванов покинув Блєд і виїхав через Білгород до Софії. Пополудні відбув ще одну розмову з мін. Маркевичем.
Члена комітету оборони Мадриду засудили на 30 років.
МАДРИД, ПАТ. Предсідника кортезів і члена комітету оборони Мадриду Бастейра засудив воєнний трибунал на 30 років вязниці.
БАРСЕЛЬОНА, ПАТ. Тут виконали присуд смерти на архитекті Лялянренсіо з Югославії, який був автором плянів вязничих келій, в яких вязнили прихильників ґен. Франка.
Таємний напад на французького консуля у Мадриді.
МАДРИД, 10. 7. ПАТ. Військовий ґубернатор Мадриду ґен. Еспіноса де льос Мовтерос прибув пополудні до ліжка французького консуля Піжоно і висловив співчуття з приводу нападу та склав побажання швидкого повороту до здоровля. Одночасно ґенерал довідався від консуля про подробиці нападу, у справі якого військова влада веде слідство. Візита ґенерала тягнулася 40 хвилин.
ПАРИЖ, 10. 7. ПАТ. Мін. Бонне приняв нині пополудні еспанського амбасадора Лєкеріка, який висловив знову співчуття у звязку з інцидентом, жертвою якого впав французький консуль у Мадриді.
Страшні наслідки вибуху порохівні.
МАДРИД, ПАТ. Вибух порохівні у Бракамонте під Саляманкою потягнув за собою — згідно з останніми вістками — смерть понад 80 осіб і понад 1.500 ранених. Покищо нема вістки про 80 осіб.
Смерть совітського амбасадора в мотоциклевій катастрофі.
МОСКВА. 10. 7. ПАТ. Недалеко місцевости Кутаїс на Кримі згинув нині з жінкою у мотоциклевій катастрофі совітський амбасадор при уряді Чан-Кай-Шека Луганець-Орельський. Причиною катастрофи був дефект мотоциклю. Орельський перебував на Кримі на лікуванні. 