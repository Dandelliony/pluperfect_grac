◦ ◦ ◦ ◦ ◦

Бої з большевиками
Берлін, 27 січня. Хоча панували сильні морози, які доходили в деяких місцях до 38 ступенів, то на північному відтинку східного фронту прийшло перед 3 днями до нових оборонних боїв, підчас яких большевики потерпіли знову тяжкі втрати, передусім бронемашинами. В районі на південний схід від Ільменського озера був скерований один ворожий наступ при допомозі бронемашин на один залізничий двірець, який був в німецьких руках.
Берлін, 27 січня. На південному побережжі Криму відперто з успіхом в ніч на п'ятницю спробу большевицької висадки. За плечами оточувальних німецьких військ біля Севастополя, намагався ворог під охороною ночі висадити частину, яка мала приблизно 200 людей. Німецька набережна забезпека взяла під успішний оборонний вогонь большевицькі кораблі, і вони не могли зробити висадки та мусіли відплисти знову на море.
Об'явлення війни Таї
Берлін, 27 січня. Дня 25 січня, в полудне — як повідомляє японське агентство Домей — Таї об'явив війну Великобританії і ЗДА.
До цього кроку уряд Таї був примушений безправними агресивними актами Великобританії і ЗДА на території Таї і безплановими, суперечними з міжнародним правом, бомбардуванням міст Таї.
Війну об'явлено в імені короля Магідоля. Уряд Таї одночасно закликає населення і громадян чужих держав продовжувати свою діяльність так спокійно, як у мирних часах. Від населення уряд вимагає повної співпраці, аж до остаточної перемоги.
Затоплення англійського підводного човна
Британська адміраліція признала вчора знов затоплення одного підводного човна, а саме "Г 31". Цей підводний човен, типу "Голленд", належав до старших одиниць британської підводної фльоти, які будовано в роках 1918—1919. Він мав залогу, складену з 22 людей, під командуванням капітан-лейтенанта Джіббса.
На Сході тривалі бої. На водах довкола Англії штурмові літаки минулої ночі на захід від Пембрук скиненими бомбами пошкодили великий вантажний корабель так тяжко, що треба рахуватися з його загибіллю. Дальші нічні атаки авіяції були скеровані проти одної гавані на південно-західному побережжі Англії.
У Північній Африці німецько-італійські з'єднання переслідували розбитого противника і завдали йому в запеклих боях дальших тяжких утрат людьми і матеріялом. Тільки вчорашнього дня здобуто або знищено 96 бронемашин, 38 гармат і багато іншого військового матеріялу.
В районі Середземного моря німецькі штурмові літаки на північ від Тобрука атакували одне з'єднання британської фльоти і осягнули цільні попадання бомб в один легкий крейсер. Під час денного налету німецьких штурмових літаків на аеродром Гальфар на острові Мальта поцілено бомбами гангари і літаки, що стояли на землі. При тому німецькі винищувачі збили в повітряних боях без власних утрат 8 британських винищувальних літаків. 