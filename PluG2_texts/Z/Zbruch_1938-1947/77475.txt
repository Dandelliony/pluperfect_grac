◦ ◦ ◦ ◦

Затемнення. Від неділі, 7 березня, до суботи, 13 березня, затемнюємо вікна від 18-ої години 15 хвилин до 5-ої години.
Летунський алярм: 3-хвилинний перериваний звук сирен і публичних гучномовців. Відкликання: 2-хвилинний довготривалий звук сирен і публичних гучномовців (меґафонів).
В справі українських професійних театрів. Дня 1-го березня ц. р. в 11-ій годині перед полуднем розпочалася у Львові, у приміщенні Підвідділу для справ мистецтв при вул. Францішканській ч. 7 конференція у справі професійних театрів у краю. Конференцію владив Український Центральний Комітет — Відділ Культурної Праці — Підвідділ для справ мистецтв. На наради прибули директори в Тернополі, Коломиї, Станиславові, Дрогобичі, Перемишлі, Холмі і Львові, а також режисери-дириґенти, представники місцевих театральних комісій, представники місцевих спілок акторів, представними відносних Комітетів і преси.
Максимальні ціни за годинникарські роботи в області Галичина. Зарядження Уряду для Встановлення Цін у Області Галичина встановлює з днем 13-го лютого ц. р. максимальні ціни за годинникарські роботи та за окремі частини до годинників у Області Галичина. Запорядження устійнює окремі ціни для міст Львова, Станиславова і Тернополя та окремі для всіх інших міст цієї области.
Гарний приклад до наслідування. На вінчанні п. Ірини Голубець і п. Ярослава Чопика приявні гості зложили в дні 13-го лютого ц. р. 703.20 зол. на КоДУС. Наше громадянство не оминає ніякої нагоди, щоб якоїсь урочистости не закінчити збіркою на добродійні цілі.
Вселюдні школи в Службі Здоровя. Усі шкільні діти Львова, від 10 року життя відвідали протитифозну виставу у Львові, улаштовану Відділом Пропаганди. Школи включилися в службу приєднування відвідувачів цієї вистави: 4.800 летючок і стільки ж квитків вступу розділено поміж батьків, дорослу рідню та свояків шкільної дітвори.
Львівська Палата Здоровя організує для згуртованих у ній лікарів в Области Галичина допомогову касу, до якої належатимуть усі лікарі. Допомогова каса даватиме своїм членам допомоги, а на випадок смерти виплачуватиме вдовам і сиротам допомоги.
Відслонення могильного нагробника на місці спочинку поета Василя Пачовського на Личаківському цвинтарі відбудеться в квітні ц. р.
Удержавлення механічної школи. Механічну школу з українською мовою навчання в Любачеві признано державною школою. Дотепер ця школа удержувалася з оплат, які складали її учні. Дирекція школи докладає тепер усіх зусиль, щоб школу відповідно вивінувати та підшукати для неї добре приміщення. Влада йде дирекції на руку так, що незабаром школа почне вже зовсім правильну науку. 