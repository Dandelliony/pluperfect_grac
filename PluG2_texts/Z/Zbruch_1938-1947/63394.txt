◦ ◦ ◦ ◦ ◦

На полудневому відтинку східного фронту відбито масові наступи ворога при високих, кривавих утратах для нього. Також на поодиноких місцях середнього та північного фронтового відтинка вели Совєти безуспішні наступи.
В Північній Африці, в полосі Мекілі відкинено британські розвідувальні відділи та обкидано бомбами змоторизовані колони ворога.
Підчас налету на летовища острова Мальта поцілено бомбами галі та аеродроми. Ворог утратив 5 літаків у повітряних боях і 6 знищеними на землі.
На водах Шетленду затопили німецькі бойові літаки підчас дня один торговельний корабель на 2 тисячі рбт. та обкидали бомбами найважчого калібру споруди на летовищах групи островів.
У часі від 1-го до 9-го березня втратила британська авіяція 68 літаків, з того 43 над Середземним морем і в Північній Африці. В цьому ж самому часі загинуло в боротьбі проти Великобританії 19 власних літаків.
Останньої ночі налетів ворог на Західну Німеччину та скинув бомби переважно на мешканеві дільниці. Деякі цивільні особи згинули або є ранені. Нічні мисливці та протилетунська артилерія зістрілили 3 нападаючі бомбовики.
Виїзд мадярської командантури
КОЛОМИЯ, 12 березня. — З Коломиї вже виїхала місцева мадярська командантура і ввесь її персонал з підполк. фон Нагі. На залізничий двірець в Коломиї прибули начальники німецьких управ у Коломиї, а саме: окружний староста Олькман, місцевий командант Д-р Весселі і начальник господарського відділу Д-р фон Йордан, які щиро розпрощалися з від'їжджаючою мадярською місцевою командою.
Японські стежі 100 км. на північ від Рангуну
БЕРЛІН, 12 березня. — Важкий погром британської імперії у Східній Азії підірвало моральний кредит Великої Британії. Велике обурення проти Черчіля зростає і в самій Англії. Особливо в Туреччині називають упадок Рангуну, капітуляцією Яви та японські висадки на Новій Гвінеї упадком престижу англійсько-американської справи. Туреччина розуміє чимраз більше, що Велика Британія не є всемогутня. Знову залишила Велика Британія свого союзника "на власні сили", себто використала і пустила на дно. Британським обітницям ніяк не можна вірити.
ТОКІО, 12 березня. — Японська офензива не припинилася. Японські передні стежі у Бірмі стоять вже 100 км. на північ від Рангуну і зайняли вже Манбін у західному напрямі на пристань Бассейн-Китай відірваний від британського постачання. Індія входить в полосу японських зацікавлень. Занята Тарравада.
ТОКІО, 12 березня. — Здача зброї голяндсько-британсько-індійської армії у силі 100.000 вояків на Яві пройшла без інциденту. З цією армією зайняли японці величезні запаси сирівців. Вже тепер можна ствердити, що пр. Австралія вже незабаром не буде мати нафти. Австралія втратила вже останню охорону перед японським наступом. Індійський океан став уже безпосереднім театром війни, а моря Великої Азії з Великими і Малими Сундайськими островами перетворилися в японські води.
ТОКІО, 12 березня. — До 7 березня, отже до капітуляції Голяндської Індії, ворог Японії мав такі втрати: 11.900 полонених, 1.180 знищених літаків, 590 танків, 1.400 гармат, 4.600 скорострілів, 87.000 крісів, 16.000 машин і понад 80.000 вбитих.
ТОКІО, 12 березня. — Японські літаки обстріляли ворожі позиції на островах на полуднє Яви.
ТОКІО, 12 березня. — 7-го березня уступив уряд Таї. Тепер складено там новий уряд з кол. військових.
ТОКІО, 12 березня. — У Бірмі, в Ляшіо нагромадилося так багато втікачів до Індії, що ідучи пішки, вимирають масово з голоду.
БЕРЛІН, 12 березня. — Німецький амбасадор в Анкарі, фон Папен їде цього тижня до Німеччини. Річ в інформації про недавній атентат в Анкарі, що про нього турецькі власти ведуть слідство. Є познаки, що у справі мачали пальці большевики.
БІЛГОРОД, 12 березня. — Сербський прем'єр ген. Мілян Неміч закликав сербів до праці і спокою. Слід вистерігатися підшептів Москви і Лондону.
ЛІСБОНА, 12 березня. — 27 квітня відбудеться загальне голосування в Канаді над справою, чи уряд Канади має право притягати канадійців до військової служби поза морем.
БЕРЛІН, 12 березня. — Совєти приєднали до СССР північно-західний Іран і проголосили там окремий комісаріят. 