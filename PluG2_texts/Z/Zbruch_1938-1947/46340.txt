Для допризовників

Зобов'язання допризовників
По нашому місту проходить зараз приписка допризовників 1920, 1921 і 1922 року народження. Допризовники м. Перемишля заключили соцдоговір з допризовниками м. Самбір. В цьому договорі записано: до 31 серпня 1941 року ліквідувати неписьменність серед допризовників, вивчати російську мову, мати не менше 3 оборонні значки, бути стахановцями і ударниками на підприємствах і відмінниками в учобі.
Допризовники прийняли цей договір з великим ентузіазмом. Від перемишльських допризовників договір підписали комсомольці — стахановці Клінгер, Антман і Рубінфельд. Вони взяли на себе зобов'язання слідкувати за тим, щоб усі пункти намічені в договорі дотримувались і домогтися того, щоб в змаганні Перемишль вийшов переможцем.
І. Васнер Доповідь для допризовників
На приписному пункті в Будинку Соцкультури проводиться широка масово-роз'яснювальна робота серед допризовників. Організовано ряд лекцій, доповідей, бесід.
10 січня лектор міськкому КП(б)У т. Петріна прочитала доповідь на тему "Героізм Червоної Армії". З великим зацікавленням слухали допризовники про героізм червоних бійців на озері Хасан, біля ріки Халхін Гол, про розгромлення білофінських банд і визволення народів Західної України, Західної Білорусії і Бесарабії спід капіталістичного ярма.
Після доповіді допризовники задавали багато запитань, на які доповідач дав ясні вичерпні відповіді. Допризовники бажають послухати більше таких цікавих доповідей. 