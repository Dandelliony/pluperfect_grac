Повнокровне життя

ЧЕРНІВЦІ. В розмові з кореспондентом РАТАУ голова Чернівецького повітового виконавчого комітету тов. Очеретяний сказав:
— Центр Північної Буковини — Чернівці, з кожним днем все більш набирає радянського вигляду. Трудяще населення активно допомагає місцевим радянським органам.
Повітовий виконавчий комітет і міська Рада мають міцний актив. У кожному відділі — промисловому, комунальному, охорони здоров'я, народної освіти, торгівлі — працюють бригади добровольців з робітників, службовців і трудової інтелігенції.
В місті, у волосних центрах і селах — цілковитий порядок. Ні на хвилину не припиняється нормальний ритм життя. Багато заводчиків і фабрикантів, які втекли в Румунію, залишили напризволяще свої підприємства. На заводах і фабриках обрані робітничі комітети. Вони взяли в свої руки управління, забезпечили охорону, порядок і безперебійну роботу підприємств.
Організовані нові заклади: поліклініка, диспансер, йде підготовка шкіл і інших учбових закладів до нового учбового року, створюються нові радянські театри і музеї.
Місто живе повнокровним життям. Вулиці завжди заповнені життєрадісним, веселим народом. Скрізь чути українську мову. В театрах йдуть п'єси радянських драматургів. 