◦ ◦ ◦ ◦

Українські радіопередачі. Сьогодні, в середу, 2-го вересня, в часі від 10.30 до 11. ранку Львівська Радіовисильня передає концерт творів Ст. Людкевича та В. Барвінського в виконанні Одарки Бандрівської (сопран), Дометія Йохи (баритон), Романа Савицького (фортепіян) і Марії Роговської (фортепіянний супровід). — Завтра, в четвер, 3-го вересня, в тому самому часі — "Вечерниці" Ніщинського. Виконавці: хор Є. Козака та Є. Курилович-Чапельська (фортепіянний супровід).
Сходини з рефератом. Об'єднання Праці Українських Інженерів і Техніків повідомляє, що в середу дня 2-го вересня 1942. в домівці Об'єднання в год. 19-ій відбудуться звичайні сходини, получені з відчитанням реферату.
Ціни цукру. Згідно з розпорядженням влади з 15-го серпня 1942 ціни цукру від 1-го вересня ц. р. є такі: кришталевий цукор за 1 кг — 1.60 зол.; прочищений кришталевий цукор за 1 кг — 1.66 зол.; цукор-мучка за 1 кг — 1.73 зол. та кістковий цукор за 1 кг — 1.78 зол. 