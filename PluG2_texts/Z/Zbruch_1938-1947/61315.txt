◦ ◦ ◦ ◦ ◦

Осяги на Кримі
На Кримі відкинено далі на схід ворожі сили, що змагалися в терені на північний схід від Теодозії.
На фронті Донця, та на середньому й північному відтинку фронту тривають далі оборонні бої. Підчас успішних акцій пробоєвих частин завдали словацькі війська ворогові криваві втрати.
Летунство піддержувало на східньому фронті — подекуди серед дуже важких умовин наземні бої. У кількох місцях перервано бомбами Мурманську залізницю, обстрілом підпалено один поїзд з бензиною.
У північній Африці обабічна стежна й артилерійська діяльність. Успішні налети спрямовано в Киренайці на пристаневі споруди та прибережний шлях. В терені на південь від Аджедабії обкидано бомбами скупчення англійських авт та шатрові табори. В морській області біля Тобруку ушкодили німецькі боєві літаки кількома цільними бомбами більший торговельний пароплав.
З великими осягами продовжували німецькі боєві літаки бомбардування англійських летовищ на острові Мальта та Ля Валєтти.
Берлін про будапештенську подорож графа Чяно
Подорож італійського мін. закорд. справ графа Чяно до Будапешту треба, як приймають німецькі політичні круги вважати такою самою ревізитою, як відвідини, що їх недавно склав заприязненій Мадярщині німецький міністр фон Рібентроп.
На північному морі затоплено совітський підводний човен
Головне Командування Німецьких Збройних Сил подає: На Криму відбито з великими втратами для ворога нові його наступи під Севастополем. На середньому і північному відтоку сx. фронту відбили німецькі війська в ході дальших впертих важких боїв численні ворожі наступи. В кількох місцях переведено успішні протинаступи. Підчас цих боїв дійшло до сильних акцій німецьких боєвих і ловецьких ескадр. Вони знищили, іноді в смілих приземних летах, сотки авт та інших транспортових засобів, також численну важку зброю й інший боєвий наряд ворога. Підчас летунських наступів на залізничі споруди ушкоджено кілька навантажених транспортових поїздів. Підчас одного наступу німецької панцирної дивізії на середньому відтинку фронту відкинено ворога, що залишив 430 вбитих. Одна частина СС висадила під час пробоєвої акції під Петербургом 15 бункрів та боєвих застав, добула численну зброю й нанесла ворогові важкі втрати.
На Ледовому морі затопила німецька підводна зброя ворожий підводний човен. На Атлянтику затопили німецькі човни 4 ворожі пароплави загальної містоти 21.000 тон. Крім цього двома цільними торпедами ушкоджено важко великий транспортовець. Підчас озброєних повітряних розвідів над Північним морем заатаковано і розігнано останньої ночі великий конвойований транспорт біля англійського сx. берега, кілька кораблів важко ушкоджено. Інші боєві літаки обложили бомбами середнього і важкого калібру пристані на англійському південно-західному березі.
Англійські морські сили атакували в Каналі безуспішно німецький завойований транспорт. В боротьбу встрявала також німецька прибережна оборона. Один англійський скорий човен загорівши потонув.
У півн. Африці запропонувала, відтята від усіх звязків, слабка залога німецько-італійських баз в терені Солюму здачу, вичерпавши в довготижневому геройському спротиві свої муніційні й харчеві припаси. — Летунство перевело успішні налети на англійські похідні і постачальні кольони на прибережному шляху. Німецькі підводні човни знищили на схід від Солюму англійський нищівник і поцілили трома торпедами о дин конвойований транспорт на водах біля Тобруку. Заобсервувати затонення кораблів було годі.
Ворог скинув останньої ночі бомби на різні місцевості у північно-західній Німеччині. Цивільне населення мало невеликі втрати. У мешкальних дільницях кількох міст були шкоди в будинках. Два англійські літаки збито.
В часі від 10 до 16 січня втратило большевицьке летунство 105 літаків. З того збито 66 в боях в повітрі і 14 протилетунською артилерією; решту знищено на землі. В тому ж самому часі пропало на східньому фронті 15 власних літаків.
Турецький часопис про положення на східному фронті
АНКАРА. — Місцеві боєві дії на европейському східньому фронті не означають ще досі ніякого совітського успіху і тим менше поважної загрози для німецьких військ у Совітах — каже один турецький часопис. — Невеличкі успіхи, які совіти добули через те, що німецькі війська скоротили свої становища, є нічим у прирівнанні до дотеперішніх німецьких успіхів. Німці дійшли через свої тактичні рухи до цього, що могли відіслати на відпочинок багато дивізій. Крім цього вони збільшили свої вигляди ще й тим, що скоротили сполуку зі своїми операційними базами. Турецький військовий знавець заявив у радіо в Анкарі дослівно таке: німці скоротять через свої остаточні зимові становища в Совітах свій фронт боїв на 400 км. Через те матимуть вони змогу дати відпочинок великій кількості своїх дивізій.
Що ствердили японці у Гонконі
ГОНКОН. — Після упадку Гонкону японська влада перевела слідство у справі торговлі невільниками в місті та його околиці. Комісія, яка переводила слідство, ствердила таке: Під покришкою т. зв. системи Муї-Тсаї, батьки продавали третім особам дітей від найнижчого віку, або також крали дітей, щоби їх опісля продати. Малі дівчатка, що їх наймали як домашніх служниць, мусіли, іноді в віці десятьох літ, бути проститутками в публичних домах і то нетільки в Гонконі: їх пересилали, як живий товар, до Сінґапуру, Сан Франціска та інших визначних портів Пацифіку. В 1929 р. число тих дітей-невільників зросло до 10.000. Численні домагання громадянства в тому напрямі до уряду не мали ніякого успіху, бо міністерство кольонії дало було у свій час губернаторові Гонкноу тайне доручення не вводити будьяких розпорядків, що мали йти в допомогу місцевому населенню.
"Упадок Сінґапуру — це тільки питання часу."
Індієць-очевидець про свої вражіння з твердині в облозі.
ШАНГАЙ. — Один індійський поштовий службовик, що прибув 13 січня зі Сінґапуру до Куаля Люмпур, так змальовує, згідно з Централь-Пресом, критичне положеня Сінґапуру: У висліді постійних японських налетів має Сінґапур тяжкі спустошення. В багатьох місцях вибухли пожежі. Фронт Сінґапуру від води важко ушкоджений. Митні будинки знищені. Велика частина населення Сінґапуру втекла в гори, але з другого боку в дорозі до Сінґапуру є численні осілі мешканці з південної частини Маляйського півострову. Яких 20.000 анґлійських втікачів приміщено в шатрах. Кожний відчуває, що упадок Сінгапуру — це тільки питання часу.
Нужда втікачів у Сінґапурі
КАНТОН. — До Сінґапуру напливає безупинно течія втікачів з Маляйського півострову і населення цього острову зросло в останніх двох тижнях до понад мільйона. Харчеві та водопитні проблеми в Сінґапурі стають щораз тяжчі, бо місто не дістає вже довший час ніякого постачання в харчах і муніції. Зокрема критично складається для Сінґапуру засіблення питною водою, яку вже сьогодні видають тільки двічі вдень. Водночас можна ствердити в Сінґапурі, точнісько так, як це було в Гонконі, великий брак відповідних протилетунських схоронищ. Тому й число жертв підчас налетів неспівмірно високе. Під тим оглядом таксамо зрештою є і в Ранґуні, столиці Бурми.
Король Борис обїздить свій край
СОФІЯ — 16. І. Король Борис вернувся після кількадневної подорожі по болгарських округах Шумен і Трново знову до столиці. Він відвідав більшу кількість сіл і говорив з мешканцями про висліди жнив, про господарське положення, та про клопоти селян. Король роздає також більші грошеві квоти селянам, які зазнали шкоди внаслідок хуртовин. Населення стрічає короля підчас його подорожі з великим захопленням. 