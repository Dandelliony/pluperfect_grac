◦ ◦ ◦ ◦

На північно-східному фронті
Берлін, 24 серпня. На північному відтинку східного фронту особливо успішні були вчора дії німецьких штурмових літаків. У Фінській затоці атаковано з найнижчої висоти совєтський торговельний корабель 5.000 брт., і пошкоджено цільним попаданням так тяжко, що він після наглого вибуху станув у вогні і незабаром потонув.
Бої над Ільменом. Знищено мости
Берлін, 24 серпня. У північній частині східного фронту поборювали вчора німецькі літаки з добрим наслідком нагромадження совєтських військ і змоторизовані кольони. Обкинено бомбами артилєрійські позиції большевиків, знищено цільним попаданням мости в терені на північ від озера Ільмен.
Звільнені з полону 400 французів
Віші, 24 серпня. До незайнятої Франції прибуло 400 французьких старшин, що їх звільнили з німецького полону. Звільнені старшини є фронтові вояки зі світової війни 1914—1918. Батьківщина зустріла їх з військовими почестями.
Англія щадить папір
Лізбона, 24 серпня. Як повідомляє "Таймс", у майбутньому дістане Індія, з уваги на щадження паперу, менші поштові значки, як дотепер. Ці індійські марки друкуватимуться теж на окремому папері, що його не виробляють в Індії і тому його будуть привозити з інших англійських доміній.
Збирають старий металь. Цей раз в Америці
Вашингтон, 24 серпня. У зв'язку з надмірними домаганнями Англії до Америки, можна в Америці завважити різні цікаві явища. До них належить і збірка старих металів, з якої в Америці ще недавно сміялися, з уваги на власне багатство. За прикладом Німеччини мають бути зібрані й перетоплені всі залізні огорожі, трамвайні рейки, а то й деякі пам'ятники, щоб запобігти скруті заліза.
6.000 полонених у боях за Нарву
Берлін, 24 серпня. Під час переможних боїв за місто Нарву німецькі війська взяли 6.000 полонених. Німецькі з'єднання знищили совєтські панцирні авта, 51 гармат, 34 скоростріли і 400 гранатоносців. Криваві втрати большевиків у цих боях незвичайно великі.
Недобір Англії. 1.222 міліярди фунтів
Берлін, 24 серпня. Тижневий дефіцит Англії досягнув, як повідомляє "Фінансієль Ню", рекордову суму 56½ міл. фунтів. Увесь недобір англійської держави цього року переріс уже в 1222 міліярди фунтів.
Відгомін заяви Рузвельта—Черчіля
Токіо, 24 серпня. Кореспондент японського часопису "Токіо Нічі-Нічі" в Ню-Йорку схоплює реакцію північноамериканського громадянства на заяву Рузвельта—Черчіля в той спосіб: від вибуху німецько-совєтської війни можна завважити перешкоду в одноцілому фронті Америки. Американський нарід поводиться дуже холодно супроти спільної заяви. Глядачі не сплескували зустрічі Рузвельта і Черчіля на морі. Нарід одверто незадоволений північно-американським зближенням до совєтів, бо на них продовж 20 років народ дивився, як на спільного ворога. Прикладом цього настрою є заява, що її видала 17 серпня місцева група Американського Союзу Резервістів у Ню-Йорку проти американської допомоги совєтам.
Знищено 35 літаків, 16 зістрілено в боях
Берлін, 24 серпня. На терені Петербурга, а також на схід і південний схід від Петербурга німецькі штурмові літаки атакували 8 аеродромів, знищили 35 совєтських літаків на землі. Німецькі летуни зістрілили в повітряних боях 16 совєтських машин.
Бої в Естонії. Налети літаків
Берлін, 24 серпня. В північній Естонії звернулися успішні атаки німецьких штурмових літаків на совєтські вантажні авта, що стояли на поготів'ї. Большевики втратили в наслідок тих наглих та успішних наступів багато людей і значний матеріял. 