Вони вже на волі

Зустріч із полоненими.
(Від власного кореспондента).
Відень, травень, 1941.
На Різдво ц. р. бачив я їх уперше: прийшли до церкви св. Варвари при Постґассе ще з вартовими й ще в польських зеленкуватих одностроях. На обличчях мали ще турботу таборів і його життя, але обличчя були рідні, свої. Колядували з нами і дехто з них витирав рукою сльозину. Це справді траґедія, вічна траґедія нашої землі, що її сини мусять каратись за чужу й ворожу їм справу. А коли повиходили під церкву, де громада збирається так, як у кожному нашому селі, ми обступили їх, як братів, само серце тягнулося до них. А вони просили книжок, ради Бога, книжок, хоч шматочок друкованого рідними буквами паперу. Хто з нас мав яку газету чи календарець, віддавав їм і мало рук не цілували...
Потім побачили ми їх удруге на Великдень. Великодушність Фірера, що оце в тих днях повернув волю й воякам Греції за їх лицарську поставу, закінчила з першим квітня й недолю наших братів і цей Великдень був їм справді першим справжнім Великоднем. О, як вони тішились! Як міцно стискали руки нам, знайомим із різдвяної відправи! Знову ми їх обступили, змішалися з ними в одну громаду. Січовики-студенти, робітники, громадяни. Ще дехто мав польський однострій, але більшість, ощаджуючи, вже встигла купити сякий-такий приодіток. А всі питання їх: коли? І — де можна купити книжку чи вписатись до своєї орґанізації.
Відтоді що-неділі зустрічаємося під церквою. Все це — люди в найкращому віці, з молодецьким обличчям, дехто тільки жонатий і бється думкою про родину та господарство, що залишили дома. Дух у всіх надзвичайний. Спільна недоля зробила з них справжніх братів, хоч вони з різних земель. Ворожість поляків до них навіть у таборі стопила їх в одноцілу масу, серед якої не бракувало ідейних одиниць, колишніх кооператорів, освітників, луговиків. Ці підтягнули в сумних днях за дротами несвідомих, на пальцях руки рахують недовірків та непевних. Відси й ця туга до книжки, рідної, а побут у Німеччині навчив їх одного: що треба щось вміти й знати. Вірте, або ні, але вони питають за підручниками мов, шоферства, фотоґрафії; мусите просто дивуватися, як вони всі при ходять на сходини УНО та до церкви, між рідну громаду.
За кожним із цих людей ціле пекло, про яке одне вже оповідання ставить дубом волосся. Вони пережили всі бої, що були одним великим погромом, налети й бомбардування, голод і жах опущених, відірваних частин, партизантку, переходи в табори. Багато перейшло з побитою польською армією на Мадярщину, переміряло ногами Закарпаття, пушту, скиталось по таборах, де бачили, як польські вояки обплювали й побивали своїх старшин, а нашим грозили різнею. Вкінці прийшов побут у німецьких "сталяґах", де після перейденого жаху можна було свобідно віддихнути.
З нашими поводились тут по людськи, і лекше стало на душі, лише туга за своїм і своїми гризла серце, вишарпувала нерви.
Та врешті — воля! Вони вже свобідні, працюють по фабриках, варстатах, ходять до УНО, відвідують Пратер і оглядають Відень, що тепер, у повному квіті бозів і черемх, що одурманює своєю красою. І щойно тепер, коди вони мають свободу духу й коли втілені в організаційну систему Німеччини, видно наяв, який чудовий людський матеріял — наші люди та які скарби характеру й духа їхня психіка. Основний гін тієї психіки — вибитись наверх, так і видно на кожному кроці, коли обсервується і живеться з ними, з недавніми полоненими. Це не тільки гін до освіти. У них є гроші, але ви не побачите їх у кнайпах чи кінах. Сотик до сотика і в них вже є постійна одежа і вони вже питають за дешевим людським мешканням і кожний свідомий того, що батьківщині треба не тільки їх рук, але — що важніше — треба буде людей, які не обтяжували б її, а могли помогти своїй родинам, закладаючи свій варстат праці. Але якщо є збірка на студентство, якщо є часопис, вкладка, о, тоді вони щедрі, ці волинці й галичани, які відтерпіли за чужі провини.
Бажалося б, щоби Німеччина була для них школою, де здобували би досвід та фахове знання, та з ним тоді вертались до батьків своїх, дружин і дітей, на ясні зорі, на тихі води.
Анатоль Курдидик. 