◦ ◦ ◦ ◦ ◦

Ноти Німеччини й Італії до СДА
Берлін, 12 грудня. Міністр закордонних справ Німеччини доручив американському шарж д'афер ноту, яка стверджує, що Німеччина, з уваги на безупинні провокації през. Рузвельта, вважає себе державою у воєнному стані з СДА. У Римі доручив граф Чіяно ноту подібного змісту дипломатичному представникові СДА.
Союз Таї з Японією
Бангкок, 12 грудня. Вчора підписано у столиці Таї. Бангкок оборонно-зачіпний договір між Японією і Таї.
Паніка в Ню-Йорку
Вістка про катастрофу, яка скоїлася з американським воєнно-морським флотом у районі Гавайських островів, викликала в СДА велике обурення. Американська прилюдна опінія схвильована, бо її постійно обріхували, запевнюючи, що американський воєнно-морський флот є боєздатний, і що він добре приготований до бойових операцій. А тимчасом виявилось, що американський флот програв перший бій безсоромно. Наслідком цього СДА мусіли відразу перейти до дефенсивної тактики, віддаючи всю ініціятиву в руки Японії.
Після перших днів поразки американського флоту, проголошено в СДА, зокрема в Ню-Йорку, протиповітряну оборону. Це викликало серед населення велику паніку і замішання. З хвилиною, коли проголошено тривогу, всі залізничі стації Ню-Йорку переповнилися великими масами людей і, хоча алярм відкликано і пояснено людям, що це тільки пробний алярм, то занепокоєння і замішання все-таки тривало далі.
Турки і війна
Берлін, 12 грудня. Анатолійське агентство опублікувало у вівторок урядове проголошення невтралітету Туреччини також і в конфлікті між Японією і СДА та Англією.
Повстання в Індії
Берлін, 12 грудня. Індійські прикордонні племена піднімають знову голову. Недалеко від Пешавар вони напали на англійську колону вантажних авт. Англійські власті в Індії побоюються, що події на Далекому Сході додадуть відваги цим племенам до нових повстань.
Одушевлення в Японії
Токіо, 12 грудня. Повідомлення про сензаційні успіхи японської авіяції викликало в Японії велике одушевлення. В Токіо розхоплював народ надзвичайні газетні додатки. Великі маси людей тиснулися, щоб прочитати газетні оголошення. Імператорська головна кватира в Токіо дала до цього пояснення, що затоплення англійських лінкорів "Ріпелз" і "Прінс оф Велс" принесло англійцям таку втрату, що англійський далекосхідний флот мусить бути наслідком цього обезцінений.
Національні збори у цілому Манджу-Го
Берлін, 12 грудня. В цілому Манджу-Го відбуваються масові національні збори, які з захопленням вітають японські розрахунки з англійськими та американськими воєнними нацьковувачами. Провідні особистості манджурського уряду говорять до населення про нерозривне споєння Японії і Манджу-Го.
Зайняття на Маляї
Берлін, 12 грудня. Японські війська, які проводять операції на півострові Маляй, зайняли, як повідомляє японська головна кватира, один важливий стратегічний пункт у Північній Маляї.
Новий договір Індо-Китай — Японія
Токіо, 12 грудня. Між французьким Індо-Китаєм та Японією підписано новий договір для спільної оборони країни. Таким чином новий договір між Японією і французьким Індо-Китаєм причиниться до ще тіснішої співпраці.
Держави осі виповіли війну СДА
Берлін, 11 грудня. Німеччина й Італія виповіли сьогодні війну Сполученим Державам Північної Америки. Під час святочного зібрання Рейхстагу, яке передано всіма радіовисильнями европейського континенту. Фірер виголосив велику промову, в якій з'ясував мотиви, що зробили той крок необхідним. Він пригадав при цьому численні провокації, що ними закидав президент Сполучених Держав, пан Рузвельт, держави осі від 1939 р., бо він разом з Англією уже від років користувався всіма злочинними засобами для підгото ви та вибуху европейської війни.
При повному захопленню зібраних представників Німецького Народу, що тривало довгі мінути, Фірер повідомив, що Уряд Великонімеччини продовж сьогоднішньої днини доручив американським дипломатам їх паспорти. Цим німецький народ, об'єднаний і суцільний, як ніколи досі у своїй історії, виявив волю — повести цю війну при всіх умовах до переможного кінця і приступити разом з Італією на сторону Японії.
Одночасно Фірер повідомив, що сьогодні у Берліні підписано між потугами Потрійного Пакту новий договір про союз, в якому говориться:
1) що Німеччина, Італія й Японія спільно будуть вести цю війну до її переможного кінця;
2) що жодна з держав, Німеччина, Італія й Японія, не заключить тільки для себе миру з Америкою або з Англією;
3) що після війни у тісній співпраці всіх 3 націй будуть унормовані ті всі питання, що є вирішальні для справедливого нового ладу світу і тривалого світового миру;
4) що постанови цього договору діють негайно.
Мексіко невтральне
Берлін, 12 грудня. Президент Мексіко, Мануель Авіля Камашо, заявив у радієвій промові до мексиканського народу таке: "Мексіко не вмішається у війну". Мексіканське військо готове до діяння, якщо зайде така потреба, але Мексіко воліє вести свою війну "у фабриках". Камашо сказав, що Мексіко мусить бути чуйним. 