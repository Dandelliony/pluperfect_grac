◦ ◦ ◦ ◦ ◦ ◦ ◦ ◦ ◦ ◦

Далі розвязують українські установи. Березівщина. Березівське староство рішенням з дня 8. травня 1939 р. до ч. Поль. 6-70/39 розвязало кружок "Сільського Господаря" в селі Володжі пов. Березів на основі ст. 16 і 41 розпорядку Президента Польщі з дня 27. X. 1932 р. про товариства (Д. 3. ч. 94 пов. 808), бо "кружок не лише переступає постійно устійнений статутом обсяг діяльности, але також голошенням сепаратистичних гасел ширить ненависть до держави та польського громадянства і тому загрожує безпеці, спокоєві та публичному ладові". Згадане рішення негайно викональне. Виділ кружка вніс відклик від цього рішення до воєвідства.
Львівська хроніка. У трамваю ч. 2 невідомий злодій витягнув з кишені А. Арабського портфель з особистими документами. — При вул. 3. Мая авто наїхало на віз М. Дороша, який впав з воза і потовкся. В Єзуїтськім городі невідомі напасники напали на Станислава Червінського та Й. Маршалка, які переходили туди з жінкою в середу вночі і побили обох, забрали їм їхню товаришку і відійшли. — Директор міських музеїв у Львові д-р О. Чоловський відійшов з днем 1. червня ц. р. на емеритуру.
Процес за вивіз муки з млина. У городськім суді в Мостиськах почався сензаційний процес проти місцевого млинаря і 36-ох товаришів за вивіз муки з млина без опечатання мішків бандеролями скарбового уряду.
Краєва хроніка. По переїзді особового поїзду Чортків-Бучач почав горіти залізничий міст на ріці Стрипі в Нагірянці пов. Бучач. Вогонь повстав від розпаленого кусника вугілля, що випав з льокомотиви. Пожежу згасив залізничий сторож при допомозі робітника. Шкода незначна. — На полях у Дібринові пов. Рогатин знайшли тіла наречених: 20-літньої Н. Заверухи і 20-літнього П. Романова. Біля них лежав кріс з двома вистріленими набоями. Тлом траґічної смерти було те, що обоє не могли одружитись. — У Погірцях пов. Рудки згоріли будинки Михайла Несторака. Шкода сягає 500 зол. Причина пожежі невідома. — В околиці Заліщик удень 22. V. зливний дощ із градом величини курячого яйця, який знищив усі засіви й городовину у Дзвинячі, Бедриківцях і Дуплисках та частинно в Добровлянах, Нижаві та Іваню Золотім. Шкоди сягають подекуди до 80%. 