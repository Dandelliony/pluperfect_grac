◦ ◦ ◦ ◦ ◦ ◦ ◦

Англо-американські відносини
НЬЮ-ЙОРК, 7 січня. (ТАРС). Як повідомляє Вашингтонський кореспондент агентства Ассошиейтед Пресс, в офіційних колах висловлюють невдоволення в зв'язку з тим, що Англія до цього часу не відповіла на жодну з нот протесту, надісланих американським урядом Англії. Як відомо, американський уряд післав три ноти протесту проти порушення Англією американських прав, а саме: проти блокади німецького експорту, захоплення американської пошти і відведення американських суден в контрольні порти. Крім цього, повідомляє дальше кореспондент, Англія не відповіла також на ноту протесту американських країв проти порушення Англією 300-мильної нейтральної зони. Вашингтонський кореспондент агентства Юнайтед Пресс передає, що "серед офіційних осіб росте невдоволення англійським втручанням в американське судоплавання".
Одночасно кореспондент повідомляє, що сенатор Лендін оголосив о своєму намірі домогтись того, щоб конгрес заставив європейські країни відмовитись від своїх володінь в західній півкулі. Зокрема, Лендін вказує, що США повинні підтримувати вимагання Аргентини і Гватемали про повернення їх територій, захоплених Англією. Англія, — заявив Лендін, — захопила у Аргентини Фальклендські острови, що контролюють судоплавання навколо Південної Америки і утворила на них свою воєнну морську базу, а також захопила у Гватемали Гондурас. Лендін настоює також на тому, щоб США купили у Данії Гренландію і утворили там повітряну, морську і сухопутню бази.
Відставка англійського воєнного міністра Хор-Беліша і міністра інформації Мак Міллана
ЛОНДОН, 6 січня (ТАРС). Як передає агентство Рейтер, сьогодні офіційно оголошено про відставку воєнного міністра Хор-Беліша і міністра інформації Мак Міллана.
Король затвердив воєнним міністром Олівера Стенлі, міністром інформації Джона Рейт і міністром торгівлі — Ендрью Дункан.
Добре освідомлені кола вважають, що відставка Хор-Беліша викликана незгодами в англійському кабінеті по питаннях ведення війни.
До відставки Хор-Беліша
ЛОНДОН, 6 січня. (ТАРС). В зв'язку з змінами в складі англійського уряду агентство Рейтор вказує, що відставка Хор-Беліша була повною несподіванкою не тільки для громадської думки, але й для нього самого. За повідомленням із добре обізнаних джерел, до своєї вчорашньої розмови з Чемберленом Хор-Беліш не підозрівав, що Чемберлен збирається запропонувати йому покинути воєнне мінісгерство і зайняти пост міністра торгівлі. Висловивши своє здивовання з приводу цього запропоновання, Хор-Беліш рішуче відкинув його.
Тут вважають цілком можливим, що відставка Хор-Беліша з поста воєнного міністра є наслідком провалу його плану передачі керівництва англійськими воєнно-повітряними силами у Франції верховному командуванню англійської експедиційної армії. Спочатку війни головні сили англійської авіації залишались у протилежності практиці, що існує у Франції і Німеччині незалежними від верховного командування армії. Вважають, що Хор-Беліша підтримував також план утворення такого міністерства оборони, яке концентрувало б керівництво сухопутними, воєнно-морськими і воєнно-повітряними силами. Відмовлення кабінету прийняти цей план прискорив відставку Хор-Беліша. Разом з цим в Лондоні настирливо твердять, що Хор-Беліш виступав проти посилки англійських воєнних матеріалів Фінляндії. 