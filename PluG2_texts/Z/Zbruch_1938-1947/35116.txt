◦ ◦ ◦ ◦ ◦ ◦ ◦

Дня 31. березня 1940 р. в год. 2.30 по полудні помер у Кракові ненадійно д-р Осип Назарук, хорунжий УСС, б. міністр преси й пропаґанди уряду Української Народньої Республіки у Києві, адвокат, публіцист і письменник, б. редактор "Громадського Голосу", б. редактор щоденника "Діло", тижневика "Стрілець" у Камянці Подільському, віденського "Українського Прапору", американської "Січи", католицької "Америки" й накінець "Нової Зорі" у Львові, член численних українських установ і один з основників освітнього т-ва "Скала". В четвер, 4. квітня ц. р. в 9-ій год. відправиться в парохіяльній церкві у Кракові заупокійна Служба Божа й панахида при домовині, а пополудні того ж дня в 5-ій год. відбудеться похорон з головної каплиці на Раковицькому цвинтарі.
Новий договір між СССР і Німеччиною про перенаселення. Німецька амбасада в Москві підписала новий договір з совітським комісаріятом закордонних справ. По думці цього договору 60.000 збігців, які мешкали перед війною постійно в межах теперішнього німецького простору інтересів зможуть вернутися до Ґен. Ґубернаторства. Німецький уряд згодився, щоб збігці замешкалі перед війною в теперішних совітських кордонах вернулися туди назад. На основі цього порозуміння створено у Кракові німецьку комісію контролі і переїзду. Її предсідником призначив Ґенеральний Ґубернатор мін. д-р Франк ґубернатора краківської областн д-ра О. Вехтера. Згадана комісія зійшлася вже у Кракові на спільне засідання зі совітьскою комісією контролі і переїзду під проводом Єґнарова. Особи, які перебувають у Ґенерал-Ґубернаторстві і мають право виїхати до СССР, можуть зголошувати подання до совітської комісії за дозволом на виїзд.
Українські пісні в берлінському радіо. Дня 3 ц. м. в год. 10,45 передає коротко-хвилева радіо-висильня Берліна українські пісні у виконанні пані Іванни Синенько-Иваницької. 