◦ ◦ ◦ ◦ ◦ ◦ ◦

Зміна закордонної політики Франції
Женева, 7. липня ц. р. Агенція Авас подає з Віші, що француський міністр закордонних справ Бодуен виголосив до представників француської преси промову на тему дотогочасної француської політики. Він підкреслив, що француська закордонна політика останніх років була в цілості підпорядкована Анґлії. Анґлія порізнила Францію з Італією, як і теж з Німеччиною та з державами середущої Европи. Франція приступила до війни з Німеччиною йдучи на шнурочку Анґлії.
З черги мін. Бордуен заявив, що з приводу нападу анґлійської фльоти в Орані на француські кораблі, Франція рішила зірвати взаємини з тими, що мають на своїх руках кров її синів.
Протест француського шарж д'афер у Льондоні.
Стамбул, 7. липня 1940. Тут надійшли вісті, що на палестинсько-сирійському пограниччі дійшло в кількох місцях до стрілянини між анґлійськими та француськими військами.
Зі Штокгольму повідомляють, що француський шарж д'афер у Льондоні склав анґлійському урядові протест свойого уряду з приводу подій в Орані. Покищо невідомо, коли француський шарж д'афер покине Льондон.
Нова столиця француського уряду Віші.
Француський уряд переніс свій осідок з Клермон-Феран до Віші. Віші — це прегарне місто з лікувальними живцями, куди приїзджає 200.000 літників річно. Віші остане вже мабуть остаточно столицею француського уряду.
Воєнне засідання італійської ради міністрів під проводом Мусолінія.
Рим, 7. липня 1940. Італійська рада міністрів відбула двогодинну нараду під проводом Мусолінія. Принято багато постанов, що є в тісному звязку з війною. Далі затверджено призначення марш. Ґраціяні ґубернатором Лібії. Вшановуючи память пок. марш. Бальбо, Мусоліні вигололосив коротку промову.
Всі спроби наступу відбиті.
Рим, 7. липня 1940. Начальна команда італійської армії повідомляє, що в східній Африці ворог намагався наступати на укріплення в Люж Феранді, але це йому не вдалося. Також унеможливлено напад повітряної фльоти ворога на морську базу Авґуста і Палєрмо.
У північній Африці відбито всі спроби ворожого наступу.
Італійське летунство відбило розвідчі налети на ворожі обєкти, бомбардуючи при цьому ворожі літаки.
Воєнна фльота Франції не буде розброєна.
Вісбаден, 7. 7. З приводу нападу анґлійців на француську фльоту в Орані німецьке комісія перемиря повідомила француську делєґацію, що начальна команда німецької армії рішена відкликати домагання у справі розброєння франкської воєнної фльоти, по думці 8. статті договору про перемиря.
Німецька комісія видвигнула домагання, щоб негайно звільнено всіх німців із Ельзасу і Льотрінґену, які ще перебувають у французьких вязницях.
Домагання француської делєґації, щоб звільнити з полону француських санітетів рішено взяти під увагу, якщо вони не заняті в лікарнях, у яких перебувають французькі ранені полонені вояки.
Турецька фльота пливе на захід.
Стамбул. Частина турецької фльоти, що від часу зайняття совітськими військами Басарабії була зосереджена в Бейкоці поблизу Босфору на Чорному Морі, відплила в четвер т. є 4. ц. м. під проводом адміральського корабля "Явікс" у напрямі на захід.
До Ґалацу наспіли вістки, що всі грецькі кораблі, які 28. і 29. червня плили до Румунії, завернули знову до своїх пристаней. Упродовж тих двох днів не було на Чорному Морі ніодного торговельного корабля.
З початком липня грецькі і турецькі корабельні товариства внаслідок успокоюючих вісток із Румунії почали знову причалювати до румунських пристаней. Турецькі війська скріпили морські просмики. Численні воєнні кораблі стежать поблизу Босфору. 