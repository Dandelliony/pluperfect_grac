◦ ◦ ◦ ◦ ◦ ◦ ◦ ◦ ◦ ◦

Заборонили ювилейне свято хрещення Руси-України молоді шкіл Рідної Школи у Львові. Львівська Кураторія не приняла до відома повідомлення Головної Управи Р.Ш. про замір відсвяткувати спільно торжественним способом ювилейне свято хрещення Руси-України молоддю всіх шкіл Рідної Школи у Львові, що мало відбутися завтра, в четвер, 18. ц. м. в церкві св. Юрія. З уваги на те, намічене свято не відбудеться.
Новий голова Українського Наукового Інституту у Варшаві. В перших днях травня відбувся в Українському Інституті другий з черги вибір голови Інституту. На місце проф. Лотоцького вибрано одноголосно проф. А. Яковлева. По виборі новий голова виголосив в Інституті свій інавґураційний виклад на тему "Форми землеволодіння в Гетьманщині XVII— XVIII. ст." Проф. Яковлів, який досі перебував у Празі, в найближчому часі переїде на постійний побут до Варшави.
Українці в Рівному дістали аж 3 мандати, жиди 12. В Рівному прийшло до виборчого компромісу. На підставі того компромісу подяки дістануть у міській раді 25 мандатів, жиди 12, українці аж — 3.
Знову нищать українські вивіски. Повідомляють нас, що минулої ночі невідомі справники знову знищили українську вивіску лікаря д-ра Філяса при вул. Сапіги. 