◦ ◦ ◦ ◦ ◦ ◦ ◦

Недавно вернулася зі своєї поїздки по Німеччині румунська фільгармонійна орхестра. З вдячності за сердечне прийняття у Німеччині, вона присвятить свій найближчий симфонічний концерт німецьким військам у Букарешті.
Брак кораблів в Анґлії. Один шведський часопис пише, що на лондонському фрахтовому ринку не може дійти до ніяких трансакцій, бо повний брак тонажу.
Внаслідок різниці думок, що повстала серед грецького уряду, мають наступити незабаром деякі зміни в складі грецького уряду.
Індійські повстанці напали на вантажний самохід, убили одного анґлійського старшину, другого старшину й стрільця ранили.
Дунайська комісія почала свої наради у Відні. В ній беруть участь представники урядів німецького, італійського, словацького, мадярського, румунського, югославянського, болгарського й совітського.
Американський парлямент прийняв бюджет маринарки в висоті 242 міліонів доларів на розбудову морських баз на Тихому океані й Атлантику.
Населення Абісинії, всупереч анґлійським надіям, залишилося у значній більшості вірним Італії. Населення Еритреї й Сомалі бореться проти анґлійських військ.
Зелєктрифікують залізничу лінію Ліон-Париж, що має дуже великий рух. Це приспішить прихід поспішних поїздів на дві години й дасть змогу заощадити 500.000 т. вугілля річно.
Анґлійська фабрика сукна Денса у Менчестері відповідає вже від кількох місяців, що вона не всилі виконати замовлень, бо німецькі летунські атаки знищили всі магазини товарів у цьому місті.
Катастрофальний цикльон шалів над Портуґалією. Найстарші люди не памятають такої бурі. Погибли 102 особи, тисячі осіб було ранених. Загинуло кілька тисяч штук худоби. Шкоди пере вищають міліярд ескудів. Розбурхані води ріки Тахо залили портову дільницю Лісабони. Затонули два кораблі й багато човнів.
Величезна буря лютувала в ґібральтарському заливі. Вона затопила кілька менших кораблів. Біля Ля Лінеа розбився один корабель-цистерна, два менші кораблі та французький пароплав "Роз Шіяфін" із соленою рибою, який захопили анґлійці. Таксамо розбився анґлійський корабель "Сент Джордж", що віз цемент для гібральтарської твердині. Буря ушкодила елєктричні проводи у Ґібральтарі.
Землетрус навістив східню частину Ірану — Біджан. Серед мешканців прийшло до паніки, вони стали масово покидати будинки. На щастя землетрус тривав коротко й не спричинив більших шкід.
Німецька акція на Індійському океані
БЕРЛІН, 23. II. — Головне Командування Німецьких Збройних Сил подає:
Німецькі воєнні кораблі затопили на Індійському океані анґлійський торговельний корабель "Кенедієн Дризер" містоти 7.178 тон. Цей корабель для замаскування вивісив прапор Злучених Держав і мав збоку вимальовані американські відзнаки.
Одне підводне човно повідомило про затоплення торговельного корабля містоти 4.350 тон. Боєві літаки заатакували анґлійські торговельні кораблі на східньому побережжі Анґлії та затопили один пароплав містоти 4.000 тон, важко ушкодили два великі кораблі-цистерни та низку кораблів.
Вночі на 22. II. ескадри боєвих літаків обкидали успішно бомбами портові уладження у Свенсі. На західньому побережжі Анґлії заложено міни перед двома пристанями.
В районі Середземного моря німецьке летунство перевело успішні налети на портові обєкти в Бенґазі, летовище в Берка та скупчені війська на південь від Бенґазі.
Ворог скинув минулої ночі розривні й запальні бомби в північній і західній Німеччині.
Літвінова усунули від влади
МОСКВА, 24. II. — Колишнього совітського комісара закордонних справ Літвінова усунули зі становища члена Верховного Совіту СССР, бо він не виконував своїх обовязків члена.
Бомбардування бурманського шляху
ТОКІО, 24. ІІ. — Аґенція Домеї подає, що чотири японські відділи гидроплянів налетіли над Кунмін, столицю Юнан і збомбардували військові обєкти біля цього міста. Також збомбардовано та важко ушкоджено міст на вузловій точці бурманського шляху біля Гуїтуну. 