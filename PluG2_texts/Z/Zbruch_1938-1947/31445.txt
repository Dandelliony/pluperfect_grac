Організовано рибний трест. — Аптеки Львова

Організовано рибний трест
На території колишньої Західної України було багато рибних ставків, які належали польським поміщикам. Найбільший ставок площею 450 гектарів належав графу Замойському.
Всі рибні ставки зараз націоналізовані. Наркомат рибної промисловості УРСР організував у західних областях України 4 рибних трести — у Львові, Стриї, Тернополі і Луцьку.
Львівський рибний трест вже розгорнув діяльну роботу. Він приймає від селянських комітетів рибні ставки і проводить їх до ладу. Рибні господарства будуть утворені в Городку, Яворові, Бродах та Золочеві. Організація трестів дасть можливість налагодити рибне господарство. Аптеки Львова
У Львові і по селах області проведено націоналізацію аптек. 97 аптек стали державними. В наслідок націоналізації і перебудови їх роботи повністю ліквідовано безробіття серед аптечних кваліфікованих та технічних працівників. Роботу одержали також фармацевти — біженці і всі безробітпі, в яких були дипломи непризнані владою шляхетської Польщі.
Чітко тепер працюють націоналізовані аптеки. Деякі з них чергують вночі і надають трудящим першу швидку допомогу ліками. По всіх аптеках введено нову таксу на ліки. Ціни значно нижчі ніж були раніше.
Недавно до Львова завезено різних аптечних. приладь і ліків на суму 200 000 карбованців. Передбачається також привести аптекам Львівської області вісім вагонів устаткування і ліків.
У Львові також організовано центральну аптечну базу, яка має постачати всі аптеки необхідними приладдями. На базі утворено хімічний, галеновий та інші відділи. 