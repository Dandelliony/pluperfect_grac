◦ ◦ ◦ ◦ ◦ ◦ ◦

Англо-німецька війна
Зведення німецького командування
БЕРЛІН, 8. (ТАРС). Німецьке командування повідомляє: "Німецькі підводні човни потопили біля іспанського побережжя ворожі торгові судна загальною водотоннажністю в 21.500 тонн. Серед них — англійське допоміжне судно "Аан Фернандо" водотоннажністю в 13 тис. тонн.
В Англії німецька авіація бомбардувала вокзал в Брайтоні, берегові батареї острова Уайт, порт і табірні бараки Фалмута та заводи боєприпасів в Мідлсбро і Ньюкестлі.
Біля південного побережжя Англії потоплено два торгових судна і одне транспортне; інші кораблі серйозно пошкоджені.
Англійські літаки скинули кілька бомб в західній Німеччині, але не завдали пошкоджень. Нічні польоти англійських літаків над північними і західними районами Німеччини завдали лише незначну матеріальну шкоду. Було вбито 2 чол. з населення.
Вчора противник втратив 14 літаків. Три німецькі не повернулися на бази".
Дії англійської авіації
ЛОНДОН, 8. (ТАРС). Агентство Рейтер передає, що вчора англійська авіація бомбардувала німецькі склади пального в Бергені. Склади загорілися. Англійські літаки благополучно повернулися на бази.
Поблизу норвежського побережжя англійський підводний човен двічі успішно атакував каравани суден противника, що йшли під конвоєм. П'ять суден були торпедовані.
Зведення італьянського командування
РИМ, 8. (ТАРС). Агентство Стефані передає зведення італійського командування, в якому говориться: "Вчора наша авіація відновила успішне бомбардування морських баз Мальти і Александрії. Два наших літаки не повернулися на бази.
На кордоні Кіренаіки в боях була знищена деяка кількість ворожих моторизованих і бронетанкових з'єднань. Захоплений танк і броньований автомобіль.
У східній Африці наша авіація проводила розвідувальні і бойові польоти над Кассала, успішно бомбардуючи моторизовані частини противника. Крім того, був бомбардований ворожий аеропорт на острові Перім".
Французські власті захопили англійські судна в Хайфоні
БЕРЛІН, 8. (ТАРС). Агентство Трансоцеан повідомляє з Шанхая, що, за одержаними там відомостями, французські власті в Індо-Китаї захопили всі англійські судна, які стояли на якорі в Хайфоні (в онкінській затоці).
Втрати англійського флоту в бою при Орані
НЬЮ-ЙОРК, 8. (ТАРС). За повідомленням агентства Юнайтед Пресс, англійський флот зазнав тяжких втрат у бою при Орані. Значно пошкоджений лінійний крейсер "Худ" водотоннажністю в 42 тис. тонн. Два есмінці затонули.
Повернення німецьких військовополонених з Франції
БЕРЛІН, 8. (ТАРС). Як передає інформаційне бюро, французська комісія по здійсненню договору про перемир'я, повідомила, що всі німецькі військовополонені офіцери і солдати були передані німецьким військам у районі демаркаційної лінії біля Сен-Макер і Сен-Клода.
Наліт англійських бомбардувальників на французський лінкор "Дюнкерк"
ЛОНДОН, 7 липня. (ТАРС). Агентство Рейтер передає комюніке англійського морського міністерства, в якому говориться, що "в наслідок заходів, вжитих 3 липня англійським морським флотом проти французських кораблів в Орані, був пошкоджений і викинувся на беріг французський лінкор "Дюнкерк". Одначе у міністерстві не було відомостей — чи завдано лінкору таких пошкоджень, які вивелиб його з ладу на час війни. Тому англійська авіація зробила вчора вранці наліт на "Дюнкерк" і бомбардувала його. Було зареєстровано 6 влучань бомб. Два англійських літаки не повернулись на свої бази".
НЬЮ-ЙОРК, 7 липня. (ТАРС). Як повідомляє агентство Ассошіейтед Пресс з Алжира, там офіційно оголошено, що 3 французських лінкори — "Дюнкерк", "Бретань" і "Прованс", а також есмінець "Могадор" попсовані і сіли на мілину в результаті бою з англійськими кораблями в Орані.
Норвежський король відхилив пропозицію відректися від престолу
СТОКГОЛЬМ, 8. (ТАРС). Норвежські кореспонденти шведських газет повідомляють, що-норвежський король Хокон відхилив пропозицію впливових норвежських кіл про своє відречення від престолу.
Позиція Німеччини і Італії
НЬЮ-ЙОРК, 7 липня. (ТАРС). Як повідомляє агентство Ассошіейтед Пресс з Віші в офіційних колах заявляють, що Німеччина й Італія звільнили Францію від її зобов'язання роззброїти свої середземноморські, повітряні і воєнно-морські сили.
ЛОНДОН, 7 липня. (ТАРС). Згідно з заявою агентства Гавас, повідомляє агентство Рейтер, поінформовані французькі кола стверджують, що Італія згодилась змінити умови перемир'я, які стосуються французького флоту, а також французських воєнно-повітряних сил. За заявою цих французських кіл, італьянська комісія, яка знаходиться в Турині повідомила, що Франція тимчасово може не зважати на умови франко-італьянської угоди, що стосуються її флоту і авіації. В повідомленні агентства Гавас вказується, що оскільки Німеччина надала Італії свободу дій в питаннях, що стосуються Середземного моря, рішення італьянського уряду розглядається, як ухвалене за згодою обох урядів, Німеччини і Італії.
Забастовка на воєнних заводах в США
НЬЮ-ЙОРК, 8. (ТАРС). Як повідомляє агентство Юнайтед Пресс з Барбертона, секретар профспілки федеральних робітників, яка входить в американську федерацію праці, Мессон заявив, що на заводах "Бебкок Уілкокс Компані", які виробляють котли для воєнних кораблів, спалахнула забастовка, в якій бере участь приблизно 2 тис. робітників. Робітники вимагають підвищення заробітної плати на 15 центів за годину і перегляду пунктів договору, що стосуються відпусків.
Бюро виконкому індійського національного конгресу вимагає негайного створення народного уряду
НЬЮ-ЙОРК, 8. (ТАРС). Агентство Ассошіейтед Пресс передає з Делі, що Ганді і члени виконкому індійського національного конгресу знову повторили рішучу вимогу надати повну незалежність Індії і негайно створити народний уряд. 