◦ ◦ ◦ ◦ ◦ ◦ ◦ ◦ ◦ ◦

Румунія погоджується на те, щоб СССР заґарантував її кордони?
ЛЬОНДОН, АТЕ. Як твердить "Івнінґ Стандарт", румунський уряд поінформував бритійський, що не буде виступати проти того, щоб СССР разом з Анґлією та Францією заґарантував румунські кордони, заключуючи союз з тими трьома державами.
Швеція виступить з Ліґи Націй?
СТОКГОЛЬМ, АТЕ. Багато шведських часописів висловлює погляд, що в теперішню хвилину Швеція повинна виступити з Ліґи Націй, яка всупереч своїм основним напрямним замінюється у знаряддя війни.
Обмеження для чужинців в Арґентині.
БУЕНОС АЙРЕС, ПАТ. Президент Ортіз підписав декрет, на основі якого закордонні товариства не мають права вести діяльности, звязаної з політикою їхніх матірніх країв.
Бритійська королівська пара на канадійських водах.
КВІБЕК, ПАТ. Корабель "Емпрес оф Австралія", на якім пливе бритійська королівська пара, вплив у понеділок вечором на канадійські територіяльні води. Повитали його 2 канадийські контрторпедовці та 3 гидропляни.
Закон про винятковий стан у Фінляндії.
ГЕЛЬЗІНКІ ПАТ. Президент Фінляндії предложив парляментові законопроєкт про винятковий стан на випадок війни, який передбачує диктаторські права для президента у господарській та військовій царині.
Імміграція до Чілє припинена.
ПОРТО АЛЄҐРЕ, ПАТ. Чілійська влада рішила припинити на один рік імміграцію до Чілє. Виняток становлять жінки, діти, родичі, браття та сестри чужинців, які живуть уже в Чілє.
Сутички бельґійських б. комбатантів з фляманами.
БРЮССЕЛЯ. АТЕ На похід б. фляманських комбатантів у Мускроні біля Кургре напали члени офіційного бельґійського союзу б. комбатантів; у сутичці поважно ранено дві особи. До ночі намагалися уладжувати нові демонстрації. 