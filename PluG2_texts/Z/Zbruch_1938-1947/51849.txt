◦ ◦ ◦ ◦ ◦ ◦ ◦

Затоплено 4 анґл. кружляки
БЕРЛІН, 23. 5. — Головне Командування Німецьких Збройних Сил подає в надзвичайному повідомленні:
Німецьке летунство досягло сьогодні в своїх діях проти бритійської фльоти в східній частині Середземного моря особливих успіхів. Вдатно скинені бомби затопили 4 бритійські кружляки і кілька контрторпедовців та важко ушкодили 2 інші ворожі контрторпедовці.
Велика перемога німецького летунства
Ворог утратив 8 воєнних кораблів і 37 літаків
БЕРЛІН, 23. 5. — Головне Командування Німецьких Збройних Сил подає:
Німецькі боєві й спадні літаки заатакували вчора незвичайно успішно анґлійські боєві кораблі у східній частині Середземного моря. Бомби важкого й найважчого калібру поцілили влучно один панцирник, 6 кружляків і 1 нищильник. На покладі 4 кружляків вибухли пожежі, один кружляк перехилився набік. В атаці взяли участь і італійські торпедо-літаки. Скинено успішно бомби на ворожий підводний човен і торговельний корабель.
У Північній Африці в околиці Тобрука оживлена діяльність стеж. В околиці Cолюму німецькі ловецькі літаки зістрілили 5 поміж 6 атакуючих анґлійських літаків. Підчас ворожих зусиль налетіти на зайняті терени зістрілено в повітряних боях над побережжям каналу 6 ловецьких літаків і 1 боєвий без власних втрат. Поодинокі ворожі літаки скинули розривні бомби на острів Гельґолянд, де спричинили легкі шкоди в замешкалих дільницях. Цивільне населення мало незначні втрати в убитих і ранених. Артилєрія фльоти зістрілила 2 з атакуючих анґлійських літаків.
В часі від 18. до 21. ц. м. ворог утратив 37 літаків. З того 22 зістрілило летунство, 3 артилєрія фльоти, решту знищено на землі. В тому часі пропало 11 німецьких літаків.
Подвиги іракського летунства
Знищено на землі 20 анґлійських літаків
ЖЕНЕВА. 23. 5. З Бейруту повідомляють, що іракський ґенеральний штаб подав таке звідомлення:
На західньому фронті в районі Габанії бій іде дальше. Іракські літаки збомбардували повітряну базу в Габанії, де спричинили важкі втрати. Згоріло кілька ганґарів магазинів. Пожежі видно було навіть з далекої віддалі. Інша повітряна ескадра ушкодила скорострільним вогнем дві частини анґлійських літаків на землі. Ушкоджено разом біля 20 двомоторових літаків. Один ворожий літак типу Ґлостер зістрілено безпосередньо після старту, подібно, як і літак типу Герикен, що намагався атакувати іракські літаки. З двох літаків, типу Ґлостер, що вилетіли проти іракських літаків, один зістрілено вогнем скорострілів, другий утік. Всі іракські літаки вернулися неушкоджені до своїх баз.
Арабські домагання до Анґлії
ДАМАСК, 23. 5. — Як повідомляють з Джідди, уряд Савд-Арабії вручив ноту анґлійському послові Белердові. В цій ноті у формальний спосіб домагається уряд Савд-Арабії пристані Акаби.
Іман Ємену виступив в офіційній ноті з домаганнями до Анґлії віддати Аден з околицею.
Іракські літаки над Трансйорданією
БАҐДАД, 23. 5. — Іракське летунство заатакувало анґлійське летовище біля Аману в Трансйорданії. Покищо ще нема ніяких вісток про те, які наслідки мала та атака. Це перший випадок, що іракське летунство заатакувало анґлійців поза межами Іраку. Партизанські відділи Фавзія Кавкія досягли великих успіхів у боях на трансйорданській границі. Вони знищили анґлійську поліційну стежу і захопили понад 20 вантажників. Відділи партизанів Фавзія Кавкія постійно ростуть, бо до них приєднуються араби з тих трансйорданських бедуїнських племен, які є проти еміра Абдуляга.
Одночасно круги іракського ґенерального штабу зазначують, що положення анґлійського ґарнізону, окруженого в Зіндельбане, безнадійне. Анґлійські полонені, що їх іракські війська захопили біля Сіндельбане, кажуть, що в анґлійському таборі вже нема харчів і є дуже мало муніції.
З Єрусалиму повідомляють, що тамошній головний командант анґлійських військ. Ґен. Уілсон звернувся до бритійської головної кватири в Каїрі, щоб йому прислали підмогу. Вона необхідна, бо палестинське арабське населення стає щораз то неспокійніше. Вже тепер в Палестині можна їздити автом тільки за окремим дозволом, що рівняється цілковитому припиненню внутрішньої палестинської комунікації. Вночі на середу по всіх палестинських містах порозліплювали плякати, що закликають боротися з анґлійцями.
Щораз неспокійніше на Південних морях
ТОКІО, 23. 5. — Японські часописи повідомляють, що південні моря щораз більше прибирають воєнний вигляд. Причиною того є військова підготова Злучених Держав і анґлійців. І так анґлійці побудували морську й летунську базу у Бритійській Новій Ґваяні. Анґлійці примістили там 4.000 австралійських вояків. Американці вимагаються взяти під свої впливи Нові Гебриди, що є під анґлійським та французьким впливом. Американці хотіли би там побудувати летунську базу. Зокрема велике занепокоєння панує на островах Фіджі. Тамошнє населення очікує японської окупації. Анґлійці післали на острови Фіджі біля 3.000 австралійських та новозеляндських вояків. З Нової Зеляндії повідомляють, що дотеперішній шеф новозеляндського ґенерального штабу ґен. Дюген уступив. Його наслідником став ґен. сер Уіліємс. 