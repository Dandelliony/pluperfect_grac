Будні академіка К. Й. Студинського

Український вчений, депутат Верховної Ради СРСР, академік Кирило Йосипович Студинський проводить велику роботу. До нього звертаються багато трудящих — виборці, професори, письменники, редакції газет, журналів.
На столі службового кабінету лежить безліч листів. Тут телеграма з Ленінграду — редколегія журналу "Звезда" — письменники І. Груздев, Ю. Слонімський і Н. Тихонов просять у вченогодозволу надрукувати його статтю "Важке минуле". В ній автор на підставі своїх записок розповідає про єврейські погроми, що їх вчинила польська шляхта в 1918 році, про концтабори для українців в Пикуличах і Букшопах, про полонізацію українців та колонізацію західно-українських земель.
Листи надходять з різних кінців Радянського Союзу — Москви, Києва, Архангельська, приазовських міст тощо. Кирило Йосипович присвячує розгляду кореспонденції щоденно декілька годин. При цьому багато часу приділяє він на відповіді і розв'язання справ, з якими звертаються до нього трудящі. Він відповів вже на 400 таких листів. 72-літний вчений, якому довелось зазнати багато переслідувань від польських панів, тепер виявляє надзвичайну працездатність. За короткий час Кирило Йосипович написав понад 100 статтей для радянської преси. Для газети "Правда" він дав статтю "Становище українців під польським ярмом". До 60-річчя з дня народження товариша Сталіна академік Студинський присвятив оповідання "Орел". Цей твір сповнений гарячої любові до вождя народів.
В портфелі академіка зібралось понад півтори тисячі листів. Це листування за 45 років його наукової праці. Серед них є багато листів від професорів-філологів — Соболєвського, Брікнера та Ягіча. Академік Студинський всі ці рукописні документи передає у філію бібліотеки Академії наук УРСР.
Багато роботи проводить академік як проректор і професор університету ім. Івана Франка. Протягом учбового року він читав лекції про історію літератури і культури Галичини за часів панування Австрії.
Вечером Кирило Йосипович працює в Львівській філії інституту мовознавства Академії наук УРСР, яку він очолює. Він закінчив працю про Перемишльське освітнє товариство 1816—1823 років. Готовий до друку двохтомний науковий твір про зв'язки Галичини з Україною в 1860—1873 роках. Також написана стаття "Українець на барикадах Парижа в 1871 році". В ній мова йде про харківського громадянина Аркадія Йоніна, який за участь у боях на барикадах довгий час томився і французській тюрмі. Найближчим часом буде готова праця про Івана Франка, як драматурга.
Так український вчений з світовим ім’ям сполучає свою наукову роботу з діяльністю депутата соціалістичного парламенту Радянського Союзу. 