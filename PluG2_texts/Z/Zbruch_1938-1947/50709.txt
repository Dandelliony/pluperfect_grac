◦ ◦ ◦ ◦ ◦ ◦ ◦

Бої в Термопілях
Зістрілено 120 ворожих літаків. — Знищено біля 30 кораблів.
БЕРЛІН, 24. IV. — Головне Командування Німецьких Збройних Сил подає:
Боєві частини, що з Лямії вирушили на південь, примусили анґлійські задні сторожі до бою в історичному просмику Термопілях.
Німецькі боєві літаки знищили на грецьких водах 7 ворожих торг. кораблів загальної містоти 37.000 тон і ушкодили бомбами 12 великих кораблів. У заливі Суда скинено влучно важку бомбу на великий лінійний корабель. Між заатакованими кораблями були переважно транспортові кораблі, які перевозили анґлійські частини, що втікали з Греції. Боєві й ловецькі літаки підчас атак на ворожі летунські бази знищили 24 літаки на землі та унешкідливили кілька протилетунських гармат. Боєві літаки поважно ушкодили корабельні варстати й збірники погінних матеріялів у пристані Ля Валєтта на Мальті. Поцілено влучно один із анґлійських контрторпедовців. У пристані вибухли великі пожежі. Підчас повітряних боїв зістрілено один ловецький літак типу Гюрикен.
В морськім районі довкола Анґлії боєві літаки затопили один торг. корабель містоти 3000 тон і ушкодили другий корабель. Минулої ночі боєві літаки знищили 3 торг. кораблі, загальної містоти 11.000 тон і ушкодили 3 великі кораблі.
Сильні ескадри боєвих літаків знов обкидали вночі з 22. на 23. ц. м. розривними й запальними бомбами важну воєнну пристань у Плімавті, де знищено корабельні варстати й харчеві магазини. Вибухли великі пожежі. Інші боєві літаки успішно заатакували воєнну пристань у Портсмавті й портові обєкти в південно-східній і південно-західній частині анґлійських островів, як також на східньому побережжі Шкотії.
Протилетунська артилєрія зістрілила один ворожий літак підчас спроби налету на зайняті терени. Ворог не налітав на терени Великонімеччини.
Від 19. до 22. IV. ворог утратив разом 95 літаків, з чого 38 літаків зістрілено в повітряних боях, 5 зістрілила протилетунська артилєрія, решту знищено на землі. Пропало 14 німецьких літаків.
Підписання капітуляції грецьких армій
БЕРЛІН, 24. IV. — Головне Командування Німецьких Збройних Сил подає:
Підчас німецького наступу на крила грецьких північних армій від 20. IV. були випадки місцевих капітуляцій перед командою 12. німецької армії.
Коли 22. IV. грецька делєґація предложила скласти зброю командантові 11. італійської армії на фронті Епіру, скапітулювали всі грецькі армії Епіру й Македонії, окружені від півночі італійськими військами, а від заходу німецькими військами, відтяті від комунікаційних сполук з краєм.
Капітуляційкий акт підписали в Солуні делєґати союзних армій і командант грецьких військ.
Грецький король на Креті
ЛІСБОНА, 24. IV. — Як подає лондонська пресова служба, грецький король Юрій з родиною та з членами уряду покинув Атени. У королівській відозві сказано, що король має намір продовжити воєнні дії з острова Крети.
Увязнили грецького престолонаслідника
ЦАРГОРОД, 24. IV. — Анґлійська пресова аґенція Ройтера повідомила про втечу грецького короля і престолонаслідника з Атен на Крету. Згідно з тамошніми інформаціями повідомлення Ройтера настільки не відповідає правді, що грецького престолонаслідника вже від кількох днів нема в Атенах. Анґлійці тримають його в полоні на Креті.
Матсуока в японського цісаря
ТОКІО, 24. IV. — У голови японського уряду кн. Коноє відбулася нарада, на якій склав звіт мін. закорд. справ Матсуока, що недавно вернувся зі своєї поїздки до Европи. На тій нараді були приявні також державний міністр і директор міністерства закордонних справ. Опісля Матсуока прийняв по черзі представників японської і закордонної преси. Після того мін. Матсуока був приявний на засіданні тіснішої кабінетної ради. Врешті японський цісар — Тенно — прийняв мін. Матсуоку на конференції, що тривала 2 години. Дещо пізніше відбулася спільна нарада японського уряду і представників японських збройних сил. Предметом тієї наради був новий лад в Европі, який здійснює Німеччина та Італія, переговори й підписання пакту невтральности з СССР. У згаданій нараді взяли участь: голова уряду кн. Коноє, міністри війни і фльоти, шефи штабів армії і фльоти та міністр внутрішніх справ із начальниками поодиноких відділів.
Успішний наступ японців
ШАНГАЙ, 24. IV. — Пресовий відділ японської фльоти, що діє на китайських водах, подав до відома через аґенцію Домеї, що підчас успішних операцій японських військ проти ключевих пристаней у провінціях Чекіян і Фукієн зайняли частини японської фльоти Сунмен, Чаікіао та інші важні пристані на побережжі Чекіян.
6 міліонів для німецьких і болгарських вояків
СОФІЯ, 24. IV. — У стоянці Болгарії та в цілому краю продовжується збірка грошей і дарунків для німецьких і болгарських вояків. Досі зібрали готівкою поверх 6 міліонів левів. Відділ суспільної опіки софійського маґістрату приготовлюб 60 тисяч пачок для німецьких і болгарських вояків. 