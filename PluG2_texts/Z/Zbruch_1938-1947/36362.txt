◦ ◦ ◦ ◦ ◦ ◦ ◦

Хроніка. 14 травня з Москви в Берлін вилетіли на літаку начальник Головного управління цивільного повітряного флоту Герой Радянського Союзу т. В. С. Молоков, заст. начальника Головного управління цивільного повітряного флоту т. М. Ф. Картушев і група керівних співробітників Аерофлоту, запрошені німецьким акційним товариством повітряних сполучень "Люфтганза".
Кінопересувка для села є в Радехівському районі. Вона вже побувала в багатьох селах. Фільм "Минин и Пожарский" і інші вперше дивились 4.000 селян.
Скульптори міста Львова виготовили ескізи скульптур. Після відбору по найкращих з них будуть зроблені фігурні споруди, які поставлять на вулицях і в парках міста.
Золочів щоденно на район одержує 5.700 примірників газет і має 1.500 передплатників журналів. В селі Лука — 80 дворів, а газет тут передплачено 170 екземплярів.
Виставка графіки організована у Львові. На виставці беруть участь 58 художників. Всього є 358 експонатів.
Тресту "УКРНЕФТЕРАЗВЕДКА" (м. Львів, Шайнохи, 2) потрібні робітники розвідувального свердління: свердлярі, помічники свердлярів і робітники механічної майстерні — слюсарі, токарі, мотористи, машиністи, шофери для роботи в Дрогобичській і Станіславській областях. Про умови роботи довідуватися по адресу: м. Львів, Шайнохи, 2, Трест "Укрнефтеразведка", відділ кадрів. 