◦ ◦ ◦ ◦ ◦ ◦ ◦

Газета "Асахі" про створення японо-італо-німецьких технічних комісій
ТОКІО, 22. (ТАРС). Як передає агентство Домей Цусін, газета "Асахі" повідомляє, що в найближчий час має відбутися створення спільних японо-італо-німецьких технічних комісій, передбачених пактом трьох держав "в цілях проведення в життя даного пакту". Як зазначає газета, уряди трьох держав уже прийшли до угоди про те, що ці комісії складатимуться з військових і економічних експертів. Засідання комісій відбуватимуться в Берліні і Токіо. Питання про створення комісії в Римі ще обговорюється. МініСТр закордонних справ тієї країни, де відбуватимуться засідання комісії являтиметься головою комісії, а посли двох інших держав — головними членами. Це значить, що німецький міністр закордонних справ Ріббентроп буде головою берлінської комісії, головними членами якої являтимуться японський посол Курусу і італьянський посол Альфіері. В Токіо комісія очолюватиметься японським міністром закордонних справ Мацуока. Головними членами токійської комісії будуть німецький посол Отт і італьянський посол Маріо Інделлі, На думку газети "Асахі", ці комісії будуть "чисто урядовими органами, призначення яких полягатиме в установленні більш тісних зв'язків між трьома державами".
Розпорядження французького уряду
НЬЮ-ЙОРК, 22. (ТАРС). За повідомленням кореспондента агентства Юнайтед Пресс з Віші, французький уряд видав розпорядження, за яким всі французькі євреї, які займають пости в адміністративних і поштових установах, установах, що відають освітою, а також ті, які є офіцерами в армії, у флоті і повітряних силах, повинні покинути свої пости до 17 грудня.
Поїздка Лаваля в Париж
БЕРЛІН. 21. (ТАРС). Як передає німецьке інформаційне бюро, заступник голови французької ради міністрів Лаваль виїхав сьогодні з Віші в Париж.
Японія і Мексіка
НЬЮ-ЙОРК, 22. (ТАРС). За повідомленням агентства Ассошіейтед Пресс, за наявними відомостями, президент Мексіки Карденас, "виходячи з загальноамериканської солідарності, вирішив анулювати нафтові концесії, надані представникам японських концернів.
Заява Бівербрука
ЛОНДОН, 22 (ТАРС). Як повідомляє агентство Рейтер, міністр по справах авіаційної промисловості лорд Вівербрук в розмові з представниками преси заявив, що в даний час Англія має в своєму розпорядженні більшу кількість літаків всіх типів, ніж вона мала два місяці тому. Збільшення числа літаків сталось, не зважаючи на наявні втрати, а також перекидання певного числа літаків на інші театри війни. Бівербрук визнав, що в результаті повітряних бомбардувань противника два авіаційних заводи в Англії потерпіли, однак на виробництві літаків це не відбилось скільки-небудь серйозно. Крім того, збільшується доставка американських літаків. Канадська авіаційна промисловість також швидко розвивається.
Заява командуючого голландськими повітряними силами в Англії
НЬЮ-ЙОРК, 22. (ТАРС). Як повідомляє агентство Ассошіейтед Пресс з Іоганнесбурга (Південно-африканський союз), на шляху в Голландську Індію туди прибув командуючий голландськими повітряними силами в Англії Харлоф.
За словами агентства, Харлоф заявив, що голландські представники попередили Японію, що в разі вторгнення в Голландську Індію розташовані там нафтові промисли будуть негайно ж знищені. 