◦ ◦ ◦ ◦ ◦ ◦ ◦

Усім У.Д.К. і делєґатурам до відома! Майже в усіх місцевостях, де українське населення дістає додаткові харчеві картки, виявилося, що приділена на місяць січень 1941 р. кількість цих карток невистарчальна. У звязку в тим просимо, щоб усі УДК і Делєґатури, в яких такий факт трапився, негайно переслали до УЦК у Кракові докладні поіменні викази тих осіб, що управнені з харчевих карт користати, а їх у січні ц. р. не могли дістати. Виказ треба зладити у нім. мові, при чому слід подати: імя та прізвище, адресу, звання й теперішнє заняття (докладно зазначити, хто є працедавцем). Викази мусять бути надіслані вже у найближчих днях, щоб була змога подбати про збільшення числа харчевих карт уже на місяць лютий ц. р. У.Ц.К. 