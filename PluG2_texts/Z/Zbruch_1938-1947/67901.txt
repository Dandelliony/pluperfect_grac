◦ ◦ ◦ ◦

Українські радіопередачі. Сьогодні, в четвер, 25-го червня в час від год. 10.30 до 11-ої ранку виступ бандуристів: Ю. Сінгалевича, З. Штокалка та В. Юркевича. У програмі українська народна музика — Завтра, в п'ятницю, 26-го червня, в тому самому часі концерт стрілецької народної пісні у виконанні: вокального квартету Е. Козака, Христі Жукової (сопран), Льва Рейнаровича (баритон). Фортепіянний супровід: Евгенія Курилович-Чапельська та Володимир Хасараба.
Праця в ІНТ. Інститут Народної Творчости у Львові, вул. Францішканська ч. 7 заангажує негайно суфлерку та робітника-реквізитора. Зголошуватись у Театральному Кабінеті.
Уживання коров до праці. Сьогодні, коли відчувається недостачу тягла, слід до праці в полі вживати коров. Досвід виказав, що корови майже не тратять через те молока, за те воно в багато товстіше. Крім того слід підкреслити, що корови, які працюють у полі, є більше відпорні на всякі недуги й легче приводять на світ телята. При вживанні коров до праці в полі слід уважати на деякі засади. По перше корову треба призвичаювати ходити в ярмі замолоду, ще перед першим отеленням. Старі корови трудно навчити рівно й спокійно ходити. До праці не вживати коров, що дуже добре дояться, обережно поступати теж з коровами після отелення. Не вживати коров до праці в холодні й дощеві дні. Таксамо не працювати коровами довше, як 6 годин денно, три вранці і три післяполудня. Не слід вживати коров до дальшої дороги, головно по битому шляху. З коровами треба обходитися лагідно й не бити їх. 