Спекулянта покарано

Перемишльський народний суд 3-ої дільниці розглянув 6 лютого кримінальну справу Анни Семеняк та Семена Заренського. Семеняк їздила до Львова, де закупляла мануфактуру в державних магазинах і продавала в Перемишлі по спекулятивних цінах.
Наприклад, вона продала громадянці А. Корб ситець по 20 крб. метр тоді, коли по державній ціні він коштує 2 крб. 75 коп. Мануфактура, яка коштує по 5 крб. 80 коп., спекулянт Заренський продав гром. К. Павлик по 35 крб. за метр. Чоботи, які купив за 100 крб., продав гром. Зелес за 190 крб. Таких випадків було безліч.
При обшуку знайдено у спекулянтів 63 метри мануфактури та готовий одяг.
Спекулянтів Семеняк і Заренського засуджено на 5 років з відбуттям кари в далеких таборах Союзу та після відбуття кари позбавлення громадянських прав на два роки з конфіскацією відібраних промтоварів.
І. Кириленко 