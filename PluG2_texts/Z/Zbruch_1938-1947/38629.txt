◦ ◦ ◦ ◦ ◦ ◦ ◦

Діти на дачах. В дитячих садках Львова зараз перебуває понад три тисячі дітей дошкільного віку. Під дитячі садки відведені кращі будинки, оточені зеленню. На літній час чимало дітей виїхали в дачні місцевості, що розташовані навколо Львова. Дитячий садок №53 переведено в Кривчичі. Тут 100 дітей відпочиватимуть протягом двох місяців. В колишній поміщицькій віллі-дачі в Яворові знаходиться 120 дошкільнят Сталінського району. В Червоноармійському районі 400 дітей проводять свій час у дитячих садках. Тут для них видають 4 рази на день смачну їжу, вони мають цікаві забави і веселе дозвілля.
Сплачують готівкою. 5 сіл Краковецького району — Великі Очі, Сколин, Іванники, Хотімець, Млини вже повністю замітили передплату позики. Непогано проходить справа і в решті сіл, на підприємствах та в установах району. Місячний фонд заробітної плати робітників і службовців дорівнює 74.273 крб. Сума передплати вже досягла цифри 64.863 крб. Переважна більшість селян відразу, передплачуючи позику, вносить всю суму готівкою. По всіх селах внесено готівкою 26.114 крб. Я. Курятніков секретар райкому КП(б)У.
Перший випуск студентів учительського інституту. Закінчились державні іспити у Львівському державному учительському інституті. 3-го липня відбувся перший випуск учителів для 5—7 класів шкіл західних областей України. З 49 випускників 10 склали іспити на відмінно. Серед них тт. Шавелюк, Кос, Гальпер, Йоганес, Дорошак, які одержали дипломи першої категорії з відзнакою. Всі випускники вже одержали призначення і з нового навчального року приступлять до роботи. Відмінники навчання — активісти громадської роботи премійовані поїздкою до Москви.
Художники Львова до перших роковин визволення. До перших роковин визволення Червоною Армією трудящих колишньої Західної України від гніту панської Польщі, художники Львова готують нові картини. Художник Райф закінчує писати картину "Червоний боєць оповідає єврейській сім'ї про життя в Радянському Союзі". Над картинами — "Страйк", "Перше вільне святкування 1 травня в західних областях України", "Краєвиди Гуцульщини" і "Молодь піднімає на матчу червоний прапор" — працюють художники Ласовський, Стика і Марцінський.
12 сіл району закінчили підписку. З великою радістю і задоволенням селяни Куликівського району підписуються на Позику Третьої П'ятирічки. 4525 селянських господарств підписалися на суму 79.850 крб. і сплатили готівкою 39.990 крб. Такого політичного піднесення, яке зараз в селах, тут ще не переживали. Селяни села Колодного всі, як один, підписалися на позику і повністю оплатили готівкою. 12 сіл району підписку на позику закінчили. П. Леонідов секретар райкому КП(б)У.
Радіоприймач встановлено в клубі с. Залісся Золочівського району. Щовечора сюди приходять селяни послухати трансляцію з Москви, Києва, Львова.
Збільшились вклади в Немирівській ощадній касі. За останні дні трудящі внесли на збереження понад 7 тис. карбованців.
П'єсу Івана Франка "Украдене щастя" підготував до вистави драматичний гурток с. Городиславичі Бібркського району. 