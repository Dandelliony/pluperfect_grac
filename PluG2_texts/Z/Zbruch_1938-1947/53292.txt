◦ ◦ ◦ ◦

Маніфестація краківських українців. Дня 27. червня 1941 р. в год. 19.30 відбулися у Кракові, в салі при вул. Льоретанській маніфестаційні сходини краківських українців при великому здвизі народу. Сходини відкрив голова УДК Краків — прок. Гр. Онуферко, який передав слово проф. В. Кубійовичеві, Провідникові УЦК. Після тієї промови голова УДК відчитав телєґраму до Ґен. Ґубернатора д-ра Франка, яку саля прийняла справжньою бурею оплесків. Сходини закінчились відспіванням національного гимну.
Цікавий виклад. У четвер, дня 3. 7. ц. р., відбудеться в домівці Комісії Міста при УДК в Кракові, вул. Льоретанська 18, ІІ. п., виклад інж. Зенона Кохановського п. н. "Фабрикація чавуна". Початок в год. 19.30. Просимо всіх зацікавлених інженерів, промисловців, ремісників та інших громадян прибути на цей цікавий виклад. Господарський Відділ УЦК.
Комунікат Українського Консуму в Кракові. В тижні від 30. 6. до 6. 7. 1941 будемо продавати такі приділові продукти: Хліб і мясо — в дотеперішній кількості й ціні. Масло — на нормальні карти (дорослі й діти), відтинок 32, по 125 ґрамів на особу. Оливу — на додаткові карти II. відтинок 21, по 125 ґрамів на особу. Завваги: 1) Невиданий цукор на додаткові карти за червень видамо в липні. 2) Хто не взяв ще горілки за червень, може її ще дістати до 6 липня 1941. 3) Робимо старання за повними приділами виробів тютюнових і сподіваємось в найближчих днях їх дістати. 4) Ізза піврічної іквентури наша кольоніяльна крамниця буде в понеділок дня 30. VII. 1941. замкнена. Хліб і мясо будуть продавати, як звичайно. Управа
"Україніка" в німецькій пресі. "Кракавер Цайтунґ" у ч. 147 помістив п. з. "Речник українців у Ґ. Ґ." коротку, дуже прихильну статейку про проф. В. Кубійовича, Провідника УЦК, разом із його світлиною. — На іншому місці помістив ред. Ґ. Андрашко цікаву статейку п. з. "Характеристичний напис" про переслідування реліґії в Україні. На знимці є одна церква в Києві й безбожницьким написом на фронтоні. 