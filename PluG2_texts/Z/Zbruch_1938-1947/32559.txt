Нарада депутатів Українських Народних Зборів

Вчора в Львівському міськкомі КП(б)У відбулася нарада депутатів Українських Народних Зборів, які проживають у місті. 30 кращих представників, обранців народу, зібрались, щоб обговорити важливе, державної ваги питання — підготовку до виборів у Верховні Ради СРСР і УРСР.
Депутат Українських Народних Зборів Марія Соляк, яка зараз працює головою Сталінського виборчого округу Львова по виборах до Верховної Ради УРСР, розповіла про хід підготовки до виборів в окрузі. Вже закінчено підбір приміщень для дільничних виборчих комісій.
Тов. Левицький — голова міського виборчого округу по виборах до Ради Союзу також розповів про стан підготовки в окрузі.
Товариші Грін, Гелей, Кудловська, Кордюк, Барвінський, Стецький та інші розповіли, як організовано підготовку до виборів на виробництвах, установах, організаціях, де працюють депутати, внесли ряд цінних пропозицій, як краще організувати підготовчі роботи до дня виборів.
На нараді виступив завідуючий відділом пропаганди та агітації міськкому КП(б)У тов. Задорожний, який зупинився на завданнях, що стоять у підготовці до виборів. 