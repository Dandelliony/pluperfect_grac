Основи управління Галичини

Львів, 9 серпня.
Сотки кілометрів відкинено совєтські армії завдяки геройському напорові німецької військової сили. Жахливе володіння совєтів покінчилось тимсамим для широких областей і міліонів людей. Вони прийняті під могутню опіку Великонімецької Держави. Вони вернулися в орбіту европейського культурного світу, що його наладнає Адольф Гітлєр під знаменем миру. Вже видані перші вирішення Фірера. Основні розпорядки з 17 і 22 липня 1941 р. заряджують, що в області Галичини, яка передше належала до Польщі, управа переходить з військових урядів на уряди цивільного управління. 1 серпня 1941 р., 12 год., управу перейняв Генеральний Губернатор. Під час святочного державного акту, що відбувся згідно з речинцем у Львові, Генеральний Губернатор зголосив Фірерові, що сповнив йому доручене завдання. Тимсамим стала Галичина складовою частиною Генерального Губернаторства.
Основи для майбутньої управи Галичини лежать у проклямації і в розпорядку про управу Галичини, що їх проголосив Генеральний Губернатор Др. Франк 1 серпня 1941 р. Обговорім тут коротко цей розпорядок. Він стверджує найперше, що область, яку втягнено в управу Генерального Губернаторства, займає колишні воєвідства Львів, Тернопіль і Станиславів, оскільки вони вже не стали частиною Генерального Губернаторства на основі розпорядку Фірера з 12 жовтня 1939 року. Нова область творить дістрікт у змислі §4 Першого Розпорядку про побудову управи Генерального Губернаторства з 26 жовтня 1929 року. Дістріктом управляє Губернатор, що має свій осідок у столиці дістрікту Львові. Дістрікт має назву "Дістрікт Галичина". На місце Губернатора покликав Ген. Губернатор шефа дістрікту Д-ра Ляше.
Наладнання уряду Губернатора відповідає наладнанню урядів шефа дістрікту. Губернаторові підлягає безпосередньо шеф уряду Губернатора і комендант СС і поліції. Згідно з розпорядком про цілість управи з 1 грудня 1940 р., що в основі відповідно обов'язує, виконує цілу управу дістрікту Губернатор іменем Генерального Губернатора. Поділ дістрікту Галичина йде за звичайним вже в дотеперішній області Генерального Губернаторства поділом на округи і окружні вільні міста. Також уряди окружних староств і президентів міст є цілосними урядами у змислі вже наведеного розпорядку про цілість управи. Важну новину вводить §4 розпорядку з 1 серпня 1941 р. Він проголошує німецьку мову урядовою мовою, але допускає крім неї також українську і польську мову. У зв'язку з тим стоїть дальше означення §5, згідно з яким всі розпорядки і всякі інші правно обов'язуючі акти мають бути проголошені в німецькій, українській і польській мовах. Органи, що в них проголошують закони, є також для нового дістрікту: Денник Державних Розпорядків для Генерального Губернаторства і Урядовий Денник для Генерального Губернаторства.
Оскільки совєтське право, яке стало обов'язувати в Галичині із законом УРСР з 1 листопада 1939 р. про прилучення області до Української Совєтської Республики, суперечить перейняттю управи Німецькою Державою, воно втратило вже 1 серпня 1941 р., 12 год., обов'язуючу силу. Це отже відноситься передусім до державного і краєвого права. Та ясно, що совєтське право перестане вповні обов'язувати за короткий час. Найважніші вирішення проголосив Генеральний Губернатор вже у своїй проклямацїї. Так запоручено віднову приватної власності, забезпечення свободи національно-культурного життя та свобідної релігійної практики. Нема сумніву, що в основі для всіх ділянок управи введеться право Генерального Губернаторства. При тім нав'яжеться у великих розмірах до права, що обов'язувало 31 серпня 1939 р. в Галичині. Воно, розуміється, поза ділянкою можливого, щоб усе змінити. що сталось під час совєтської влади. Доконані під совєтською владою факти перекреслити одним помахом пера не лежить у силі законодавця. Та факт, що Генеральний Губернатор заповів, що навіть довершене безправство, як тільки можливо, повинно бути направлене, доказує, яким великим і далекосяглим бачить німецька управа своє завдання.
Приписи, видані дотепер у дістрікті Галичині військовою управою, обов'язують дальше, як раніше, оскільки вони не стали безпредметними через прилучення Галичини до управи Генерального Губернаторства. Рівночасно з розпорядком з 1 серпня 1941 р. настановив Генеральний Губернатор окремим розпорядком Раду Правління, до якої належать Державний секретар уряду Генерального Губернаторства, вищий комендант СС і поліції в Генеральному Губернаторстві і Губернатор дістрікту Галичини. Рада Правління, якою проводить державний секретар уряду Генерального Губернаторства, має завдання одноціло наладнувати та кермувати всіма засобами, що їх треба буде підприйняти для нового дістрікту. Цим дана запорука, що буде наладнане повне правне зрівнання, що ціле наладнання побудови праці буде примінене до кожночасних умов.
Ось так створено основу, на якій день 1 серпня 1941 р. в історії Галичини стане початком нової епохи розквіту. Управа Генерального Губернаторства горда тим, що їй поставлено нове велике завдання. 