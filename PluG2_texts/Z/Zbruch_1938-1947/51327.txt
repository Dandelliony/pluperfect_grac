◦ ◦ ◦ ◦ ◦ ◦ ◦

Війна в Європі, Африці і Азії
(Щоденник воєнних дій за 9 травня)
Німецьке інформаційне бюро повідомляє, то в ніч на 9 травня німецька авіація атакувала англійський порт Гулль. У доках, на складах і зерносховищах спалахнули пожежі. Бомбардування зазнали також портові споруди і промислові підприємства в Центральній і Південній Англії. У водах навколо Англії німецькі озброєні сили потопили один англійський пароплав і завдали сильних пошкоджень 6 іншим суднам.
У ту ж ніч, передає агентство Рейтер, небувало велике число англійських літаків зробило наліт на ряд районів Німеччини, в тому числі на Гамбург і Бремен. У німецьких повідомленнях вказується, що заподіяні зруйнування в деяких промислових підприємствах. Поодинокі англійські літаки, пролетівши Берлін, проникли на територію Познанської області.
Велику активність проявляє авіація воюючих сторін у басейні Середземного моря. В зведенні італьянського командування зазначається, що 8 травня італьянські літаки-торпедоносці атакували в західній частині Середземного моря караван англійських суден, конвойований двома лінкорами, одним авіаносцем і кількома крейсерами і есмінцями. Торпедовано два крейсери, один есмінець і один пароплав, пошкоджено один лінкор, авіаносець і два пароплави.
В Егейському морі морські і піхотні частини італьянців зайняли грецькі острови Самос і Фурні.
Німецько-італьянська авіація зробили наліт на Суецький канал.
У районі Тобрука (Північна Африка) відбувалася артилерійська перестрілка.)
В Абіссінії боротьба йде коло Амба-Алагі (на північ від Аддіс-Абеби). Англійські частини зайняли нові позиції.
В Іраку воєнні дії тривають у районах міста Басри і аеродрома Хаббанія. В Басрі, говориться в повідомленні агентства Рейтер, англійські війська зайняли кілька будинків, в тому числі банки і телеграф, зустрівши при цьому лише незначний опір іракських частин. У районі Хаббанія — становище без змін. Англійські літаки бомбардували аеропорт столиці Ірака — Багдада. (ТАРС)
Підписання мирного договору між Францією і Таї
Як повідомляє агентство Домей Цусін, 9 травня був офіціально підписаний мирний договір між Францією і Таї про врегулювання конфлікту між Таї і Французським Індокитаєм. Договір передбачає передачу Таї територію Індо-Китая — округів Паклай і Бассак, а також більшої частини Камбоджі.
Одночасно Японія і Франція, а також Японія і Таї підписали протоколи про гарантію і про політичне взаєморозуміння. За протоколом, підписаним Японією і Францією, Японія гарантує остаточний характер розв'язання спору між Таї і Францією; Франція з свого боку, зобов'язується встановити дружні і добросусідські відносини між Японією і Французським Індо-Китаєм.
Протокол підписаний Японією і Таї, повністю збігається щодо змісту з японо-французським протоколом. (ТАРС)
Великі зливи в Афганістані
Афганська преса повідомляє про те, що в багатьох районах Афганістана пройшли сильні зливи. В ряді районів заподіяні зруйнування, є людські жертви. Загинуло багато худоби. У Мейменінській провінції знищені посіви і сади. По всій країні провадяться збори пожертв у допомогу потерпілим (ТАРС)
Збільшення американського військово-морського флоту
За повідомленням агентства Юнайтед Пресс, комісія у військово-морських справах палати представників США схвалила законопроект, який надає військово-морському флотові право придбати 58 нових допоміжних суден. Представник військово-морського флоту адмірал Робінзон заявив на засіданні комісії, що флот має намір використати деякі іноземні торгові судна, якщо конгрес прийме законопроект про реквізицію іноземних суден, які укрилися в американських портах. (ТАРС)
Американська допомога Англії
За повідомленням агентства Юнайтед Пресс, палата представників США прийняла законопроект, який надає президентові право реквізувати іноземні судна, то укрилися в американських портах. Законопроект стосуватиметься понад 100 іноземних пароплавів. Чекають що США передадуть Англії частину конфіскованих суден. (ТАРС)
Військове міністерство США оголосило, що з 24 травня до 30 листопада в різних районах США відбудуться великі маневри, в яких візьме участь понад 550 тисяч солдатів. Крім того, частково братимуть участь 800 тисяч чоловік.
В зв’язку з гострою недостачею цукру, в Румунію буде завезено в цьому році з Італії і протекторату Чехія і Моравія 4.300 вагонів цукру.
Римські власті закрили 18 торгових підприємств за порушення продовольчих норм.
В Александрії суд засудив і торгівця до 4,5 років тюремного ув'язнення і до штрафу в 13 тисяч лір за приховання рослинної олії.
В Палермо арештовано коло 40 пекарів, обвинувачуваних в приховуванні борошна. 