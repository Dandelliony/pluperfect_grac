◦ ◦ ◦ ◦ ◦ ◦ ◦

Кімнати Леніна-Сталіна в західних областях. При районних Будинках культури західних областей України організуються кімнати Леніна—Сталіна. В них будуть зібрані матеріали, документи і фотоілюстрації про життя і діяльність організаторів більшовицької партії В. І. Леніна і Й. В. Сталіна. Держполітвидав приступив до видання для кімнат Леніна—Сталіна спеціальних матеріалів — лозунгів, плакатів, фотомонтажів і т. д. Більшість кімнат будуть відкриті до других роковин визволення трудящих Західної України спід ярма панської Польщі.
Будинок філіалу Академії наук УРСР. В основному закінчено будівництво нового будинку Львівського філіалу Академії наук УРСР. В новому приміщенні буде близько 100 робочих приміщень, два великих зали та кілька жилих кімнат. Особливо красивого і привабливого вигляду набуде головний вестибюль та великий зал будинку. Стіни і колони вестибюлю обличковуються фельситом з декоративної крошки, а кесонна стеля його оформлюється скульптурними розетками ліпної роботи. Підлога — мозаічна. Стіни великого залу будуть обличковані штучним мармуром двох кольорів. Привабливий і красивий вигляд будинок матиме ззовні. Фасад буде оформлено крошкою типу фельсит ніжносвітлого кольору. Велика увага приділяється і архітектурному оформленню головного входу та огорожі. Все архітектурне оформлення та обличкування провадиться під керівництвом і за методом висококваліфікованого скульптора 3. С. Курчинського.
З'їзд композиторів України. 20 квітня в Києві скликається другий з'їзд радянських композиторів і музикознавців України. Він відкриється великим симфонічним концертом, на якому будуть виконані друга симфонія лауреата Сталінської премії композитора-орденоносця Л. Н. Ревуцького і кращі твори композиторів Харкова, Одеси і Львова. Будуть заслухані доповіді правління і ревізійної комісії про роботу спілки. У зв'язку з закінченням повноважень відбудуться вибори нового складу правління і ревізійної комісії. На з'їзд, що триватиме 5 днів, запрошені композитори Москви, Ленінграда, Тбілісі і Мінська. (РАТАУ).
Лісове дослідне господарство. Питання створення дослідного господарства для лісового факультету політехнічного інституту у Львові було порушене понад 40 років. Наукові працівники декілька разів зверталися до австрійських і польських міністерств з просьбою виділити для цього хоч кілька гектарів лісу. Але ці просьби залишались без відповіді. Тепер для лісового факультету Львівського політехнічного інституту створено велике дослідне господарство в Янові. Для цього виділено 8.900 гектарів лісу, де професори й студенти ведуть наукові досліди, зв'язані з потребами виробничих органів лісоохорони і лісонасаджень. Лабораторна і учбова практика проводиться тепер не тільки в стінах кабінету, але в лісі. Облвиконком крім того передав політехнічному інституту дослідний питомник екзотичних рослин в Маріївці поблизу Львова. 