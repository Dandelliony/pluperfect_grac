◦ ◦ ◦ ◦ ◦ ◦ ◦

Воєнні заходи в Голландії
БРЮССЕЛЬ, 11. (ТАРС). Кореспондент газети "Суар" повідомляє з Амстердама: Крім заборони відпусків в армії, Голландія вжила ряд інших заходів, що полегшують приїзд солдатів, які перебували у відпуску. На залізницях різко скоротився рух пасажирських поїздів. В додаток до залізничного транспорту мобілізована частина автобусів. Голландські газети звертаються до населення з закликом не піддаватися паніці, вказуючи, що "Голландія має досить укріплені позиції".
Вирішення Рузвельта
ВАШИНГТОН, 11. (ТАРС). Як повідомляє агентство Ассошіейтед Пресс, Рузвельт заборонив вивіз з США будьяких датських або ж норвежських фондів без спеціального дозволу. Агентство вказує, що міністерству фінансів США дано право вимагати відомостей відносно всієї норвежської і датської власності в США.
Переговори між Німеччиною і Норвегією тривають
БЕРЛІН, 11. (ТАРС). Інформаційне бюро передає, що в тутешніх політичних колах спростовують повідомлення, поширюване іноземною пресою, про те, що переговори між норвежським королем і німецьким послаником в Осло ніби зазнали невдачі. Переговори, за словами агентства, триватимуть.
Становище в Осло
ОСЛО, 11. (ТАРС). Газета "Афтенпостен" повідомляє, що німецький посланик в Осло доктор Браулер виїхав в Ельверум для зустрічі з норвежським королем. Новий прем'єр норвежського уряду Квіслінг видав наказ, в якому припиняє загальну мобілізацію, оголошену урядом Ньюгордсвольда. Всім призваним запропоновано повернутися додому. Вчора населення Осло було сповіщено про те, що місто затемнюватиметься щоночі. В зв'язку з поширенням різних чуток, що викликають серед частини населення паніку, німецький комендант повідомив по радіо, що особи, які поширюють брехливі чутки, віддаватимуться до суду. Цей наказ підтверджений норвежським начальником повітряної оборони.
Місце перебування уряду Ньюгордсвольда
ЛОНДОН, 11. (ТАРС). Стокгольмський кореспондент агентства Рейтер повідомляє, що, за відомостями газети "Дагенс Нюхетер", уряд Ньюгордсвольда покинув Ельверум і виїхав в Нюбергзунд, розташований на північний схід від Ельверума, в 15 милях від шведського кордону.
В Данії призвані допоміжні частини протиповітряної оборони
КОПЕНГАГЕН, 11. (ТАРС). Інформаційне бюро передає з Копенгагена, що в Данії створені допоміжні загони протиповітряної оборони з призову 1936, 1937 і 1938 р. р. Загальне число призваних, які призначені для здійснення контролю над затемненням, становить коло 6 тисяч.
Дальше падіння курсу англійських цінних паперів
НЬЮ-ЙОРК, 10. (ТАРС). Як повідомляє агентство Юнайтед Пресс, на лондонській біржі відмічається різке падіння курсу англійських урядових цінних паперів. 