◦ ◦ ◦ ◦ ◦

Два єпископи Ніканор та Ігор. КИЇВ. 20 лютого. — У Пинську висвячено двох православних українських єпископів: Ніканора для Чернигівської єпархії та Ігора для Уманської єпархії.
Нове кіно. Вчора, в 7-ій год. вечора новим німецьким фільмом із українськими написами п. н. "Кора Террі" з Марікою Рек у головній ролі почав своє існування новий український репрезентативний кінотеатр "Одеон", вул. Одеон ч. 5 (колишня Шашкевича — будинок ім. М. Лисенка) На вчорашньому відкриттю цього кінотеатру приявні були представники влади, представники Українського Комітету, представники преси та багато запрошених гостей. Сьогодні в кінотеатрі "Одеон" нормальна програма.
Аренда городів. Згідно з розпорядком Штадтгавптмана у Львові не сміє лежати облогом ні кусень землі. Всі найменші кусні землі мусять бути управлені та засіяні. Якщо не засівають їх власники, Харчовий і Господарський Уряд виарендує їх для управи. Особи що вже арендують міське чи знаціоналізоване поле або хочуть дістати аренду чи теж відпустити в аренду своє власне поле, мусять це зголосити до 24-го лютого ц. р в Харчовім і Господарчім Уряді, Львів, Пекарська 1 б.
Реєстрація підприємств. Підприємства як ресторани, буфети, чайні, молочарні, гостиниці, живці, гаражі, театри, виставки та інші мусять зареєструватись у Головній Групі "Промислове Господарство та Зв'язок" від 18-го лютого до 1-го березня ц. р. Ближчі інформації в урядовому оголошенні.
Народні кухні для Лемківщини. КРАКІВ, 20 лютого. — Закладенням народних кухонь, з видатною допомогою німецьких чинників, УЦК почав акцію виживлення вже віддавна збіднілого населення Лемкіщини. Йде тут про район, який ще перед цією війною потребував допомоги. Окружне Староство Нового Санчу вже видало приділ на харчі для 13 народних кухонь, які призначені для населення 16 сіл. Тими народними кухнями округи Новий Санч будуть виживлені 3.550 осіб, у тому повністю будуть прохарчовані 1.146 дітей до 10-и років. В Яслі — 4.400 шкільних дітей у 40 народних школах користає з доживлення. Кошти для удержання народних кухонь покриває в дуже великій частині уряд Генерал.-Губернаторства. 