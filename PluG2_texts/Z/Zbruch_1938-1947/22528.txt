Справа українських і білоруських радіопередач у насвітленні дир. Ґурецького.

У вівторок 16. ц. м. відбулася в головній дирекції Польського Радія у Варшаві велика пресова конференція, присвячена обговоренню програмових справ літнього сезону П. Р.
Після інформаційного реферату дир. П. Р. Ґурецького, з якого представники преси довідалися, що найбільше місця у програмах радіопередач займатимуть проблєми оборони держави, розвинулася широка дискусія. Перше питання в дискусії, поставлене одним із польських редакторів, звучало: Як виглядає справа українських і білоруських радіоавдицій?
На це питання відповів іменем приявного начального директора П. Р. міністра Лібіцького дир. Турецький (поза чергою) такими словами:
"Польське радіо признає і веде українські радіопередачі, зосереджені у Львові. На домагання самих українців П. Р. ввело м. і. фахові українські відчити, слуховища і поради. Мірилом відношення П. Р. до українських авдицій є число домагань українських радіоабонентів.
"Щодо білоруських радіопередач — то їх нема. Істнують лише реґіональні авдиції у формі промов і розмов з польськими громадянами, то висловлюються по білоруськи. З ініціятивою окремих білоруських радіопередач П. Р. не виступає тому, що по-перше: національна свідомість і домагання білорусинів до П. Р. не є такі сильні, як серед українців; по-друге: П. Р. йде по лінії поглядів уряду, що не визнає істнування білорутенізму, як окремого, самочинного національного руху."
Дискусії над тою заявою не було. Преса приняла її мовчки.
КТВ. 