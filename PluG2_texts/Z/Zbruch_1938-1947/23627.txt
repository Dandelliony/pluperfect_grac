◦ ◦ ◦ ◦ ◦ ◦ ◦ ◦ ◦ ◦

По широкому світі.
Австралійський міністр праці Говкінс вихилився крізь вікно свого кабінету на ІІІ. поверсі так нещасливо, що випав крізь вікно на вулицю і згинув.
Президент Естонії скликав надзвичайне засідання парляменту у справі ратифікації договору про ненапад між Німеччиною та Естонією.
В пятницю 16. ц. м. шведський король Ґустав V. скінчив 81 років. Король приняв пополудні ґратуляції від членів уряду з прем. Янсоном.
Німецька господарська делєґація оглянула копальні міди і золота в Боліден у Швеції, великі фабрики целюльози з Зунстваль та виїхала до фабрик сталі у Зандрікен.
В Осльо почались наради у справі будови телєфонічного кабля між Анґлією та Норвеґією.
Сойм на Аляндських островах відкинув проєкт закону про загальну військову службу.
През. Сметона продовжив на необмежений час винятковий стан у Косові і в повіті. Литовський міністр фінансів заборонив вивозити з Литви машини.
Мін. Бонне приняв у пятницю пополудні амбасадорів: Італії, В. Британії та Польщі.
У Форт Офіс мін. Галіфакс і амбасадор фон Дірксен прислали додатковий протокол до бритійсько-німецького розрахункового договору, що розтягається на Судети. 