◦ ◦ ◦ ◦ ◦ ◦ ◦ ◦ ◦ ◦

Верховне Командування Німецьких Збройних Сил повідомляє:
Як це вже подано до відома надзвичайним звідомленням, великий бій коло Харкова скінчився. На фронтовому відтинку генерал-фельдмаршала фон Бока армії генерал-полковника фон Кляйста і генерала панцирних відділів Павлюса перемінили оборону перед важким ворожим масовим наступом у горду перемогу знищення. Румунський армійський корпус під проводом генерала Корнелія Драгаліна, як теж італійське, мадярське і словацьке з'єднання боролись рам'я об рам'я з німецькими відділами і прикрасили свої прапори новою славою.
Знищено 6-ту, 9-ту і 57-му совєтські армії кругло з 20-ма стрілецькими дивізіями, 7-ма дивізіями кавалерії і 14-ма панцирними бригадами.
Число полонених зросло до 240.000. Криваві втрати ворога є незвичайно великі. Число здобутого або знищеного в бою воєнного матеріялу дійшло до 1.240 панцирних возів, 2.026 гармат, 538 літаків та безчисленної кількості іншої зброї та воєнного знаряддя.
В середньому відтинку фронту відбувається винищування оточеної ворожої групи.
В північному відтинку продовжувано успішно власний наступ.
На оточувальному фронті під Ленінградом вели повітряні сили важкі наступи проти постачальної комунікації Совєтів через Ладожське озеро.
Підчас нічних налетів німецьких штурмових літаків проти фабрик зброї міста Горький завважено цільні попадання і спричинені ними пожежі фабричних споруд.
На водах Далекої Півночі, воєнна фльота і повітряні сили продовжували, не зважаючи на непогоду, свої наступи проти конвойних валок, призначених для Совєтського Союзу. Одно підводне човно потопило один корабель 6.000 брт. і цільним попаданням торпеди пошкодило два дальші. Штурмові літаки запалили два великі транспортовці.
У Північній Африці бій триває.
Вніч на 30 травня повітряні сили бомбардували у Східній Англії пристань для перевантажування Грімсбі, в устю ріки Гембер, як теж пристаневу смугу Грейт-Єрменс.
Британські літаки знову атакували останньої ночі великий Париж, спричинюючи жертви серед цивільного населення передусім на передмістях. Зістрілено 6 з атакуючих бомбардувальників. Над Німецькою затокою збито два дальші британські бомбардувальники. Патрульне човно і конвойні судна команданта охорони району Льодового океану зістрілили в 24-ох годинах 10 британських бомбардувальників, з того 8 підчас успішної оборони проти ворожих повітряних атак на доручені їм конвої.
Італійське воєнне звідомлення
РИМ, 30 травня. — Головна Кватира Італійських Збройних Сил повідомила 29 травня:
Почавши від 26 травня італійські та німецькі збройні сили атакують ворожі формації, що на фронті Мармаріки стоять проти них.
Від передполудня 27 травня відбувається завзята битва, яка розвивається в користь військ Держав осі. Взято багато полонених та здобуто багато воєнного матеріялу.
Летунство сильними ескадрами піддержує безупинно наземні операції. У повітряних боях німецькі винищувачі збили 7 літаків.
Минулої ночі в околиці Катанії британські літаки скинули розривні бомби. Нема значної шкоди, нема жертв серед цивільного населення. Протилетунська артилерія збила одну машину.
День фльоти в Японії
У Токіо відбувся 37-ий день японської фльоти. який цього року відсвятковано особливо врочисто. У зв'язку з цим часопис "Джепен Таймс енд Едвертайзер" стверджує, що в цьому році свято фльоти має більше значення, як колись. Сьогодні не тільки треба згадувати великі перемоги японської фльоти та вшанувати героїв, які віддали своє життя за велич японської імперії, але сьогодні слід особливо святкувати нову позицію Японії в світі, яку вона здобула завдяки цим морським перемогам.
Як повідомляють з середньої Анатолії, наступили там в околиці Сілєг внаслідок безнастанних хмароломів великі повені. При цьому знищено триста домів та заподіяно інші великі шкоди. Двоє людей втопилися у хвилях.
Перед судом присяглих у Версалю розпочинається процес проти 4-ох сестер-піклувальниць. Вони подали в тамошньому шпиталі в червні 1940 року підчас загальної втечі французького населення перед приходом німецьких військ 7 особам, яких не можна було відтранспортувати, смертельну отрую. 