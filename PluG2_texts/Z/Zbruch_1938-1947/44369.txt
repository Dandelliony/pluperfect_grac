◦ ◦ ◦ ◦ ◦ ◦ ◦

Війна між Англією і Німеччиною
БЕРЛІН, 94. (ТАРС). Верховне командування німецької армії повідомляє, що німецький підводний човен потопив 6 озброєних торгових суден противника загальним тоннажем у 29.100 тонн.
В ніч на 23 листопада великі з'єднання німецьких літаків бомбардували підприємства воєнної промисловості в Бірмінгамі. Кілька сот літаків, що брали участь у цій операції, скинули понад 300 тис. кгр. бомб. Багато заводів зруйновані.
Крім того, німецька авіація бомбардувала Портленд, Саутгемптон, Портсмут і інші важливі об'єкти в Південній Англії.
Більша частина англійських літаків, що появилися в ніч на 24 листопада над територією Німеччини, не досягши своєї цілі, скинула бомби над полем. Втрати англійської авіації вчора становили 11 літаків. Німецька авіація втратила 7 літаків.
Як передає німецьке інформаційне бюро, в результаті нальоту німецької авіації на Бірмінгем, місту знову заподіяні колосальні зруйнування. 10 великих пожеж охопили значний простір. Відмінено також багато розрізнених великих пожеж і коло 100 малих пожеж. Заграву можна було бачити майже в усій Англії. Цілі квартали будинків знищені вогнем.
23 листопада великі з'єднання англійських бомбардувальників намагалось зробити наліт на Берлін, але ні один ворожий літак не досяг цілі.
БЕРЛІН, 24. (ТАРС). Німецьке інформаційне бюро повідомляє, що в ніч на 24 листопада головним об'єктом нальотів німецької авіації був Саутгемптон. Коло 250 літаків бомбардували портові споруди, доки і склади цього міста, при чому було скинуто коло 300 тис. кілограмів фугасних бомб і велику кількість запалювальних бомб. Німецькі льотчики помітили, що наліт дав дуже великі результати. Виникла велика кількість пожеж і сталося багато вибухів. Нальоти тривали всю ніч.
БЕРЛІН, 25. (ТАРС). Як повідомляє німецьке інформаційне бюро, німецька авіація зробила минулої ночі великий наліт на Брістоль. За своїм масштабом цей наліт можна порівняти з нальотом на Ковентрі. Протягом кількох годин сотні німецьких літаків скинули кілька сот тисяч кілограмів бомб. Помічено 45 великих пожеж. Сильні пошкодження заподіяні складським приміщенням і газовій сітці.
ЛОНДОН, 25. (ТАРС). Офіціально повідомляється, що протягом 24 листопада ворожа авіація проявляла незначну активність. Кілька з'єднань винищувачів і винищувачів-бомбардувальників були розігнані англійськими винищувачами. Деяка кількість бомб була скинута над кількома пунктами графства Кент. Бомбардування заподіяло невелику матеріальну шкоду.
Головна атака ворожої авіації в ніч на 25 листопада була направлена на західну частину Англії. Пошкоджені жилі будинки і торгові підприємства. Налічується кілька вбитих і поранених. В ніч на 25 листопада було знищено два ворожих бомбардувальники.
Агентство Рейтер передає, що англійські бомбардувальники зробили в ніч на 24 листопада нальоти на різні райони Німеччини і окуповані нею території, піддавши бомбардуванню товарні склади і залізничні станції в Берліні і Лейпцигу, внутрішній німецький порт Дуісбург, Булонь, залізничні станції в Дортмунді, заводи Круппа в Ессені, а також інші промислові об'єкти і аеродроми противника.
Авіація берегової оборони бомбардувала базу підводних човнів в Лоріані, електростанцію в Бресті і портові споруди в Булоні.
Серед об'єктів бомбардування, проведеного англійською авіацією в ніч на 25 листопада, були доки, нафтоочисні заводи і інші об'єкти в Гамбургу.
Смерть прем'єр-міністра Північної Ірландії Крегевона
ЛОНДОН, 25. (ТАРС). Міністерство інформації передає, що прем'єр-міністр північної Ірландії Крегевон помер вчора на 69 році життя.
Бомбардування англійською авіацією Марселя
БЕРЛІН, 25. (ТАРС). Німецьке інформаційне бюро передає, що увечері 24 листопада опубліковане французське комюніке про бомбардування Марселя англійськими літаками. В комюніке говориться, що минулої ночі в Марселі була оголошена повітряна тривога, після чого кілька англійських літаків провели бомбардування міста. Було скинуто багато бомб, серед них коло 20 запалювальних. Убито 4 жінки і 5 поранено. Три будинки, з яких один розташований в центрі міста, дістали значні пошкодження. Невибухлі бомби, а також скинуті антиітальянські листівки не лишають ніякого сумніву в національній приналежності літаків. На підставі цього факту французький уряд заявив енергічний протест проти подібних дій англійської авіації і поставив вимогу англійському уряду покрити збитки. Нота протесту вчора увечері передана Англії через посередництво США, які після розриву англо-французських дипломатичних відносин представляють в Англії французські інтереси.
БОРДО, 25. (ТАРС). Як передає агентство Ассошіейтед Пресс, французький уряд все ще не одержав відповіді Англії на французську вимогу про принесення пробачень і компенсування збитків, заподіяних Марселеві під час бомбардування.
Створення трудових таборів у Франції
БОРДО, 25. (ТАРС). Як передає агентство Ассошіейтед Пресс, Петен опублікував декрет про створення у Франції трудових таборів і трудових батальйонів. Безробітні робітники — французи і алжірці, які досягли 18 років, можуть бути направлені в трудові батальйони за розпорядженням префекта. Безробітні можуть залишати трудові батальйони, якщо вони самостійно знайдуть роботу. Робітники трудових батальйонів, які порушують дисципліну або погано виконують свою роботу, можуть бути ув'язнені на певний період в трудові табори. Весь заробіток цих робітників цілком передаватиметься їх сім'ям або утриманцям. Після створення трудових батальйонів і трудових таборів буде припинена виплата допомоги по безробіттю, за винятком допомоги, яка видається безробітний віком більше 55 років.
Забастовка в США
НЬЮ-ЙОРК, 25. (ТАРС). Стривожені забастовкою на авіаційному заводі компанії "Валті Ейркрафт" в Каліфорнії, яка продовжується уже 9 днів і припинила виконання воєнних замовлень, представники властей і промисловці добиваються заборони всяких забастовок у воєнний промисловості. За повідомленням вашінгтонського кореспондента газети "Нью-Йорк таймс", член палати представників Кокс (демократ, від штату Георгія) запропонував заборонити забастовки на всіх заводах, які виконують воєнні замовлення. Другий член палати представників Костелло (демократ, від штату Каліфорнія) заявив, що в разі забастовка на заводі компанії "Валті Ейркрафт" не буде припинена в найближчий час, то конгрес "буде змушений" схвалити закон який передбачає примусовий урядовий арбітраж в такого роду конфліктах.
Італо-грецька війна
АФІНИ, 24. (ТАРС). Верховне командування грецької армії повідомляє: "Просування наших військ триває по всьому фронту. Кількість трофеїв, що попали в наші руки, безперервно збільшується. Авіація противника бомбардувала кілька міст, не заподіявши ніякої шкоди. Воєнні судна противника напали на острів Самос. Бомбардуванням не заподіяно ніякої шкоди".
У повідомленні грецького міністерства державної безпеки говориться, що авіація противника бомбардувала вчора місто Ліксуріон на острові Кеффалінія і острів Корфу. Жертв нема.
НЬЮ-ЙОРК, 24. (ТАРС). За повідомленням агентства Ассошіейтед Пресс, греками в районі гір Пінд зайняті албанські міста Ерсеке і Борове. Інша грецька колона примусила італьянців евакуювати грецьке місто Філіатес у секторі Епіра.
Агентство Юнайтед Пресс передає, що італьянські війська відступають за ріку Девол у напрямі на Поградєц. Англійські літаки і грецька кавалерія переслідують відступаючих. Італьянці висаджують у повітря мости. Англійський бомбардувальник бомбардував міст через ріку Девол у той час, коли по ньому переправлявся італьянський ар'єргард.
Греки будують укріплення в районі гори Морово
БЄЛГРАД, 24. (ТАРС). Газета "Політіка" повідомляє: "З Корчі передають, що грецькі власті взяли на себе всі функції управління окупованою територією. Італьянці займають нові позиції на північному заході від Корчі".
АФІНИ, 25. (ТАРС). Ввечері 24 листопада опубліковане таке пові домлення грецького верховного командування: "Наші війська продовжують своє просування по всьому фронту. Зайняте місто Москополе (Албанія). Під час очищення району Корча взято в полон 1.500 чоловік, захоплено 12 гармат і інший воєнний матеріал".
За повідомленням грецького міністерства державної безпеки, протягом всього дня 24 листопада не було відмічено ні одного нальоту противника на внутрішні райони країни.
НЬЮ-ЙОРК, 24. (ТАРС). Афінський кореспондент агентства Юнайтед Пресс повідомляє, що, за достовірними відомостями, грецькі війська зайняли Поградєц. Грецька кавалерія вступила в Москополе, який розташований в 10 милях на захід від Корчі.
НЬЮ-ЙОРК, 25. (ТАРС). Як повідомляє агентство Ассошіейтед Пресс, грецькі передові частини вступили в передмістя Аргірокастрона. Італьянці продовжують відступати в напрямі на Дельвіне і Санті-Кваранта. В центральному секторі греки досягли Фрошера. В районі Корчі греки просуваються на захід і північний захід. В повідомленнях з Корчі говориться, що частина італьянських військ інтернована в Югославії. Аеродром в Корчі зруйнований бомбардуванням грецьких і англійських літаків.
Англійські воєнні кораблі недавно висадили англійські війська в грецьких портах.
Агентство Юнайтед Пресс передає, що грецькі війська зайняли місто Фурка на річці Війоса, продовжуючи наступ в напрямі на Пермет, який удержується італьянцями.
Використання французьких робітників у Німеччині
НЬЮ-ЙОРК, 25. (ТАРС). Як повідомляє парижський кореспондент газети "Нью-Йорк таймс", в Парижі офіціально оголошено, що в даний час в Німеччині працює 15 тис. кваліфікованих французських робітників, в тому числі 9 тис. металістів. Всі робітники підписали договори на 6-місячний строк, які передбачають 54-годинний робочий тиждень. Частину зарплати французським робітникам дозволено посилати своїм сім'ям у Францію. 