Чехи обстрілювали польський кордон.

ПАТ подає: 28. вересня між год. 20. і 24. з місцевости Дзецморовіце в Чехословаччині обстріляли крісами і скорострілами польську місцевість Ґодуф у шлеському воєвідстві.
Та свідома напасть переходить усі дотеперішні провокаційні акти, що нарушили польську територію. Це змушує польський уряд витягнути консеквенції та скинути всю відповідальність за них на чеську сторону.
Чехословаччина приняла Мінхенський договір.
З Праги повідомляють, що праський уряд відбув нараду в пятницю в год. 12 та рішив приняти мінхенський договір.
Офіційний комунікат стверджує, що уряд рішив це у порозумінні з відповідальними чинниками політичних партій.
Демонстрації у Празі
У Празі тривають дальші демонстрації проти уряду та Німеччини. Коло 20. години появились на вулицях комуністичні походи; лунали оклики в честь Сталіна і СССР. Демонстранти домагалися, щоб закликати червону армію на підмогу.
Коло парляменту і ради міністрів та в кількох інших містах зосереджено пішу й кінну поліцію зі слізними ґранатами.
Чехи почали евакуацію Судетів.
У Празі оголошено офіційний комунікат такого змісту: Згідно з договором 4-ох, що його приняв чехословацький уряд, в ночі з 1. на 2. ц. м. пічнеться евакуація відтинку ч. 1. Вона буде тривати 1. і 2. ц. м., опісля постепенно пічнеться евакуація дальших відтинків.
Приказ до німецької армії.
Начальний вожд німецьких військ ґен. Бравхіч видав до армії денний наказ, в якому стверджує, що від 1. ц. м. німецьке військо входить до визволених Судетів — горде, що є символом німецької дисципліни й ладу та що запевнить своїм землякам збройну охорону.
Радість у Судетах.
В усіх місцевостях „першої смуги" Судетів, куди вступає нині німецька армія піднесений настрій. Усі доми прикрашені прапорами, квітами й зеленю, на вікнах домів портрети Гітлєра й Генляйна. На будівлях і над вулицями розвішені транспаренти з написом: "Судети дякують Вождові!" Населення радісно вітає німецьку армію. 