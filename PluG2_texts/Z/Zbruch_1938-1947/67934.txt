◦ ◦ ◦ ◦

Врочисте поминальне богослуження за душі жертв большевицького морду. В неділю, 28-го червня ц. р. відбулось у Храмі св. Спаса у Львові врочисте Поминальне Богослуження з Панахидою за душі жертв большевицького морду в роковини жахліших днів большевицького терору напередодні вступу німецької армії до Львова. Богослуження відправив о. д-р Гр. Костельник в асисті о. П. Козицького та о. проф. П. Хомина. Проповідь виголосив о. д-р Костельник. Простора церква не могла помістити великого числа громадян, які прийшли віддати поклін тіням Героїв-мучеників, закатованих у тюрмах на Лонцького, Замарстинові й в "Бригідках".
Українська радіопередача. Завтра, в середу, 1-го липня, в часі від год. 10.30 до 11-ої ранку Львівська Радіовисильня передає концерт української народної музики. Виконавці: Лідія Черних (меццосопран), Дометій Йоха (баритон) і Іван Севастіян Барвінський (віольончеля). Фортепіянний супровід: Наталія Барвінська та Роман Савицький. У програмі сольові пісні та твори для віольончелі на українські народні теми.
Сходини купців. Сьогодні, у вівторок, 30-го червня, в год. 7.30 вечором відбудуться в домівці Українського Комітету (Ринок ч. 10, ІІ-ий пов.) інформаційні сходини Об'єднання Праці Українських Купців при Українському Допомоговому Комітеті на Львів-місто.
Сходини ремісників. Завтра, в середу, 1-го липня, в 18-ій год. вечором відбудуться сходини самостійних ремісників (майстрів), які вели верстат до 1939 року, і тих, які тепер стараються про дозвіл на ведення робітні. Сходини відбудуться в домівці Об'єднання Праці Українських Ремісників "Зоря" у Львові, вул. Вірменська ч. 25. 