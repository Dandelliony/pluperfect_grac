◦ ◦ ◦ ◦ ◦

Реєстрація перевозових підприємств. Всі перевозові підприємства у Львові, як і поза межами Львова повинні зареєструватися в часі від 10 до 25 лютого ц. р. в Головній Групі "Промислова Господарка і Рух" у Господарському Відділі "Шляховий Рух" Палати Дистрикту Галичини у Львові, вул. Охоронок 6а.
Продаж масла та яєць. Дирекція "Маслосоюзу" повідомляє, що видача масла на відтинок S2 харчової картки за січень продовжена до 15 лютого ц. р. Одночасно повідомляють, що на відтинок S7 харчової картки за лютий видаватиметься 60 гр. масла в 3-ому тижні цього місяця, це значить від 16-го лютого ц. р. почавши. На відтинки S1 та S2 харчової картки з лютого видаватиметься по 5 штук, а на відтинок S3 2 штуки яєць.
Додаткові купони. Як повідомляє дирекція "Народної Торгівлі" у Львові, реалізація додаткових купонів харчових карток за лютий відбуватиметься в такий сам спосіб, як у січні з тією різницею, що цих купонів не треба наклеювати та предкладати "Народній Торгівлі" ненаклеєними. Письма й консигнації виготовляти, як у попередньому місяці.
Розпорядок про обезпечення. З розпорядком з дня 16 січня 1942 р. Генеральний Губернатор увів на терен Дистрикту Галичина розпорядок про примус обезпечення від вогню та про Загальне Заведення Взаємних Обезпечень, яке переймає права й обов'язки Галицького Заведення Обезпечень з дня 27 V. 1927, оголошеного в Д. З. Р. П, 1933. ч. 3, пов. 23 — разом з виданими до нього змінами й доповненнями, поданими до загального відома з Д.З.Р.П. ч. 85, поз. 648, ч. 90, поз. 576 і ч. 59, поз. 456,  при чому §3 уст. 2 розпорядку про індивідуальне обезпечення в Дистрикті Галичина з дня 29 жовтня 1941 р. (Д. Р. ГГ., стор. 624) тратить свою силу.
Господарка деревом у Г. Г. Згідно з розпорядком з дня 16 січня 1942 р., господарка деревом, деревними випадками і побічними лісовими продуктами разом з лісовим насінням та висадками належить до Уряду Генерального Губернаторства — Головний Відділ Лісів (Гаултабтайлюнг Форстен). Цей відділ є уповноважений видавати накази в рямах цього розпорядку. Хто діятиме проти тих постанов буде покараний гривною до висоти 20.000 зол. за кожний випадок їх зломання. 