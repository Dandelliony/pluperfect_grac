◦ ◦ ◦ ◦ ◦ ◦ ◦

Бомбардування Мальти і Тобрука
РИМ, 30. IV. — Головне Командування Італійської Армії подає:
Ранком 28. ц. м. італійські літаки заатакували у спадному леті Мальту, причому знищили склади з воєнними матеріялами. Літаки німецького повітряного корпусу в околиці летовища водолітаків у Каляфрані вогнем скорострілів спричинили пожежу двох анґлійських водолітаків типу Сандерленд. Вночі на 29. ц. м. численні ескадри німецького повітряного корпусу бомбардували морські й повітряні бази на Мальті. При тому вибухли пожежі і експльозії. Один ворожий кружляк влучно поцілено бомбами важкого калібру.
В Північній Африці німецькі й італійські літаки обкидали бомбами в численних атаках укріплення й артилєрійські становища в Тобруці та обстрілювали скорострілами ворожі літаки на землі. В районі Солюму італійсько-німецькі розвідні частини завдали ворогові важкі втрати.
У Судній Африці не було нічого замітного.
Уродини японського цісаря
ТОКІО, 30. IV. — В цілій Японії святковано урочисто 29. ц. м. сорокові уродини японського цісаря. На військовій площі Йокоґі в Токіо відбулася перед цісарем дефіляда токійського ґарнізону. В дефіляді, що тривала 2 години, взяло участь 100 повзів. Над площею перелетіло 500 літаків. Після дефіляди цісар в оточенні ґенераліції та закордонних військових представників переїхав перед фронтом військ.
Щоденники у вступних статтях стверджують, що, хоч Японія переживає важкі часи, — обєднана з цілою родиною цісаря, готова на всі жертви. Дефіляда військ — це символ Японії, озброєної військово і духово.
Бурхливі сцени в австралійському парляменті. Невдоволення в Новій Зеляндії.
РИМ, 30, IV. — Італійський щоденник "Трібуна" повідомляє з Ню-Йорку, що прийшло до бурхливих сцен в австралійському парляменті. Коли кілька членів уряду намагалося виправдати лондонське правління за страшну катастрофу в Греції, саля задрижала від дикого вереску. Зі всіх сторін залунали бурхливі оклики протесту. Один із послів кричав: "Я був у Ґалліполі й знаю, як вміють промовчувати правду". Останніми днями радіовисильні в Сідні й Мелберні передавали тільки повідомлення й заяви уряду, що мали за мету заспокоїти хвилювання австралійського населення з приводу подій на Балкані.
Заступник австралійського голови уряду Феден заявив у вівторок, що годі сподіватися, щоб можна було зовсім оминути втрат австралійських військових частин у Греції. Він додав при тій нагоді, що австралійський нарід по змозі якнайскоріше дістане повний звіт про воєнне положення, який — на його думку — він прийме спокійно. Феден зазначив при тій нагоді, що вже багато австралійських відділів покинуло Грецію після того, як перед тим вони завзято ставили опір німецькому походові. "Успішна" евакуація австралійських відділів із Греції обіймає перш за все самих вояків, так, що треба рахуватися зі значною втратою важного воєнного матеріялу. Таку заяву склав минулого понеділка австралійський міністр війни Персі Клод Спенцер. Ґенерал сер Тома Блемей, заступник команданта анґлійських військ у Греції, дістав виразний наказ, щоб у першій мірі рятувати вояків і щойно тоді думати про вантаження повзів та іншого воєнного виряду.
Також і в Новій Зеляндії росте під впливом великих втрат новозеляндських військ у Греції занепокоєння населення. Щоб прочистити ті настрої, новозеляндський премієр Фрейзер заявив, що уряд скличе парлямент для обговорення питання Близького Сходу.
Грецький посол у Єгипті заявив, що вся грецька торговельна фльота віддана до диспозиції Анґлії. Це доручив йому заявити грецький король Юрій, що втік на Крету.
Мін. Матсуока виголосив у великій галі виклад про вражіння із своєї подорожі по Европі. Він заявив, м. ін., що успіх своєї европейської подорожі завдячує переконанню, що він мав за собою цілий японський нарід.
Син Рузвелта, Джеме, прибув літаком до Чункіну, як військовий представник американського уряду. Він передав особисто лист свого батька маршалові Чанкайшекові.
Злучені Держави Північної Америки перестануть допомагати Анґлії, якщо уступить уряд Черчіля. Так заявив посол Фреддин у палаті послів у звязку з крізою анґлійського уряду.
В Сінґапурі прийшло до масових бійок між австралійськими та індуськими військами. Внаслідок густої стрілянини було біля 1.000 вояків ранених.
Керманич іспанських синдикатів Фалянґи Сальвадор Меріно з офіційною делєґацією прибув до Берліна на запросини керманича д-ра Лєя.
Італійці зловили анґлійського посла в Білгороді Кембелла, анґлійського військового представника підполк. Клерка та анґл. журналіста Брука, що поширював фальшиві вістки про неспокої в італійських містах.
Військовий суд у Букарешті завізвав Горю Сіму та інші особи, яких підозрівають у співучасті в січневому повстанні, щоби вони зголосилися впродовж трьох днів. Інакше їх признають виновниками тих злочинів, за які їх обвинувачують.
Підчас грошевої збірки на допомогу Китаєві, колишній американський амбасадор у Парижі Бюлит заявив, що під деяким оглядом Китай — це західній фронт Злучених Держав. "Китайці воюють так само, як і анґлійці. Їх боротьба означає і нашу безпеку" — сказав Бюлит. 