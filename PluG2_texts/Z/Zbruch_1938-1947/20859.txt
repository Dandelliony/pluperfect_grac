Припинили діяльність товариств.

Припинили діяльність кружка "Орли" КАУМ у Городку.
Повітове староство в Городку повідомило письмом з 29. березня ц. р. до ч. Поль. 6/47/39 голову кружка "Орли" КАУМ о. Е. Роздольського в Городку, що на основі ст. 16. закону про товариства з 1932. р. припинює діяльність згаданого кружка тому, що "його діяльність загрожувала безпеці, спокоєві та публичному ладові". Одночасно староство назначило куратором кружка Ст. Лаптуту, емеритованого комісаря скарбової контролі, до ведення справ кружка та зокрема до управи маєтком кружка. В мотивах свого рішення староство подає, що підчас ревізії 1) знайдено за таблицею заборонену книжку, "Кобзар", видану поза межами держави; 2) при кружку створено т. зв. доріст молоді без повідомлення староства; 3) підчас викладів уживано забороненої мапи, що представляла неправдивий стан українського посідання; 4) вишкіл українського доросту вів за згодою предсідника Роман Стець, кількакратно караний за протидержавну діяльність і тепер притриманий.
Припинили діяльність читальні "Просвіти" в Лискові.
Жидачівське староство припинило діяльність читальні "Просвіти" в Лискові і товмацьке староство припинило діяльність читальні "Просвіти" у Пшеничниках за те, що — як подає ПАТ — діяльність тих читалень виступала проти обовязкових законів і загрожувала яким чином безпеці, спокоєві та публичному порядкові.
Сокальське староство припинило діяльність таких українських товариств у повіті: в Угринові читальню "Просвіти" і "Сокіл", у "Мошкові читальню "Просвіти", кружок "Рідної Школи" і кружок "Союзу Українок"; у Ваневі Себенові та Пивовщині читальні "Просвіти". Це сталося — комунікує ПАТ — внаслідок "вибриків української молоді проти спокою мешканців польської і руської національности і крім цього за діяльність, що загрожувала безпеці, спокоєві та прилюдному порядкові".
Припинили діяльність українських установ у Задвірю.
Повітове староство в Перемишлянах рішенням з 28. березня ц. р. припинило діяльність чотирьох українських товариств у Задвірю, пов. Перемишляни, тому, що їх "діяльність" загрожувала безпеці, спокоєві та публичному ладові". 