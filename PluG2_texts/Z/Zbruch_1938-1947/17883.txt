Українсько-чеський конфлікт загострюється.

Маніфестації проти іменування ген. Прхали міністром.
П. С. подає з Відня: По перших протестах, що їх вислала У. Н. Ц. Р. в Хусті до президента Берана, до Праги пішли дальші протести.
"Ноє Фрає Прессе" подає з Хусту, що українське населення вважає цю номінацію поворотом деяких непоправних чеських кол до бенешівської політики. Карпатоукраїнська влада вислала гострий протест до президента Гахи і премієра центрального уряду Берана. У тій телєґрамі влада вказує, що така номінація не виконує конституційних прав ухвалених для Карпатської України. Крім цього українська влада звернула увагу, що номінація відбулася без ніякого порозуміння та згоди з карпатоукраїнським урядом. У телєґрамі сказано, що прибуття ґен. Прхали до Хусту небажане та що карпатоукраїнська влада його не прийме.
У Хусті відбулися великі і масові маніфестації Української Центральної Національної Ради та січовиків, в якій взяло участь поверх 10.000 осіб. Підчас маніфестації промовляли представники У. Н. Р. Іван Роман та Федір Ревай. Маніфестація закінчилася відспіванням національного гимну та присягою на вірність карпатоукраїнській владі.
На неділю 22. заповіджено в цілому краю протестаційні сходини, на яких ухвалять вирішні резолюції.
Яка буде відповідь Японії на ноти Анґлії і Злучених Держав?
Аґенція Домеї повідомляє: Відповідь Японії на анґлійську та американську ноту обійматиме такі засадничі точки: 1) Японія противиться, щоб справи Далекого Сходу розглядала міжнародня конференція. 2) Японія годиться приступити до безпосередніх розмов з зацікавленими державами під умовиною, що вони признають засаду: звільнення народів Далекого Сходу від усякого роду півкольоніяльннх сервітутів та обмежень, згодяться на ліквідацію господарських бльоків, скасування митних барієр і признають їм вільний доступ до сирівців.
Розбудова фінлянського летунства.
Фінляндський уряд затвердив плян будови 15-ох летунських майданів. Найбільший з них побудують у Бернеборґу — буде він двічі більший ніж майдан у Гельзінках. Летунський майдан у Кемі розбудують так, що він могтиме служити і до воєнних операцій: побудують там радіовисильню.
Що коштує Ліґа Націй?
З нагодн кінця року оголошено головні цифри буджету Ліґи Націй. Її прибутки, що складаються з оплат членів, були в минулім році 27,823.549 швейцарських франків. Видано на Секретаріят Ліґи 16,523.404 ш. фр., на Міжнародне Бюро Праці — 7,209.407 і на Міжн. Трибунал Слраведливости — 2.510.906 ш. фр., разом 26,243.717 ш. фр.
Після замахів в Анґлії.
Бритійська поліція веде енерґійне слідство, щоб викрити виконавців замахів у Льондоні та в Менчестері. Кількасот поліціянтів перевело чимало ревізій у дільницях Льондону, де живуть ірляндці.
Представники поліції та міністерства внутрішніх справ відбули спільну нараду, на якій вирішили превенційні засоби та дальшу лінію слідства. 