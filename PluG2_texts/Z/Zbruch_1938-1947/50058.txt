◦ ◦ ◦ ◦ ◦ ◦ ◦

В обкомі КП(б)У. За хуліганство виключено в членів ВКП(б) Баса І. М. (Поморський район). За розтрату державних грошей виключено з партії Малілкіна В. О. (Поморянський район). За порушення революційної законності виключено з членів ВКП(б) Омельченка М. І. (Ляшківській район) і Сап’яна І. Я. (Шевченківський район). За порушення правил технічної експлуатації на залізниці і як такого, що не виправдав звання члена партії, виключено з членів ВКП(б) Жукова Т. С. (Шевченківський район).
Кіно і театри відвідало 22 тисячі глядачів. Особливо пожвавлено вирувало життя в цей день в театрах і кіно міста. Скрізь — кіно і театральні зали переповнені. Денний відпочинок тисячі львов'ян завершували тут. Вибір широкий — десятки різноманітних кінофільмів демонструються на екранах. Наші театри радують глядача своїми новими мальовничими виставами. Зал Львівського театру опери і балету переповнений. 1200 чоловік зайняли місця в партері, ложах і ярусах. Вони прийшли подивитись популярний твір української класичної спадщини — музичну комедію "Наталка Полтавка". Глибока народність і реалістичність, зворушливий ліризм і щирість кожної сцени і пісні живо сприймалися глядачами. В Польському драматичному театрі понад 500 чоловік дивились прекрасну, повну гумору комедію Шекспіра "Дванадцята ніч". Незмінно видатним успіхом і на цей час користувався вчора у 800 глядачів "Кошик ласощів" у постановці Театру мініатюр. Понад 800 глядачів вчора відвідали Єврейський драматичний театр. Вони тепло сприймали п'єсу "Нерівний шлюб", де чергується гумор, музика, народні пісні. Особливо було людно в кіно. На 138 сеансах львівських кінотеатрів 6 квітня побувало 18.933 чоловіка, в тому числі 990 дітей. Великим успіхом користувалися такі фільми: "Дума про козака Голоту", "Трактористи", "Петро І" і "Вітер зі Сходу". Однак найбільшим як і раніше успіхом у глядачів користувалася картина-епопея про народного героя Богдана Хмельницького. Фільм цей демонструвався в трьох кінотеатрах і продивились його біля 8000 трудящих Львова. Кремлівські куранти пробили дванадцять. Сотні глядачів залишали зали кінотеатрів і назустріч їм лилися з радіорупорів звуки пролетарського гімну. Завершився день відпочинку — день творчої наснаги. А завтра з новими силами, з новим запалом, до роботи. 