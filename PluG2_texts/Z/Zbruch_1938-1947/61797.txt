◦ ◦ ◦ ◦

На південному відтинку східнього фронту, не зважаючи на великі сніговії, знову сильні боєві дії. На середньому та північному відтинку фронту відбито численні наступи ворога. Артилєрія сухопутньої армії взяла під успішний обстріл військово важні промислові підприємства в Петербурзі. Біля англійського південного берега поцілили німецькі боєві літаки бомбами три великі торговельні кораблі, між ними один корабель-цистерну.
У Киренаїці зайняли частини панцирної армії Афріка Варку і Ель Абіяр. Боєві ескадри летунства підтримували переслідовні бої і підпалили ворожі склади з матеріялами біля Марса Матрук.
Німецькі підводні човни затопили біля берегів Канади один нищильник, на захід від Гібральтару корвету, біля берегів Киренаїки та перед Мурманськом по одному стежному судні.
В часі від 24 до 30 січня втратило большевицьке летунство 164 літаки; з того 94 зістрілено в боях в повітрі і 13 протилетунською артилєрією, решту знищено на землі. У тому ж самому часі пропали на східньому фронті 33 власні літаки.
Від 21 до 30 січня анґлійське летунство втратило 38 літаків, з того 15 над Середземним морем та в Північній Африці. в тому ж самому часі пропало в боротьбі з Анґлією 18 власних літаків.
Великі налети на Сінґапур
ТОКІО. — За звітами, які тут надійшли Сінґапур переживав у суботу і в неділю 4 великі налети японського летунства. Незважаючи на дуже сильну оборону протилетунської артилерії — повстали велитенські шкоди у військових спорудах. Дуже важко потерпіла воєнна пристань Селєгар, де затоплено 50 тисячний плаваючий док. Більшу кількість складів муніції запалено. Один сильний форт, що лежить у південно-східньому куті твердині на острові одержав багато бомбових поцілів, а таксамо острови Букум і Блятам Маті, що лежать на південь від Сінґапуру.
Мульмайн упав
ТОКІО. — Мульмайн упав у понеділок. Зі зайняттям Мульмайну впало японцям в короткому часі в руки третє щодо величини місто Бурми. Мульмайн є важним пристаневим та торговельним містом, що має понад 65 тисяч мешканців.
Почався бій за Сінґапур.
ТОКІО. — Вістки, які надійшли з фронту, говорять, що бій за острів Сінґапур вже почався. Японські скорі війська пруть на мостовому шляху з Джогур до острову. Японські літаки бомбардують важні військові обєкти, як летовища, касарні, цистерни з нафтою і стратегічні комунікаційні шляхи. Змоторизована артилерія обстрілювала їх. Ворожий опір в повітрі малий.
В твердині Сінґапур, відрізаній від якоїсь поважнішої достави, ростуть труднощі в прохарчуванні. Як говорять утікачі, ситуація стає з дня на день загрозливішою. Кількість населення зросла на 3,000.000, отже потроїлась в порівнанні з нормальним станом. Тому зібрані засоби змаліли так скоро.
Сам Сінґапур був ціллю безнастанних налетів японських бомбовиків. Ушкоджено військові споруди, ганґари та летовища. В багатьох місцях лютують пожежі.
Японські війська, що йдуть вперед на центральному шляху, злучились із тими, які йдуть здовж східнього побережжя на Сінґапур. Як подає Домеі, до злуки прийшло після перемоги над австралійським корпусом на східньому побережжі.
В боєвому просторі Джогур війська бритийців складаються ще тільки з австралійців та анґлійців. Із бритійських становищ на південь від Куляй першу лінію тримають австралійці, а другу анґлійці. Японські війська на середньому відтинку вже опинилися в засягу сінґапурських гармат.
Несподіваний десант японців на острові Нова Ірляндія.
ТОКІО. — Про зайняття острову Нова Ірляндія в архіпеляґу Бісмарка подає "Токіо Асагі Шімбун", що висад відбувся без інцидентів. Австралійську залогу летовища взяли в полон. Само летовище було зовсім знищене та не до вжитку. Як несподівано прийшов висад японців, вказує те, що команданта малої австралійської залоги арештовано в ліжку, бо він переспав десант. 