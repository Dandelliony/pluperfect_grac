◦ ◦ ◦ ◦ ◦

Український Театр. З причини ощадности газу театр гратиме деякий час тільки в четверги, п'ятниці, суботи і неділі в такому порядку: четвер, п'ятниця ввечері і неділя пополудні — тільки для українців; субота і неділя ввечері — тільки для німців. Вистави заповіджені на 10 і 11 лютого викликується.
Дискусійний вечір. У суботу, 14 лютого п. р., в год. 6-ій вечора, в домівці Союзу Купців (Галицька 19, II. пов.) відбудеться продовження дискусійного вечора, організованого Спілкою Українських Образотворчих Мистців, із рефератом ред. М. Голубця на тему: "Мистецтво та критика у нас".
Пенсії для залізничників. Вчора, в понеділок, 9 лютого Окружна Дирекція Східної Німецької Залізниці у Львові почала виплату пенсій у повній висоті за місяці січень і лютий 1942 р. для залізничників колишньої Польщі та для вдів і сиріт по них. Учора одержували гроші ті, що їх прізвища починаються буквами А, Б; сьогодні — Ц, Д, Е; завтра, 11 лютого — Ф. Г; післязавтра, 12 лютого — Г. І. Й; 13-го лютого — К; 11 лютого — Л, М, Н; 16 лютого — О, П, Р; 17 лютого — С; 18 і 19 лютого — Т, У, В, З, Ж та 20 лютого — всі інші. Виплата ведеться у Львівському Залізничому Пенсійному Відділі, вул. Красіцьких ч. 5 (стара Дирекція), від год. 8-13.
Максимальні ціни за вивіз сміття. Розпорядком Штадтгавптмана усталено максимальні ціни за вивіз сміття: за 1 кубометр вивезеного сміття 8 зол., за 1 кубометр вивезених нечистостей 24 зол. та за 1 кубометр відчищеної вулиці 25 гр. Розпорядок цей важкий від 21 січня ц. р. аж до відклику.
Торгівля на Краківській площі. На Краківській площі цвіте дрібна торгівля. Можна тут купити безліч всяких дрібних предметів, потрібних у домашньому господарстві. На розстелених на землі плахтах лежить безліч дрібних металевих предметів: ключі, замки, колодки, окуття, всяке знаряддя. Інші товари лежать на столиках у перегородах. Тут можна купити цвяхи й окуття до черевиків, а саме: підкови, залізні підбивки, цвяшки до прибивання гумових підошов і всякого роду цвяшки, необхідні в щоденному житті в домашньому господарстві. На інших столиках порозкладані красильця до крашення білля й фарби, як домішка до білення, врешті краски до крашення матеріялів і одягів. Поруч того лежать тут усякі порошки до лічення, підмінки "коріння", слої з бобковим листям. Але є тут теж такий товар, що находиться у кишенях "купців". Їх оточують громадки зацікавлених покупців. Трансакція відбувається тут півголосом та півслівцями й товар зміняє власника, мандрує в іншу кишеню. 