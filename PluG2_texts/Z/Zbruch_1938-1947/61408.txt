◦ ◦ ◦ ◦ ◦

Концерт українських коляд. У неділю 25 січня ц. р., підчас полудневого Богослуження (т. зв. 12-ки) у церкві Преображення Господнього (вул. Краківська) відбудеться заповіджений концерт українських коляд у виконанні хору "Сурма". Зібрані датки на тацу підчас цього концерту призначені на допомогу українським полоненим.
"За народ". Так називається великий, книжковий, 260-сторінковий календар на 1942 рік, що його видало Українське Видавництво у Львові, вул. Паркова ч. 10. Календар недорогий, а зате багатий змістом та ілюстраціями і тому просимо замовляти його в кожній книгарні, як у Львові, так і в краю. Кличемо всіх: Хай календар "За народ" буде в кожній українській установі, в кожній українській хаті, в руках кожного українця, бо ввесь дохід призначений на культурні і суспільні цілі Українського Краєвого Комітету.
Галантерійні крамниці. У Львові щораз краще наладнується торгівля. В усіх районах міста відкрито різнородні крамниці, що забезпечують населення всякими товарами. Спеціяльно розгорнулась торгівля галантерею. Про це свідчить велика кількість галантерійних крамниць. Деякі з них ведуть гуртову продаж якогось одного товару, напр. гудзиків. Підкреслити треба культурний та естетичний, справді европейський вигляд крамниць. Напр. Товаровий Дім Е. Думина в нічому не уступає репрезентативній крамниці в якомунебудь західноевропейському місті.
Розпорядок про виконання радієвої ординації в Дистрикті Галичина, з 14 XII. 1941 р. На основі §2 розпорядку про адміністрацію пошт і телеграфу на терені Галичини з дня 1 серпня 1941 р. (Д. Р. Г. Г ст. 449) заряджено виконання радієвої ординації з дня 13 квітня 1940 р. (Д. Р. Г. Г. І., ст. 167) для Дистрикту Галичина. Власники радієвих апаратів та всякого, навіть невживаного, радієвого приладдя мають його зголосити найдалі до дня 31 січня 1942 р. у властивому поштовому уряді. Відповідні формулярі можна одержати безплатно в кожному поштовому уряді. Хто зголосить радіоприймач у визначеному речинці, одержує від властивого поштового уряду посвідку зголошення, на основі якої може аж до часу вирішення його прохання слухати радіопередач. Радієві оплати в квоті 4 зол. місячно треба платити від дня 1 січня 1942 р. в приналежному поштовому уряді. Уневажнюється всі дотепер видані дозволи на вживання радієвих апаратів. Хто буде слухати радіопередач без дозволу Німецької Пошти Схід, буде караний в’язницею від 6 місяців.
Кореспонденція з Голандією. Згідно з повідомленням Німецької Пошти Схід (Дойче Пост Остен) обнижено деякі поштові оплати в кореспонденції з окупованою Ірландією. І так: поштові картки, листи нижче 1.000 грамів тягару, друки і мішані посилки (Мішзендунген) нижче 500 грамів тягару оплачується, як у переписці з Райхом. Пакетів покищо не можна ще посилати. 