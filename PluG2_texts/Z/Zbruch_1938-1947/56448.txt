◦ ◦ ◦ ◦ ◦

Дії німецької авіяції на східному фронті
Берлін, 21 вересня. Вчора вдень німецька авіяція з великим успіхом проводила бомбардування Одеси, зокрема портових споруд і об’єктів військового значення. Разом було скинено коло 1.000 бомб дуже тяжкого калібру, внаслідок чого в місті зруйновано будинки та спричинено пожежі і експльозії. На південному відтинку східного фронту німецькі штурмові літаки безупинно бомбардували моторизовані колони ворога і залізничі сполучення, які в багатьох місцях зовсім знищено. Під час тих дій знищено 40 авт і внешкідливлено 2 зенітні батерії. На півночі між фінською авіяцією і великим з’єднанням совєтських літаків дійшло до повітряного бою, в якому збито 7 совєтських бомбардувальників і пошкоджено 10 інших. Коло півострова Коля, на півночі, німецька авіяція затопила совєтський транспортний корабель у 4.000 рбт.
Організація жіноцтва в Еспанії
Берлін, 21 вересня. Провідниця організації еспанського жіноцтва, Піляр Прімо де Рів'єра, повернула з своєї подорожі по Німеччині до Мадриду.
Успіхи словаків
Братислава, 21 вересня. Урядове звідомлення словацького командування подає, що тепер знов уведено в бій усі польові одиниці словацької армії. Вони діють з успіхом. Передовсім заслуговує на підкреслення діяльність саперів, які зробили можливим перехід через Дніпро, а також діяльність летунів на артилерії, які цей перехід забезпечили. Словацька артилерія знищила, між іншим, один великий озброєний совєтський монітор.
У Швеції занотували сильний землетрус
Стокгольм, 20 вересня. Сейсмограф в Упсалі зареєстрував, згідно з повідомленням шведського інформаційного бюра ТТ, в четвер в годині 22.59 хвилин, легкі коливання землі. В противенстві до цього занотував сейсмограф обсерваторії у Блюнд, у шведській провінції Шонен, в 23 годині сильний землетрус.
Благословення делегації перед приїздом у Москву
Стокгольм, 20 вересня. Англійський король Юрій передав у середу своє благословення англійській і американській місії до Совєтів. Членів обох делегацій представили йому Геррімен і льорд Бівербрук.
Легкий землетрус в Південній Альбанії
Берлін, 19 вересня. В Півд. Альбанії, зокрема в околиці Корчі, відчули вчора легкий землетрус. Цю околицю навістив важкий землетрус уже в вересні 1939 р.
Десять літ тому: Конфлікт у Манджурії
Токіо, 20 вересня. Оба цісарства, Японія і Манджукуо, обходять сьогодні десятиріччя дня, в якому трапився конфлікт Манджукуо, що розпочав, як це підкреслюють в офіційних промовах, заявах чи пресі, "рух для створення нового ладу у світі". Врочисті обходи в Токіо і Гсінкінгу та інших більших містах обох країн є висловом рішення спільно й нероздільно перевести ідеал спільноти східно-азійських народів. Усі часописи підкреслюють, що рух східно-азійських народів під проводом Японії спричинив безпосередньо англійсько-американський плян гегемонії у світі. Сьогодні відомо кожному японцеві, що ці англійсько-американські претенсії, загострені накиненими Японії договорами у Вашингтоні та Лондоні, викликали реакцію. Ідеал нового ладу у світі спонукав не тільки до союзу далекосхідні держави, але й довів автоматично до співпраці з тими країнами в Европі, які ведуть боротьбу за новий лад. Ця боротьба ще не скінчена, бо Англія і СДА пробують окружити на більшу міру Японію. Сьогодні треба з непослабною рішучістю усунути те лихо, що пробув зупинити похід людства в напрямку нового ладу у світі.
Київ — ключ великої акції
Верховне Командування Збройних Сил повідомляє: Як уже подано в спеціяльному повідомленні, піхотні дивізії Німецької Армії, підтримані авіяцією, після багатоденних боїв прорвали сильно розбудований пояс укріплень Києва на західному березі Дніпра. У сміливій атаці вони разом з відступаючим противником увірвалися вчора до міста і вивісили на цитаделі німецький воєнний прапор. Після того, як командування совєтських військ утекло, все населення кинуло зброю і припинило дальший опір.
Як також було подано в спеціяльному звідомленні, 18 вересня зайнято місто Полтаву, 120 кілометрів на південний захід від Харкова.
У співдіянні з з'єднаннями військової фльоти та авіяції армійські частини здобули в середині вересня острови Ворм і Мон, що лежать перед Ризьким заливом. З власної ініціятиви капітан Панков прорвався з своєю сотнею 16 вересня з острова Мон до частинно знищеної ворогом греблі у східній частині острова Езель. Цим подвигом він створив передумови для проводжених тепер успішних боєвих дій, що змагають до здобуття того острова.
Авіяція бомбардувала минулої ночі Одесу і Москву.
В боротьбі проти англійського постачального судноплавства затопили штурмові літаки в ніч на 20 вересня два торговельні кораблі з одного конвою на схід від Гуля, в тому числі один танкер, загальною водомісткістю в 17.000 рбт. Вдень тяжко пошкоджено перед східним побережжям Англії скиненими бомбами дальший транспортний пароплав.
У Північній Африці атакували німецькі штурмові літаки в ніч на 19 вересня з добрим успіхом склади нафти в Суеці та портові споруди Порт Саіду й Александрії.
Останньої ночі ворог незначними силами налітав на північну Німеччину.
Окремі літаки прорвалися в околиці столиці. Бомбами, скиненими на житлові квартали Штетина, спричинені незначні втрати вбитими і пораненими серед цивільного населення. Зенітна артилерія збила два англійські бомбардувальники. 