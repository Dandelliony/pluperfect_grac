◦ ◦ ◦ ◦

Українські радіопередачі. Сьогодні, у середу, 2-го грудня, передає Львівська Радіовисильня від год. 10.30 до 11-ої концерт музики М. Лисенка. Виконавці: Одарка Банківська (сопран) і Роман Савицький (фортепіян). — Завтра, у четвер, 3-го грудня у тому самому часі концерт українських народних пісень у виконанню Люби Німців (сопран), З. Штокалка (бандура) і Р. Савицького (фортепіян).
Вечір пісень і арій. Світлиця Співробітників Відділу Культурної Праці УЦК — Літературно-мистецький Клюб улаштовує в суботу, 5-го грудня, в год. 17-ій у власній залі при вул. 29-го Червня, ч. 10, вечір пісень і арій українських і чужих композиторів при участі прімадонни Львівського Театру п-і І. Туркевич-Мартинцевої та баритона Рейнаровича. Музичний провід і супровід — дир. Лев Туркевич.
Відчит для правників. Завтра, у четвер, 3-го грудня, в год. 18 відбудеться, заходом Об’єднання Праці Українських Правників при Українськім Центральнім Комітеті, у залі Господарського Суду при вул. Казимирівській ч. 34, заля 18, відчит д-ра Юрія Старосольського на тему "Аналогія у праві".
Студентський жіночий хор. Об'єднання Праці Українських Студентів при УЦК у Львові повідомляє, що проби студентського жіночого хору відбуваються кожного вівтірка і четверга в залі Інституту Народної Творчости, Львів, вул. Францішканська ч. 7. Початок проби год. 18.30.
Сходини гіґієністок. Чергові сходини кружка гіґієністок-медсестер Українського Медично-Санітарного Об'єднання Праці при УЦК з рефератом дир. д-ра Воробця п. н.: "Проблеми поборювання туберкульози в Галичині", відбудуться завтра, у четвер, І-го ц. м., в будинку Відділу Суспільної Опіки УЦК при вул. Словацького ч. 18. II. пов., в год. 6.30. 