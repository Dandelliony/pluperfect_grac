Український Технічно-Господарський Інститут

З нагоди двадцятиліття заснування Української Господарської Академії (УГА) в Подєбрадах та десятиліття існування Українського Технічно-Господаського Інституту позаочного навчання (УТГІ), який продовжує працю Академії, відбулися, 16 травня ц. р. в Подєбрадах урочисті збори професури Інституту та Спілки професорів подєбрадської Академії. Збори відкрив святочною промовою голова Спілки проф. С. Комарецький, в якій подав короткий огляд розвитку Інституту за десять літ його праці. Перелоговими роками в житті Інституту були 1939-1940, коли загрожувала небезпека його ліквідації. Сьогодні Інститут розвивається цілком добре. Тепер він має поверх 1.000 студентів, що походять з усіх українських земель і еміґрації з різких шарів нашого громадянства. Головне зацікавлення викликують — економічно-кооперативний відділ висока школа політичних наук, курси українознавства, чужих мов, технічні, рахівничі, сільськогосподарські та ін.
На початку зборів повстанням з місць вшановано память померших членів спілки: проф. С. Бородаєвського і проф. К. Мацієвича. На свято наспіло багато привітань від українських установ, організацій, від митрополита Кир Андрея, від УЦК у Кракові, від абсольвентів Академії та Інституту, від студентів Інституту тощо. Зі зборів вислано привіти хорим членам Спілки — проф. О. Ейхельманові, проф. Л. Бичеві та лєкторові В. Сапицькому, зазначаючи великі заслуги останнього в переломові 1939-1940 рр. в житті Інституту.
Тієї самої днини відбулися вибори Управи Спілки професорів та Українського Технічно-Господарського Інституту позаочного навчання в Подєбрадах. Головою спілки обрано проф. С. Комарецького, заступником — лектора В. Салицького, секретарем д-ра О. Безпалка. Керівником Інституту вибрано — проф. С. Комарецького, заступником — проф. В. Чередієва, секретарем — лєктора О. Безпалка, деканом економічно-кооперативного відділу — проф. М. Добриловського, заступником лєктора Гр. Денисенка і лєктора В. Сапицького, керівником високої школи політичних наук при УТГІ, секретарем — лєктора В. Приходька, керівником аґрономічно-лісового відділу — проф. В. Чередієва, заступником — інж. К. Подоляка, секретарем — інж. С. Колубаєва, деканом інженерного відділу — проф. С. Комарецького, заступником — інж. Чернявського.
Дк. 