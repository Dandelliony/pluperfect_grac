Мовою цифр

Невпізнаною стає промисловість нашої області. Оправившись від наслідків війни, вона з кожних днем поповнюється новою технікою. Обновлюються її підприємства, перебудовується її виробництво на основі нової техніки, вдосконалюються процеси виробництва.
Все це підносить промисловість області до рівня соціалістичних підприємств, вирощує на підприємствах передових людей — палких радянських патріотів, новаторів соціалістичного виробництва.
Кожний день, це великі перемоги в рості промисловості. Тільки за перший квартал промисловість Обллегпрому, Облмісцпрому, Облхарчпрому, кондиторський, лікерогорілчаний, хлібний та мукомольний трести дали соціалістичній батьківщині на 21,6 міліонів крб. продукції.
Заводи і фабрики, Облхарчпрому квартальне завдання виконали на 103 проценти. Зокрема кондиторський трест виконав своє завдання на 127,6 процента, лікерогорілчаний трест на 119 процентів, спиртовий трест на 126 процентів, а хлібний трест на 163,6 процента.
Заводи будівельних матеріалів виконали план на 102,6 процента. Тютюнова фабрика план по виробництву цигарок виконала на 101 проц., а дріжджовий завод своє квартальне завдання виконав на 160 процентів.
З великим успіхом закінчили перший квартал і підприємства Обллегпрому. Перша державна швейна фабрика виконала план на 104,8 процента, взуттєва фабрика на 117,3 проц., перший і другий шкіряні заводи квартальні завдання виконали на 100 процент. У березні середньо-місячний виробіток продукції на одного робітника в легкій промисловості досяг до 972 карбованців.
Це незаперечні успіхи промисловості області, яка ще не так давно — 6 місяців тому була капіталістичною, працювала в інтересах поміщиків і капіталістів, а сьогодні в єдиному ланцюгу соціалістичної промисловості з честю виконує завдання соціалістичної держави. 