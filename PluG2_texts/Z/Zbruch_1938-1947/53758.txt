◦ ◦ ◦ ◦

Жахлива статистика.
РИМ, 9. 7. — Італійські часописи подають статистику жахливого звірства большевиків і стверджують, що від часу існування большевицького режіму до 1937 р. найшли мученицьку смерть із рук Ґ. П. У. мільйони осіб, а саме розстріляно в тому часі царську родину, 50 єпископів, 4.830 священиків, 7.824 учителів і професорів, 8.920 лікарів, 65.000 урядовців поліції, 75.400 старшин, 130.600 урядовців, 360.000 вояків, 420.000 представників інтеліґенції, 48.000 жандармів, 892.000. робітників, 9,600.000 селян і багато людей інших звань.
Новий начальний командант у Кореї.
ТОКІО, 9. 7. — Японське міністерство військових справ повідомило офіційно, про зміни в начальних командах, і так призначено колишнього міністра військових справ і дотеперішнього шефа штабу експедиційної армії в Китаю ґен.-пор. Ітаґаті начальним командантом японської армії в Кореї з одночасним іменуванням його ґенералом. Його попередник ґен. Накашура призначений членом японської воєнної ради.
Закорд. журналісти про большевицький терор у Львові.
Швайцарська, шведська й американська преса вже помістила обширні описи своїх берлінських кореспондентів, які мали нагаду особисто побувати у Львові й на власні очі переконалися про жахливий большевицький терор, що в нічому не змінився від часів большевицької революції 1917—1920 рр. та страхіть ще розмірно недавньої громадянської війни в Єспанії.
Відомий швайцарський щоденник "Ноє Ціріхер Цайтунґ" потвердив у кореспонденції свойого берлінського представника все те, що про большевицький терор писала німецька преса.
Із шведської преси у щоденнику "Стокгольме Тіднінґен" помістив опис большевицьких звірств у Львові спеціяльний кореспондент цього часопису Бертіль Сванстрем. З-поміж американських журналістів, що були останніми днями у Львові, представник пресової аґенції "Юнайтед Прес" Фред Фляйшер помістив свою кореспонденцію про Львів у щоденнику "Ню-Йорк-Инкваєрер". Він описує, що заки большевики відступили зі Львова, перевели жахливу різню політичних вязнів. При тій нагоді американський журналіст описав свої вражіння із оглядин львівських большевицьких тюрем, де лежать сотні жахливо помасакрованих трупів. Тільки одного дня на одному львівському цвинтарі виросло 1.000 нових українських могил.
Тайні совітські пляни.
КОВНО, 9. 7. — У Ковні найдено в пивницях державної друкарні совітські тайні документи в панцирній шафі. Між документами найдено пляни совітської офензиви на Східню Прусію. Большевицькі аґенти мали навіть чорну листу з прізвищами багатьох німецьких визначних громадян на терені східньої Німеччини, призначених на жертви НКВД, якщо большевики ввійшли б на терен Німеччини.
Американські католицькі круги проти допомоги Москві.
ГЕЛЬСІНКИ, 8, 7. — Фінляндський часопис "Уусі Суомі" подає вістку, що вже навіть у кругах зближених до през. Рузвелта виступають проти допомоги большевикам. Церковні круги, зокрема католицькі, ведуть пропаґанду, щоби ніхто не поважився йти з допомогою комунізмові та атеїзмові. Частина американської преси заявляється зовсім отверто за тим, щоби воєнний промисл не помагав Совітам.
Заява хорватського міністра закордонних справ.
МАДРИД, 9. 7. — Еспанія визнала хорватську державу. У звязку з тим міністр закордонних справ Хорватії зложив перед журналістами заяву, в якій підкреслив традиційні добрі взаємини між хорватським та еспанським народами й на факт, що обі держави виступили разом із віссю проти спільного ворога.
Фінські підводні човни затопили совітські транспортові пароплави.
ГЕЛЬСІНКИ, 9. 7. — Фінське урядове інформаційне бюро подає:
В околиці Танко фінська артилєрія цільно обстрілювала ворожі становища. Ворожі пароплави у пристані дісталися під зосереджений вогонь фінських гармат. Ворожий муніційний табор висаджено в повітря.
Підводні судна затопили кілька совітських транспортових пароплавів, що плили з Талліна до Кронштадту. Большевики намагалися оборонити свої транспорти конвоєвими одиницями, ловецькими літаками й бомбами.
На одному відтинку большевики перейшли до наступу, але їх відбито. В короткому бою вбито 400 большевиків, знищено чимало панцирних возів. Фінські втрати малі. На багатьох відтинках фінські війська, згідно з пляном, увійшли далеко на територію СССР. До фінських військ зголосилися совітські втікачі. — Фінське летунство з успіхом бомбардувало совітські становища за фронтом. 