На курортах західних областей. — Гідна дочка народу

На курортах західних областей
Львівський філіал українського туберкульозного інституту розробив план практичної боротьби з туберкульозом. При інституті створено окремий відділ гігієни, який надсилатиме медколони по всіх західних областях України з метою пропаганди гігієни серед трудящих міст і сел.
Львівське курортне управління вже розпочало облік трудящих, які хворіють туберкульозом. Для них в карпатських горах, в прекрасній околиці Ворохти відкрито санаторій. Тут лікується вже 130 хворих, що прибули з різних міст Радянського Союзу.
Незабаром у Ворохті відкривається ще один санаторій на 100 місць. Починають також працювати курорти в Трускавці, Моршині, Горинці, Немирові, Буркуті і Косові. Курортне управління почало вже видачу путьовок на кращі радянські курорти Одеси, Славянська, Железноводська, Кисловодська і Кавказу.
Відомі в західних областях України курорти Любінь Великий, Микуличин, Славсько і інші будуть відкриті весною. На всіх курортах провадиться ремонт та устатковується обладнання. Проводиться корінна реорганізація санаторій, які за часів панської Польщі були приступні тільки багатіям. Гідна дочка народу
Колектив працівників Львівського державного велозаводу на своїх зборах ухвалив підтримати кандидатуру Ванди Васілєвської, висунутої Львівськими письмовниками: кандидатом у депутати Ради Союзу. На зборах виступили тт. Південко, Остапенко, Утриско, Орлінський, Таленбаум, які відзначили, що Ванда Васілєвська гідна дочка народу і виправдає його довір’я.
— В умовах жорстокого терору, — сказав у своєму виступі тов. Таленбаум, — Ванда Львівна піднімала голос протесту проти кривавого розгулу польської шляхти, завжди була на стороні пригноблених трудящих. За неї ми віддамо свої голоси, оберемо її депутатом соціалістичного парламенту.
Промовець тов. Фукс у своєму виступі пригадав похорони студента Ляйдесберга, забитого польськими націоналістами. Ванда Васілєвська тоді сміло виступила проти бандита, закликала трудящих вести рішучу боротьбу проти націоналізму.
В прийнятому рішенні на зборах робітники велозаводу пишуть:
— Ми одноголосно підтримуємо рішення зборів Львівських письменників, колективу депо "Схід" про висунення кандидатом у депутати Верховної Ради Союзу РСР Ванди Львівни Васілєвської для балотування по виборчому округу №579.
С. Розенблат. 