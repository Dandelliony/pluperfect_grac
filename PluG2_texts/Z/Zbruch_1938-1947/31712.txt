За розквіт комунального господарства області

Л. В. Стрієр — завідуючий облкомунгоспом.
До розвалу потворного дітища Версалю — польської держави у малих і великих містах нашої області комунальне господарство було підкорене інтересам правлячих класів, поміщикам, капіталістам воно було додатковим джерелом їх наживи. У Львові магнати шпрехери, гаусмани, фінкельштейни, руккери мешкали в найкращих будинках і віллах, а робітники ютилися в тісних, сирих підвалах, позбавлені свіжого повітря, сонця, електрики і води. Провадячи розгульне, безтурботне життя капіталісти в той же час прирікали трудящих на напівголодне, жебрацьке існування.
Через високі тарифи переважна більшість населення Львова вважала для себе "розкішшю" їздити трамваєм. За весь 1938 рік Львівський трамвай перевіз всього лише 39.5 міліонів пасажирів, що складає на одного мешканця міста тільки 4,5 поїздки. Околиці Львова — Яловець, Левандівка, де мешкає переважно трудяще населення, робітники, інтелігенція, не були зовсім обслуговані трамвайним сполученням.
Освітлювались також вулиці і будинки, де мешкали багатії. Якщо центральна частина міста, порівнюючи була освітлена гарно, то такі вулиці, як Закладна, Каменецька, Скромна зовсім не освітлювалися. Підраховано, що капіталіст Бачевський пересічно на місяць вживав на побутові потреби 260 квт. годин електроенергії, Увер — 190 квт. годин, Фінкельштейн 100 квт. годин, а робітничі сім'ї Хаса, Залеського, Вітровського або зовсім не користувались електроосвітленням, або споживали в середньому на місяць від 1 до 3-х кіловат годин. І зрозуміло, як міг робітник дозволити собі повісити в квартирі маленьку електролампочку, коли він одержував мізерну зарплатню, а одна кіловат — година електроенергії коштувала 66. коп.
Водогінна сітка Львова, по довжині відносно значна (126 кілометрів) була головним чином прокладена по центральних вулицях міста. Околиці ж з робітничим населенням були позбавлені цього важливішого фактору комунального обслуговування і змушені були користуватися водою з криниць, які доречі, знаходились в антисанітарному стані. Такі ж контрасти можна бачити і в тому, як провалилася очистка міста. Всю свою увагу заправили із магістрату скеровували на підтримання в чистоті місць, де мешкали і відпочивали капіталісти, поміщики. Вулиці ж робітничих районів були забруднені, були розсадниками хвороб і антисанітарії.
У виключно антисанітарному стані перебувало банно-пральне господарство. Це були маленькі розрізнені підприємства, господарі яких і не думали про те, щоб культурно обслуговувати населення, дбаючи лише про наживу.
З часу встановлення радянської влади пророблено значну роботу по відбудові зруйнованих під час військових дій комунальних підприємств, наведено в комунальному господарстві необхідний порядок. Львівською електросіткою прокладено нового кабеля високого напруження понад 6 кілометрів, здано в експлуатацію вуличної електросітки 5,3 клм. (по вулицях Воляка, Хлопітського і інш.), побудовано 6,5 кілометрів водогону, 1,5 клм. каналізації. В частину робітничих околиць прокладено трамвайні колії, заасфальтовано 6000 кв. метрів шляху. Останнім часом організовано кілька комунальних трестів — готельний, банно-пральний, будівельний і трест парикмахерських.
Зрозуміло, це тільки початок великої роботи по реконструкції і упорядкуванню комунального господарства Львова. Перед комунальниками стоять виключно відповідальні завдання в 1940 році. Доведеться попрацювати напружено, щоб домогтися справжнього розквіту комунального господарства нашої області, щоб рішуче покращити обслуговування населення наших міст. Партія більшовиків і радянський уряд, дбаючи про покращення добробуту трудящих, не шкодують для цього коштів. Тільки в цьому році буде витрачено на комунальне будівництво в нашій області 8 міліонів карбованців. Має бути побудована електростанція в Бродах, пральня у Львові та розширені водо-каналізаційна і газифікаційна сітки, бані у Раві-Руській, Жовкві, Городку Ягайлонському. Крім цього буде витрачено близько 3 міліонів карбованців на проведення ремонтів комунальних закладів.
Комунальні підприємства нашої області повинні не тільки рішуче покращити обслуговування трудящих, а значно знизити тарифи на послуги, щоб населення мало можливість користуватися комунальним обслуговуванням. В 1940 році львівський трамвай повинен перевезти 77 міліонів пасажирів, замість 46 міліонів в 1939 році. Електросітка має відпустити 29 міліонів кільоват електроенергії, приєднавши ще 5 тисяч абонентів. Треба сказати, що тарифи на електроенергію будуть значно знижені, — замість 66 коп. до 20 коп. за кільоват годину. В цьому році треба буде забезпечити постачання робітничих околиць чистою водою, підвівши сюди водогінні магістралі. Значно має зрости продуктивність газового заводу.
Багато доведеться попрацювати працівникам трестів банно-прального, зеленого насадження і шляхового будівництва, гостинниць, і парикмахерських. Треба поставити справу так, щоб освоїти всі кошти відпущені на нове будівництво і ремонт старих підприємств. Всі підприємства, які з'являлися в умовах капіталізму лише джерелом наживи багатіїв повинні бути перетворені в зразкові заклади побутового і культурного обслуговування трудящих.
Комунальний житловий фонд як в місті Львові так і в інших містах нашої області в 1940 році збагатиться на нові будинки, квартири які будуть надані робітникам, представникам трудової інтелігенції. Зараз у Львові добудовується 13 нових будинків на 125 квартир. Будівництво треба закінчити якнайскоріше. Кошти для цього є. Працівникам житлового господарства треба подбати, щоб повністю освоїти їх.
Нарада активу житлово-комунального господарства, яка відбулась вчора накреслила конкретне завдання в справі успішного завдання цих великих і відповідальних завдань, що стоять перед комунальниками в 1940 році. Застосовуючи стахановські методи роботи, розгортаючи соціалістичне змагання комунальники повинні боротися за те, щоб комунальне господарство нашої області у цьому році наблизилось до стану комунального господарства великих міст Радянського Союзу. 