Львівська хроніка.

До загального шпиталю привезли вчора Михайла Книша (вул. Голувка 9), жахливо порізаного ножами в одному з льокалів при вул. Казимира Великого. — Трамваєвий віз "2" потрутив у неділю на вул. Городецькій 65-літнього робітника Адама Моцика. — Невідомий злодій напав у неділю вечором на Марію Войталевич (вул. Львівських Дітей 61) і зрабував їй торбинку зі 100 золотими. — Якийсь інший молодий злодюга видер з рук торбинку Вікторії Якимцівній (вул. Морські 27). — У звязку з крадіжю на шкоду Ірини Гохбайль арештовано двох безробітних Василя Самотуса і Василя Ґубала. — Лікар д-р Мойсей Фербель наїхав своїм автом на тютюневий кіоск при вул. Асника і поранив власничку кіоску Айслерову. — Поліція арештувала Адама Шміґельського (Старостинська 7) за крадіж біжутерії на шкоду Давида Фоґля, Озію Штока, Фальзе Гальперна (Під Дубом 18) за крадіж на шкоду Василя Войткова з Чистині. — Баська Люпинас (вул. Сапіги 29) затроїлась світляним ґазом. — Учора вибухла на Янівськім цвинтарі пожежа, внаслідок якої згоріло кілька гробівців. 