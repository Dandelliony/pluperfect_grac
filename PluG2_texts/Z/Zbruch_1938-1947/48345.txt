◦ ◦ ◦ ◦ ◦ ◦ ◦

Японський ґенерал Ямашіта вже вернувся з відвідин західнього фронту. Він заявив, що дисципліна німецьких вояків — зразкова.
На Маляйському півострові індуські військові відділи відмовилися від послуху. У Північно-західній Індії знову спалахнуло повстання. Проти повстанців мусіли вжити військо.
У Злучених Державах думають підвищити перевозові оплати за пересилки зі східніх пристаней Злучених Держав до портів Далекого Сходу.
Військова комісія сенату Злучених Держав звернулася до президії сенату з домаганням створити слідчу комісію з метою провірити стан замовлень воєнного матеріялу.
Анґлійський міністр закорд. справ Іден відвідав єгипетського короля Фарука, який недавно перебув важку жовтачку. У Туреччині рахуються в поїздкою Ідена до Анкари.
Недавно ратифікували договір приязни між Савдійською Арабією й Еменом. Тепер приєдналося до цього пакту ще мале арабське князівство Ковеїт у північній Арабії.
Щораз більше напружуються відносини між Злученими державами і Совітами. Причиною цього стали американські обмеження експорту до Совітів.
Участь німецьких військ в Африці
МАДРИД, 28. II. — Щоденник "Я" пише, що з хвилиною приступлення до акції німецьких військових частин на суші й у повітрі в північно-африканській війні настало нове положення. Участь німецьких військ в Африці була для анґлійців великою несподіванкою, що перекреслила всі їхні надії. Німецькі спадні літаки ("Штукас") утруднили й навіть унеможливили свободу рухів анґлійської фльоти на Середземному морі. Внаслідок великої віддалі анґлійських військ від їхніх баз систематичне бомбардування анґлійських кораблів і пристаней у Північній Африці є великою небезпекою для дальшої анґлійської акції. Незвичайна успішність німецьких повітряних атак виявилася вже в німецько-польській війні. Крім цього до бою виступили також німецькі панцирні війська. Тут виявилася правдивість слів канцлєра Гітлєра, що німці битимуть анґлійців скрізь, де тільки вони покажуться.
Протианґлійські заворушення в Індії
МОСКВА, 28. II. — З Кабулю повідомляють, що в індійському місті Равальпінді дійшло до гострого зудару між кількатисячною юрбою й поліцією, що арештувала одного аґітатора, який заохочував населення до непослуху владі. Юрба обкидала камінням поліціянтів та ранила 16 з них. Поліція розганяла демонстрантів ґумовими палицями. Серед демонстрантів багато побитих і ранених.
Активність нім. амбасадора в Анкарі
ЦАРГОРОД 28. II. — Німецький амабасадор в Анкарі фон Пален уладив прийняття в честь премієра й міністра закордонних справ Туреччини. У цьому прийнятті взяли участь м. ін. міністр краєвої оборони, міністр прилюдних робіт, крім того були запрошені керманичі дипльоматичних місій союзних держав. 