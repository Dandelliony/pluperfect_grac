Процес унезалежнення Словаччини. — Перед розвязанням француського парляменту?

Процес унезалежнення Словаччини йде вперед у всіх ділянках. 
Представники словацьких комунальних кас рішили на зїзді у Жіліні виступити орґанізації чехословацьких комунальних кас та утворити окрему орґанізацію словацьких комунальних кас.
Словацький уряд дальше усуває чехів з держ. урядів. Останньо усунули директорів з пошти й телєґрафу та кількох вищих урядовців у Братиславі та в Кошицях; їхні місця заняли словаки.
Перед розвязанням француського парляменту?
Делядіє чекає.
Внутрішня ситуація у Франції дальше невияснена. Публична опінія нетерпеливо очікує заповіджених премієром Делядіє фінансових постанов, але премієр здержується від рішучих виступів та очевидно чекає на висліди частинних виборів до сенату у наближчу неділю та на закінчення конґресу радикальної партії у Марсею 23. ц. м.
Реконструкція уряду?
У пресі появилися вістки, що Делядіє опрацював плян реконструкції кабінету, до якого він хоче впровадити кілька талановитих одиниць зпоза парляменту.
Він мабуть утворить міністерство буджету та його теку віддасть молодому знавцеві фінансових справ, директорові Індокитаського Банку Бодуенові.
Теку національної оборони віддасть він мабуть одному з генералів, а сам дістане теку міністра скарбу.
Уряд шукає більшости.
Полєміку за розвязанням парляменту пояснюють тим, що уряд Далядіє мусить найти собі тепер нову парляментарну основу, бож „Людовий Фронт" внаслідок переходу комуністів до опозиції, перестав істнувати. Також опертя уряду на право-центрово-радикальній більшости натрапляє на великі труднощі з уваги на політичне роздвоєння центру.
Бояться нових виборів.
Засадничий арґумент, що спинює уряд від розвязання парляменту та розписання нових виборів, це побоювання перед новими політичними змаганнями, що розгорілись би на тлі виборів; тим більше, що комуністи розпочали між робітництвом посилену аґітацію.  