Від гр.-кат. Митрополичого Ординаріяту.

Наша редакція дістала до поміщення оцей зазив львівського Митрополичого Ординаріяту з підписом Ексцеленції Митрополита Андрея.
Від Гр. Кат. Митрополичого Ординаріяту у Львові.
Одною з головних основ будучности українського міста й місточка, це справа освідомлення та збагачення міщанського стану (ремесла).
Митрополичий Ординаріят доручає всім священикам, особливо в часі братських сходин, звернути увагу села на отворену можливість для селянської молоді добути фахову освіту в різних ділянках.
Товариство ремісничо-промислове "Зоря" у Львові, вул. Вірменська ч. 25 зобовязується подати всякі інформації (усно або письменно) у справі спрямування молоді до відповідних шкіл і верстатів. — Товариство "Зоря" забезпечить також приміщення та прохарчування напливаючої молоді, за продукти (з близьких сіл) чи за готівку (з дальших околиць). Кошти удержання скалькульовані мінімально.
Від гр. кат. Митрополичого Ординаріяту
У Львові, дня 4. жовтня 1941.
† Андрей. 