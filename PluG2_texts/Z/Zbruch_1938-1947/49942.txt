Столиця у звалищах

Це Лондон. Від місяців, майже щоденно налітають на це місто німецькі літаки, скидаючи свої розривні й запальні бомби. В останньому тижні ці налети збільшилися на силі. Читаючи воєнні звідомлення, нераз виринає в нас послідовно запит: що зосталося ще з цього Лондону, коли налети на нього такі часті й такі страшні?...
Лишилося може небагато, але все-ж це місто ще живе, в час, коли напевне всяке інше місто вже давно мусіло б, серед таких умовин, завмерти. Причиною є — великанські розміри Лондону, які в уяві неодного з нас просто не вміщаються. Тож для орієнтації цікаво буде змалювати собі ось таку орієнтаційну картину:
Великий Лондон займає простір 1795 кв. км. з населення 8 і пів міліона людей. Вони живуть у 650.000 будинків. 134.000 лондонців живе безпритульно, без постійних власних мешкань, 1,136.481 осіб живе по десятеро й більше осіб в одному приміщенні.
Адміністраційно-технічно Лондон поділений на три округи: 1) Сіти, центр міста, на просторі 2,75 кв. кільометрів, із денним залюдненням 410.000 осіб та з постійним населенням 9.760 мешканців; 2) внутрішній Лондон на просторі 302.95 кв. кільом. з 4,75 міліонів населення; 3) зовнішній Лондон. На 8 і пів міліона загальної кількости мешканців 2.749.000 — це робітники і службовці, в тому числі пів міліона працює в торгівлі.
За виїмком західньої частини міста, всюди в Лондоні повно фабрик, так, що при загальному звичаї опалювати хати печами — лондонська мряка дістає від диму питомий для неї брудно-сірий колір. Упродовж двох місяців на рік мряка покриває місто.
У західній частині Лондону живуть багатії й аристократи. Річний, пересічний чинш виносить там від будинку 800 фунтів штерлінґів (32.000 польс. золотих у золоті!). Мешканці цього кварталу сходяться в 11 першорядних клюбах, в яких вкладка виносить від 15—90 фунтів (600—3.600 зол. у золоті!) Із 102 парків та городів Лондону, недоступні для широкого загалу.
Сім різних ґазових та елєктричних підприємств обслуговує Лондон газом і елєктрикою.
Незвичайно широко розбудована управа міста, що складається з 20 бурмістрів, одного голови та двох його заступників, які репрезентують 27 повітів Лондону. Цілий великанський адміністраційний апарат коштує 13,230.150 фунтів річно (529,206.600 зол. золотом).
Міську комунікацію обслуговує сім всяких підприємств підземної залізниці (вкупі з трамваями і омнібусами), з 270 підземними та 430 назверхніми залізничими стаціями. Автобусів є 6.000, трамваїв 2473.
В Лондоні виходить 20 великих щоденників і кругло 1500 журналів.
Жидів живе там коло пів міліона.
Майже всі ділянки воєнного промислу мають у Лондоні свої фабрики. Тому також поставлено оборону міста на дуже широкій основі: місто окружає ціла низка летовищ та запорові бальони, яких нараховують до 6.000.
Лондон евакуовали дотепер у малих розмірах, — головно жінок і дітей. Причиною цього стриму є страх перед збільшенням панічних настроїв серед населення інших областей Анґлії та брак приміщень для виселенців. 