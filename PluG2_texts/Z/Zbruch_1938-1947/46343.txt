Під Новий Рік

Краків, 14. січня 1941.
Свят-Вечір, Різдво, Новий Рік, Йордан — це ті зимові свята, що найбільше звязані з родиною. Вони найглибше вкорінились у наші душі спогадами, що від дитячих літ не покидають нас, мандруючи за нами немов вичарована казка впродовж життя: в днях зневіри та підйому — ми шукаємо в ній не лише міражів забуття сірої дійсности, але й ліку для душі.
Та не в тому річ, що в хатках, закутаних загатою, посеред вишневих садків під срібним інеєм, святкує рідня; річ не в тому, що все це має свою зимову романтику чи приману. Суть у тому, що свята ці ще споконвіку звязують не лиш одну рідню, а й рідні в одно — минуле й майбутнє, звязують в одну Велику Сімю, що разом уміє радіти й боліти, тужити й сподіватись.
І от минуло Різдво й не одному довелось побувати не в себе дома. Та й у цих умовинах він таки знайшов теплий захист, хоч я не серед рідні, то — серед своїх рідних. Мабуть не було такого самітника, щоб не пригорнув його в цей Свят-Вечір добрий приятель, земляк, товариш чи знайомий. Засідали до столу і "посполу" — у домівках товариств, де блестіла ялинка, де в куті стояв сніп-дід, де співали колядки.
І саме цей дід-сніп на покуті, що очолює предків давнини, ця колядка, що славить Бога Творця і Пана Господаря — обєднують в одну Велику Рідню тих усіх, що спільно відчувають — це та велич скарбу, що зацілів нам із споконвіку, наша традиція. Вона не дає нам розгубитись, вона розгублених єднає в одність.
Бувало й у нас до війни, що заражені чужим трійлом зблукані вівці нехтували народні звичаї. Бували одиниці, що для них святе не було святим, а ставало зайвим. Вони намагались отрястись з "пересудів" і, отрясаючи зі себе цю золоту пиль, підтягалися під те, що сноби називають модерним. Вони залюбки святкували по каварнях або по жидівських ресторанах, їли мясні страви, демонстрували проти традиційного свят-вечірного посту. Та часи шукання чужих богів, виміни своєї золото-парчі за чужу ганчірку, минулись безповоротно. Як не дивно — нинішня хуртовина, що приносить стільки нового, привертає давню славу рідної традиції і пригадує потребу шанувати її.
Ще недавно читали ми, як у Різдво втихали розбурхані нестримні боруни війни. Як навіть підводні німецькі човна занурювались на дно океану, щоб там у тісній коморі сталевого кита моряки могли побачити цей блеск ялинки й відспівати колядки.
Що за сила й велич традиції! Два тижні тому вступили ми в новий діловий рік. Тепер обходимо по традиції це свято нашого Нового Року. І він нагадує нам усі ці старинні звичаї пошани дому, рідні, роду, пана господаря і він пригадує про братню любов, про ті бажання щастя-добра, про те "сійся, родися жито, пшениця". І пригадує нам ще про невмірущу силу духових недбань народу, що врятувалися, боронили й боронитимуть наших порогів перед злими духами. 