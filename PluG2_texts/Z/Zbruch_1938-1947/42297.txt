◦ ◦ ◦ ◦ ◦ ◦ ◦

Алярмуючі вісті з Сирії
АТЕНИ, 4. 10. З Бейруту наспіли вістки, що Туреччина і дальше концентрує військо на кордонах Сирії. Турецький премієр Рефік Сайдам виїхав у середу на інспекцію військ до Александрети. Замітне, що у второк прийняв прем. Сайдам анґлійського посла в Анкарі, відбуваючи із ним довшу розмову. Про цю розмову нічого не згадує турецька преса.
Все ж говориться, що скупчення аґлійського війська на кордонах Сирії зобумовлена можливістю нападу одного зі сусідів французького мандатного терену.
У Палестині є 6 змоторизованих кольон на сирійському кордоні. Водночас анґлійці скріпили пропаґанду в Сирії, розкидаючи летючки проти Франції.
Телєфони в Льондоні нечинні
МАДРИД, 3. 10. Дописувач "АБЦ" стверджує, що життя мешканців Льондону переходить під знаком чуда. Адже ж це справжнє чудо, що населення Льондону переживає страхіття у звязку з бомбардуванням міста та це все потрапить переносити. Німецькі літаки в білий день скидають бомби на місто. Пожежі, вибухи, тощо страшенне погано настроюють населення.
Льондонський дописувач мадридського часопису "Я" описує в жахливих барвах свої переживання підчас бомбардування Льондону, що тривало безупинно 24 години. Вкінці цей дописувач подає, що від кількох днів у Льондоні ушкоджено телєфонічну сітку так, що телєфони нечинні.
Анґлія тратить 32 літаки денно
ШТОКГОЛЬМ, 3. 10. Орґан анґлійського летунства "Ейроплен" стверджує, що Анґлія у повітряних боях тратить денно 32 літаки. У рахунок взято лише ті літаки, що падуть на території Анґлії. Значить втрати є куди більші. Оце признання анґлійського часопису про втрати літаків має питому вимову. Виявляється, що німецьке летунство має велику перевагу.
Налети на Льондон і цілу Анґлію
БЕРЛІН, 3. 10. Начальна команда німецької армії подає, що дня 1. жовтня і в ночі на 2-го німецьке летунство продовжувало бомбардування важних військових обєктів у Льондоні та в полудневій й середущій Анґлії.
Боєві відділи під командою майора Ґана збомбардували летунську пристань Пемброко-Джерав, заподіявши ворогові великі шкоди.
Інші ескадри літаків бомбардували Ліверпуль та інші військові обєкти.
Впродовж дня не було налетів анґлійського летунства на Німеччину. В ночі ворог заатакував 6 німецьких міст, де бомбами знищено кілька домів. Декілька літаків налетіло на північну Німеччину й Берлін, та протилетунська артилєрія примусила їх завернутись. На схід від Берліна анґлійські літаки скинули бомби, в наслідок чого знищено одну цегольню.
Дня 1. жовтня і в ночі 2. жовтня ворог втратив 17 літаків, німці два літаки.
Зміни в уряді Черчіля
СТОКГОЛЬМ, 4. 10. Льондонський урядовий комунікат повідомляє, що Чемберлєн уступив зі становища льорда президента ради в уряді Черчіля. Чемберлєн уступив на власне прохання. Король узгляднив це прохання. Черчіль покликав до себе канцлєра скарбу Кінґеля Вуда і міністра праці Ернеста Бевіна та запропонував їм вступити до воєнного уряду. Наслідником Чемберлєна став сер Джон Андерсон, дотеперішний міністр внутрішної служби безпеки. Сер Андрев Далькан, дотогочасний міністр торговлі призначений міністром постачання, міністром торговлі, сотник Олівер Літелтон, дотогочасний державний контрольор, Віскунт Ґрамборм, міністром доміній, Віскунт Кальдекоте шефом справедливости та поручник Брабацон міністром транспортів.
Поспішні зброєння Японії на морі
ВАШИНҐТОН, 3. 10. Американська півурядова аґенція "Асошієтед Пресс" подає, що підписаний у Берліні договір трьох держав осі — це одна з наймогутніших комбінацій в історії світа.
Часопис "Ню Йорк Журнал" повідомляє з Вашинґтону, що Японія дуже швидко зброїться, себто розбудовує морську фльоту, щоб дорівняти морській воєнній фльоті Злуч. Держав Північної Америки.
Слід відмітити, пише згаданий часопис, що теперішна перевага американської морської фльоти зрівняється з японською. На добавок бази японської фльоти на Далекому Сході з уваги на стратеґічні умовини є багато корисніші ніж американські.
Пристань в Адені збомбардовано
РИМ, 3. 10. Начальна команда італійської армії подає, що в північній Африці розвідчі відділи італійської армії добули дня 2. жовтня ц. р. кілька панцирних возів і мотоциклів. Ворог утік. Зістрілено два ворожі літаки.
Ворожі літаки декілька разів налітали на деякі місцевості й бомбами зранили 5 осіб. Матеріяльні втрати незамітні.
У середущій частині Середземного Моря італійський літак зістрілив ворожий чотиромоторовий літак.
Одна італійська ескадра літаків збомбардувала пристань гидроплянів в Адені.
У східній Африці в часі ворожого налету на Гуру зістрілено 2 літаки. Налети в Кенія не заподіяли більшої шкоди, лише вбили 3 особи. — Втрати матеріяльні незамітні. 