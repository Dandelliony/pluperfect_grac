◦ ◦ ◦ ◦ ◦ ◦ ◦

Повідомлення німецького верховного командування
2 жовтня верховне командування німецької армії опублікувало таке повідомлення:
"Вчора ранком німецькі части вступили у Варшаву.
Останній пункт польського опору — укріплений півострів Хел — здався беззаперечно. Сьогодні ранком гарнізон Хела, який складається з 52 офіцерів і 4.000 солдатіз, здався німецьким військам.
На заході мала місце тільки артилерійська перестрілка і розвідувальна діяльність". (ТАРС).
Прибуття в Москву міністра закордонних справ Латвії п. Мунтерс
2 жовтня ц. р. в Москву прибув міністр закордонних справ Латвії п. Мунтерс в супроводі п. А. Камле. Одночасно з міністром прибули повпред СРСР в Латвії товариш І. С. Зотов і торгпред СРСР в Латвії товариш В. Я. Терентьєв.
Центральний аеропорт був прикрашений радянськими і латвійськими прапорами.
Прийом міністра закордонних справ Латвії п. Мунтерс товаришем В. М. Молотовим
2 жовтня ц. р. ввечері відбулася бесіда товариша Молотова з міністром закордонних справ Латвії п. Мунтерс.
В бесіді взяли участь товариші Сталін, Потьомкін, повпред СРСР в Латвії Зотов, а також латвійський посланник у Москві Коціньш. Бесіда тривала 2 години.
Телеграма міністра закордонних справ Естонії п. Сельтер Голові Раднаркому і Наркомові Закордонних Справ СРСР товаришеві В. М. Молотову
Голові Раднаркому і Наркомові Закордонних Справ Молотову, Москва.
Повернувшись на батьківщину, прошу Вас, пане Голова, прийняти особисто і передати вождеві народів СРСР Сталіну, а також Наркомові Мікояну щиру подяку Естонського уряду за мудре керівництво політичними і господарськими переговорами в Москві і за щасливе приведення їх до нових дружніх угод між нашими державами для дальшого розвитку їх добросусідського і мирного співробітництва. Одночасно прошу прийняти щиру подяку за виявлену мені і моїм супутникам гостинність.
Сельтер, мінзаксправ Естонії
Телеграма Голови Раднаркому і Наркомзаксправ СРСР тов. В. М. Молотова Міністрові закордонних справ Естонії п. Сельтеру
Міністрові закордонних справ Естонії Сельтеру, Таллін.
Сердечно дякую Вам, пане міністр, за Ваше тепле привітання і висловлені Вами почуття з нагоди дружньої угоди, яка відбулась між Естонською республікою і Радянським Союзом, нашої спільної роботи по підготовці цієї угоди на користь дальшого співробітництва і мирного розвитку народів Естонії і Радянського Союзу. Дозвольте висловити впевненість у тому, що наша нова угода створить сприятливі можливості для піднесення і розквіту життя народів Естонії Радянського Союзу.
Молотов, голова Раднаркому і Наркомзаксправ СРСР.  