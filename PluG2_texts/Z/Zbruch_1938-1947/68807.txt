◦ ◦ ◦ ◦

Українська радіопередача. Сьогодні, в середу, 22-го липня, в часі від год. 10.30 до 11-ої ранку Львівська Радіовисильня передає концерт веселих народних мельодій. Виконавці: жіночий вокальний квартет "Богема" та Юрій Лаврівський (баритон). При фортепіяні: Марія Роговська.
Пробна повітряна тривога. Як подає Команда Охоронної Поліції, сьогодні, в середу, 22-го липня, в год. 9.15 ранку відбудеться на терені міста Львова пробна тривога, заповіджена фабричними сиренами та голосниками. ПІдприємства, що розпоряджають сиренами, обов'язані заповісти пробну тривогу двохвилинним, безпереривним сиґналом. Підчас пробної тривоги публичний рух і господарське життя ведеться безперебійно дальше. Населення не потребує придержуватись приписів протиповітряної оборони.
Сходини купців. Сьогодні в середу, 22-го липня, в год. 7.45 вечором відбудуться в домівці Українського Комітету, — Львів, Ринок ч. 10, ІІ-ий пов. сходини Об'єднання Праці Українських Купців при УОК на Львів-Місто. У програмі реферат на тему: "Оборотовий податок та книга приходу товарів".
Огляд подій. Щосереди і щосуботи на Софійській площі у Львові показують на фільмовому екрані в год. 21.30 огляд найновіших тижневих подій. 