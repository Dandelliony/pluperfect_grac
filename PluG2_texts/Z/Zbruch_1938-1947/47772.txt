Велична споруда

Рідній комуністичній партії більшовиків трудящі нашого краю приносять у день відкриття XVIII партконференції свої дари. Колективи робітників, інженерно-технічних працівників підприємств області попрацювали з завзяттям, щоб відзначити день відкриття партконференції виробничими перемогами. Трудящі селяни організували десятки нових колгоспів. У вінок з виробничих подарунків колектив будівників Львівського українського драматичного театру вплів і свої барви. Закінчено основні будівні роботи і в найближчі дні буде також завершено оздоблення приміщення театру. Львів збагачується великою культурною спорудою.
Побудова у нашому місті драматичного театру прояв батьківської турботи партії більшовиків і Радянського уряду про розквіт української, національної по формі і соціалістичної по змісту, культури, про розширення сітки культурних закладів у радянському Львові. На спорудження і оздоблення театру Радянський уряд відпустив понад 2 млн. крб.
Роботи на будівництві почались рік тому. За цей час грунтовно перероблено приміщення колишнього кінотеатру "Атлантік". Тут споруджено ряд цілком нових, складних конструкцій — два висячих яруси, нові стелі, зал театру, сходи і т. д. Довелось цілком перебудувати сцену, яка виглядатиме значно більшою сцени Львівського оперного театру.
Театр ім. Лесі Українки буде оздоблений за кращими зразками. Будівники приділили велику увагу оздобленню залу для репетицій, бутафорської, майстерень і інших приміщень. Все це побудовано біля сцени, площа якої дорівнює 550 квадратним метрам. Театр вміщуватиме близько тисячі глядачів. Дбаємо про те, щоб прийшовши на виставу, глядач мав всюди комфорт, зручність, щоб всюди відчував турботу про себе. Майже всі крісла в театрі м'які. Велику увагу виділяємо оформленню самого залу глядача, фасадна частина залу буде прикрашена медальйонами із скульптурами визначних українських письменників Т. Г. Шевченка та Івана Франка.
Мармурове обличкування, велика кількість дзеркал, скульптури на театральні теми — всі ці роботи виконують кваліфіковані малярі, мармурники, теслярі, арматурники, столярі.
У змаганні, яке широко розгорнулося на зустріч XVIII Всесоюзній партконференції, будівники театру показали зразки стахановської роботи. Бригада тов. Гайдучка з дня на день виконувала по дві і більше норм. Теслярські бригади, де бригадирами тт. Чуботій, Ласка, Дячок, Ольховий, змагаючись, достроково закінчили настилання підлог. Особливо відзначилися малярі та арматурники, які взяли на себе зобов'язання — до 15 лютого закінчити роботи по влаштуванню стелі залу для глядачів. Арматурники тт. Кіцара, Штельцер на чолі з бригадиром т. Курієм достроково виконали своє завдання, забезпечивши високу якість роботи. Не відстали від арматурників мулярі бригади тов. Репиховського. Переборюючи труднощі, вони провадять свої роботи на "відмінно".
Колектив будівників театру ім. Лесі Українки прагне створити таку будову, яка сталаб у ряд першокласних театрів нашої країни.
Л. Краковський, автор проекту реконструкції театру ім. Лесі Українки, головний інженер будівництва. 