◦ ◦ ◦ ◦ ◦ ◦ ◦ ◦ ◦ ◦

Інструкції Берліна для Будапешту.
ЛЬОНДОН, 7. 5. "Дейлі Геральд" повідомляє, що премієр Телєкі й мін. Чакі по повороті з Берліна привезли окремі інструкції німецького уряду. На підставі тих інструкцій мадярський уряд зовсім виелімінує з лист кандидатів до нового парляменту не тільки жидів, але й тих, які мають якунебудь домішку жидівської крови в собі. Між іншими жертвою расистівської політики мадярського уряду впаде б. премієр Імреді, якого скреслять із листи. "Чистка" викликала в Мадярщині велике вражіння, бо вона вдарить теж багато осіб, які особисто причинилися до ухвалення протижидівського закону в Мадярщині.
Анґлійсько-турецьке порозуміння.
СТАМБУЛ, ПАТ. Часопис Акхам повідомляє телєґрафічно, з Анкари, що анґлійсько-турецькі розмови закінчилися повним порозумінням, яке ґарантує тривкий мир на сході Середземного Моря. Урядовий текст нерозуміння подадуть обом палатам в понеділок, 8. ц. м. до відома.
Ґафенку їде Стамбулу.
АНКАРА. ПАТ. Румунський міністр закордонних справ Ґафенку прибуде до Стамбулу 10 ц. м.
Патьомкін в Софії.
СОФІЯ, ПАТ. Вертаючися з Анкари, Патьомкін задержався в Софії та відбув розмову з премієром та міністром закордонних справ Кіосеівановом. Патьомкіна прийняв теж на авдієнції король. Вечором Патьомкін відїхав до Москви.             
Папський нунцій у Гітлєра.
БЕРЛІН, ПАТ. Гітлєр приняв у пятницю папського нунція, який негайно після авдієнції вернувся з Берхтесґаден до Берліна німецьким державним літаком. Як міркують берлінські дипльоматичні кола, була це прощальна візита нунція, який небавом покине Берлін.
Концентраційні табори у Злучених Державах.
ВАШИНҐТОН. ПАТ. Палата послів приняла законопроєкт про орґанізацію концентраційних таборів для осіб, яких не можна видалити на основі теперішнього законодавства. Треба припускати, що сенат не затвердить того законопроєкту.
Аґентка гестапо застрілила секретаря нім. посольства в Букарешті.
БУКАРЕШТ, 7. 5. Свого часу відоме було самовбивство секретаря німецького посольства в Букарешті, який застрілився у звязку з тим, що преса подала вістку про німецький ультимат до Румунії. Тепер виявляється, що секретаря буцімто застрілила слеціяльна аґентка ґестапо, яка приїхала до Букарешту й заявила, що вона має вислідити шпигуна, який зрадить пресі дипломатичні пляни Німеччини. Вона запросила секретаря до себе до гостинниці і там, заявивши йому, що він шпигун, застрілила його. Готелевій службі сказала, що секретар сам застрілився. Одначе секретар у лічниці віджив та оповів цілу історію. Аґентка втікла.
Арештування анґлійців у Відні.
ВІДЕНЬ, ПАТ. У Відні арештовано двох анґлійців та одну анґлійку, громадян Великої Британії. Як причину подано девізові проступки.
Також і в Ґрацу арештували двох анґлійців та американську подружу пару, яким закинули, що вони фотоґрафували військові обєкти.
Німецький амбасадор вернувся до Льондону.
ЛЬОНДОН, ПАТ. Німецький амбасадор у Льондоні фон Дірксен вернувся в суботу пополудні до столиці Великої Британії.
Німецький амбасадор вернувся до Парижа.
ПАРИЖ. ПАТ. Німецький амбасадор вернувся в суботу передполуднем до Парижа по довшій неприсутности.
Новий заступник Молотова.
МОСКВА, ПАТ. На підставі інформацій із неофіціяльних джерел, другим заступником Молотова, як комісаря закордонних справ, іменовано кавказця Деказанова, який є "гомо новус" у совітській дипльоматії. Молотов обняв урядування в народнім комісаріяті закордонних справ. 