◦ ◦ ◦ ◦

Учителі повертаються до праці. Щодня до Львівського обласного і районних відділів народної освіти повертаються з Червоної Армії по демобілізації вчителі, які з великим ентузіазмом беруться за роботу. Тільки за останній час на роботу в школи відділи народної освіти області направлено 48 чоловік. 28 демобілізованих з Червоної Армії зараз працюють на керівній роботі в органах народної освіти. Серед них тов. В.С. Шелест працює завідуючим шкільного сектору облнаросвіти, орденоносець тов. М.Т. Кропива — завідуючим відділу просвіти Червоноармійської райради міста Львова, комсомолець М.І. Потеєв — завідуючим відділу народної освіти Жовківського райвиконкому, М.Є. Шведун — заступником директора інституту удосконалення вчителів і інші. Всі демобілізовані воїни добре справляються з дорученою їм роботою.   Медобслуговування трудящих. Львівський міський відділ охорони здоров’я приділяє велику увагу медичному обслуговуванню трудящих. В цьому місяці у Львові відкрито два дитячих туберкульозних санаторії на 40 ліжок кожний. Для обслуговування вихованців шкіл і училищ трудових резервів у місті відкрито спеціальний медичний кабінет, який обладнаний необхідним устаткуванням та укомплектований досвідченими лікарями. Для найкращого обслуговування хворих-інвалідів Вітчизняної війни при Львівській третій радянській лікарні додатково устатковано ще 50 ліжок. Ідучи назустріч інтересам багатодітних матерів, які працюють на виробництві в кожному районі міста Львова викриваються дитячі ясла.   Гуртожитки при середніх школах гуртожитків. При середніх школах Івано-Франкіського, Сокальського, Ново-Яричівського, Лопатинського та інших районів області організовані гуртожитки для учнів віддалених сіл. Всього в області створено 8 таких гуртожитків. В них живе коло 200 учнів. Гуртожитки при середніх школах добре обладнані і цілком пристосовані для відпочинку і навчання учнів.   Вільна Україна   