Посилити темпи побудови дороги. — V Сесія Бориславської міської Ради депутатів трудящих.

    Посилити темпи побудови дороги   Повільними темпами проходить дальша робота по побудові дороги Борислав — Дрогобич.   Керівники комунгоспу оправдують свою неповоротливість неумінням організувати як слід робіт по будівництву дороги та поганою погодою. До того ще й не всі установи включилися в цю важливу ділянку роботи. Керівники ряду установ не усвідомили собі це величезне господарче значення, яке дасть гарна дорога.   Так, наприклад, трест "Укрозокерит" на протязі півтора місяця майже зовсім не приймає участі в побудові дороги. Такі організації як контора підсобних підприємств, орс "Укрозокерит", контора зв'язку і комунальна контора на будівництво дороги не виділили жодного чоловіка.   Керівники товарної контори не досилають встановленої кількості робітників, на організованих недільниках, як правило, на будівництво дороги не виходять. Виникає питання — хто дав право цим керівникам зривати роботу по відбудові дороги? Пора покласти кінець такому бездіяльному і байдужому відношенню до такої надзвичайно важливої справи.   Слід відзначити хорошу роботу таких колективів як II, IV, VIII і IX нафтопромислів, які виділяють щоденно на дорогу намічену кількість робітників по плану.   До дня річниці визволення Борислава від німецьких загарбників осталось біля 3 тижнів, а роботи ще дуже багато. Треба серйозно з усім запалом і енергією взятися за здійснення наміченого діла.   V Сесія Бориславської міської Ради депутатів трудящих   10 липня ц. р. в приміщенні Будинку культури відбулась V Сесія Бориславської міської Ради депутатів трудящих, яку відкрив депутат міської Ради депутатів трудящих т. Харлан.   За пропозицією депутата т. Лантнер до керівного органу засідання сесії депутати одностайно обрали головою засідання сесії депутата т. Коворотного і секретарем депутата т. Крилову...   Головуючий депутат т. Коворотний вносить на обговорення сесії такий порядок дня:   1. Про виконання бюджету за 1944 рік та затвердження бюджету на 1945 рік (доповідач завідуючий фінансовим відділом т. Ненько).   2. Співдоповідь голови постійно-діючої комісії депутата т. Банахевича.   Доповідач тов. Ненько, зупинившись коротко на безприкладному геройству і доблесті радянських воїнів на фронті і в тилу, — сказав, — Товариші депутати! Виконком міської Ради депутатів трудящих подає вам на розгляд підсумки виконання місцевого бюджету за 1944 рік та затвердження бюджету на 1945 рік.   Тільки видатки на народну освіту за 1944 рік становлять 1648.400 крб. Для відділу охорони здоров'я відпущено 320.300 крб., на відбудову комунального господарства витрачено 266 тис. крб.   Тут треба відзначити, що велику роль у місцевому бюджеті, — говорить далі доповідач, — відіграє наша місцева промисловість та торговельні установи, які на жаль в 1944 році працювали погано, в наслідок невиконання планів і низької продуктивності праці. Такі артілі, як "Хімік", "Промутіль", артіль ім. Дімітрова, мають збитків на суму помад 150 тис. карбованців.   Дальше тов. Ненько подав на розгляд і затвердження сесії бюджет на 1945 р.   Великі суми коштів асигновано на народно-господарчі потреби міста. Лише на народну освіту передбачено асигнування 3.011 тис. крб. та на охорону здоров'я — 1.484 тис. крб.   По доповіді т. Ненька з співдоповіддю виступив депутат — голова постійно-діючої комісії тов. Банахевич, який вказав на недоліки окремих установ у виконанні фінансових планів.   Після співдоповіді розгорнулись пожвавлені дебати.   Виступаючі депутати і гості т.т. Костюченко, Кузьменков, Крилова, Шинкарук, Фружинський, Коворотний, Голуб і інші, відмічаючи успіхи у відбудові промисловості та міського господарства, піддали правильній критиці діяльність ряду відділів міської Ради.   Всього в дебатах взяло участь 13 чоловік. В свойому виступі т. Смірнова — завідуюча поліклінікою внесла пропозицію, щоб асигнувати 50 тис. крб. на ремонт поліклініки. Сесія підтримала пропозицію тов. Смірнової і постановила порушити клопотання перед обласною Радою про додаткове асигнування на ремонт поліклініки.   На сесії з промовами виступили тт. Даниленко-секретар МК КП(б)У і Шаповалов голова виконкому міської Ради депутатів трудящих, які закликали депутатів і керівників міських організацій приділити більше уваги і енергії виконанню планів, передбачених бюджетом на 1945 рік.   Після закінчення дебатів сесія міської Ради депутатів трудящих затвердила міський бюджет на 1945 рік, прийняла розгорнуте рішення, направлене на покращення роботи окремих відділів міської Ради.   Нафтовик Борислава   