До спільної мети під одним проводом.

Радієва промова д-ра Гупаловського.
Заступник голови Української Національної Ради проф. д-р Михайло Гупаловський виголосив учора перед мікрофоном звіт з поїздки делєґатів Української Національної Ради до Праги. Делєґація їздила до Праги переговорювати, не просити. Як одинока заступниця інтересів українського населення Закарпаття, делєґація У.Н.Р. заявила компетентним чеським чинникам, що чекає від них іншого відношення, ніж це. яке було впродовж 20-ох минулих років. Карпатські українці рішені не руйнувати, але будувати: всі свої сили віддадуть на відбудову своєї держави. Тому й від чехів очікують вони не інтриґ, не відновлення гри на внутрішніх непорозуміннях, але також праці.
Делєґати відкинули всі наклепи, що їх розсівали вороги українського народу. Підчас переговорів з найчільнішими чеськими державними мужами — Бераном, Хвальковським та през. Гахою — домагалася делєґаціябезкомпромісово, щоб владу Карпатської України віддати в українські руки.
Мін. Хвальковський і президент Гаха виявили повне зрозуміння і прихильність для Карпатської України. Вони не сумнівалися, що Карпатську Україну заселюють виключно українці. Доля Вашого краю й народу лежить виключно в Ваших руках! — заявив през. Гаха.
На пресовій конференції для представників чеської, словацької й закордонної преси, 3-ох рефератах зясовано ситуацію в Карпатській Україні. Ця конференція принесла чимало хісна. і то не лиш для справи Карпатської України, але й для доброго імени українського народу. Українці зі Закарпаття перестали бути предметом політичних, культурних і мовних торгів: вони вже стали підметом.
Українська Національна Рада лиш тому може похвалитися успіхами, бо вона є справді єдиною заступницею населення Карпатської України, бо вона зуміла зліквідувати партійне розбиття й довести до справжнього обєднання.
Свою промову закінчив д-р Гупаловський закликом спільно змагати до спільної мети, під одним проводом. 