◦ ◦ ◦ ◦ ◦ ◦ ◦ ◦ ◦ ◦

Перед візитою голяндської королеви у Бельґії.
ГАҐА, ПАТ. У днях 23. до 25. ц. м. голяндська королева вибирається з офіційною візитою до Бельґії. Їй товаришитиме міністр закордонних справ та шеф королівського кабінету.
100.000 жидів виїхало з Австрії.
ВІДЕНЬ, ПАТ. Від хвилини "аншлюсу" виеміґрувало з Австрії 100.000 жидів, а саме: 45.000 до інших европейських країв, 21.000 до Північної Америки. 6.000 до Південної, 2.500 до Середущої, 21.000 до Азії (з того 6.000 до Палестини), 2.500 до Африки і 1.500 до Австралії.
В Австрії залишилося ще коло 80.000 жидів.
Молотов або Патьомкін приїде до Льондону?
ПАРИЖ. АТЕ. Як подає "Жур", бритійський уряд хоче запросити до Льондону Молотова або Патьомкіна, щоб довести до кінця переговори у справі анґльо-совітського договору.
Такий сам здогад висловлює "Сандей Таймс".
Німецька змова в південній Африці.
У пресі появилася поголоска, що у південно-західній Африці (б. німецька кольонія, тепер під мандатом Південно-африканської Унії) викрито серед місцевих німецьких кольоністів змову, яка приготовлювала револьту на день уродин Гітлєра. Бритійська розвідка переловила якісь шифровані документи і звернула увагу південному урядові, який вислав 15. квітня туди багато поліції, не допукаючи до вибуху заворушень.
Ця вістка зредаґована загальниково, без подання джерел — тому до неї треба ставитися з резервою.
Німецькі війська не зосереджуються в Лівії.
БЕРЛІН. АТЕ. Німецькі офіційні кола в рішучій формі заперечують поголоски про концентрацію німецьких військ у Лібії.
Літвінов — совітським амбасадором у Льондоні?
"Сандей Кронікл" висловлює здогад, що Літвінова заіменують амбасадором у Льондоні та що бритійський уряд уже погодився на те.
Жінка Літвінова, анґлійка з походження, переноситься мабуть на постійне до Льондону.
Смертний присуд на 22-ох болгарів.
У Добруджі виконано смертний присуд на 22-ох болгарів, засуджених за шпигунську працю.
Болгарський уряд повідомив про те посольства чужих держав та поручив свому послові в Букарешті зложити протест.
Пиянство в червоній армії.
"Ізвестія" з 5. ц. м. оголошують постанови у справі діяльности комсомолу в червоній армії. Між іншим зазначено такі характеристичні завдання комсомольських орґанізацій: "Вони повинні провадити боротьбу проти пиянства та рішуче обстоювати залізну військову дисципліну. Вони повинні також усіми засобами сприяти збільшенню авторитету старшин і комісарів у окремих частинах..." Ще недавно скаржилась совітська преса на страшне поширення пиянства в комсомолі, а тепер пяні комсомольці мусять вже дбати про тверезість червоної армії... (Офінор).
СССР не заключив пакту з Китаєм.
ШАНГАЙ, ПАТ. Совітські кола заперечують поголоску, немовби СССР заключив пакт з Китаєм, зате потверджують вістку з японської преси про відкриття летунської лінії Москва—Сіянфу.
Рузвельт приготовляє ще один мировий заклик?
"Ню Йорк Таймс" приносить вістку, що през. Рузвельт приготовляє мировий заклик, з яким виступить у відповідному моменті.
Як інформують з кол. зближених до державного департаменту, Рузвельт запропонує міжнародню конференцію, присвячену господарським справам.
Військо заняло всі шкільні будинки у Моравській Остраві?
"Ілюстровани Курієр Цодзенни" з 16. ц. м. приносить вістку, що у Моравській Остраві закінчено шкільний рік уже 15. ц. м., бо будинки заняло військо, якого там зосереджено дуже багато. 