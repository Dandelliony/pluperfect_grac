Всячина.

Вищий Музичний Інститут ім. М. Лисенка в Перемишлі (на повних правах прилюдности) оголошує вписи, що відбудуться в днях від 30 серпня до 10 вересня 1938 р. в льокалі школи: Ринок 23 ІІ пов. Предмети: фортепіян, скрипка, віо-льончеля, віоля, сольоспів, ритміка, основи теорії музики І. II., сольофеж І. II., інструментознавство, гармонія І. II. ІІІ, музичні форми, історія музики, камеральна музика, мала орхестра. Однорічний курс для диріґентів. Учні Музичного Інституту користають із залізничих знижок, додатків для сиріт і т. п Шкільні оплати невисокі. Зголошення приймає і безплатні інформації уділяє канцелярія В. Муз. Інституту в год. 10—12, 3—6 щодня. 
Велика нагорода 10-літньої українки скрипачки. Десятьлітня українка, Доня Ґресько, з Вінніпеґу, в Канаді, одержала оце від американської музичної консерваторії в Шікаґо 5 тисяч долярів нагороди та виїхала до Шікаґо на дальші студії гри на скрипці. Перед відїздом до ЗДПА один приятель подарував цій незвичайно здібній дитині скрипку вартости тисячу долярів. Батько Доні працює як інженер при відділі будови доріг у манітобськім провінціональнім уряді. 
Щасливій, здібній Доні бажаємо дальших успіхів і нагород. 