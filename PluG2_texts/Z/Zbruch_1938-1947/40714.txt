Неухильно здійснювати всенародний закон

Йдеться про Указ Президії Верховної Ради СРСР від 26 червня. Історичне значення цього закону полягає в тому, що ним радянська соціалістична держава нанесла рішучий удар всякого роду ледарям і дармоїдам, які звикли розраховувати на те, щоб якнайменше дати суспільству і якнайбільше загарбати для себе. Такі людці, що їх ще можна знайти в деяких підприємствах і установах, шкодять нашій соціалістичній батьківщині, шкодять всьому народові.
Указ Президії Верховної Ради СРСР від 26 червня є справді всенародним законом. Це — воля багатоміліонного народу, возведена в закон. Немає жодного підприємства і установи в нашій країні, де б робітники, службовці, радянська інтелігенція не схвалювали б гаряче цей Указ. Невдоволені таким рішучим заходом тільки ті, хто звик грубо порушувати трудову дисципліну, попирати інтереси суспільства.
В інтересах всього народу невпинно підносити дисципліну праці, дбати, щоб у нашій країні було якнайбільше всякого роду матеріальних цінностей, дбати про все більше і більше зміцнення соціалістичної держави. Без цього соціалізм, як суспільний лад, не може перемогти в історичному змаганні з капіталістичною системою. Він перемагає і обов'язково переможе капіталізм, створивши більш високу продуктивність праці, яка кінець-кінцем вирішує все.
"Дехто думає, що соціалізм можна зміцнити шляхом деякого матеріального урівнення людей на базі бідняцького життя. Це не вірно. Де дрібнобуржуазне уявлення про соціалізм. Насправді соціалізм може перемогти тільки на базі високої продуктивності праці, вищої, ніж при капіталізмі, на базі достатку продуктів і всякого роду предметів споживання, на базі заможного і культурного життя всіх членів суспільства. Але для того, щоб соціалізм міг добитися цієї своєї мети і зробити наше радянське суспільство найбільш заможним, — необхідно мати в країні таку продуктивність праці, яка перекриває продуктивність праці передових капіталістичних країн" (Сталін).
Після видання Указу Президії Верховної Ради СРСР від 26 червня значно зміцнилась трудова дисципліна на наших соціалістичних підприємствах і в установах. а це, в свою чергу, сприяло підвищенню продуктивності праці. Перехід на восьмигодинний робочий день, на семиденний робочий тиждень та заборона самовільного уходу робітників і службовців з підприємств і установ дали країні додаткові тонни металу, вугілля, виробів важкої і легкої промисловості та інших галузей народного господарства. Це створило додаткові джерела для ще більшого зміцнення оборони нашої батьківщини.
Але випадки грубого порушення трудової дисципліни ще не вижиті остаточно. Про це не раз писала "Вільна Україна". Нещодавно львівський міськком КП(б)У перевірив, як виконується Указ Президії Верховної Ради СРСР від 26 червня на підприємствах і установах міста. Виявлено грубі порушення цього закону. Є навіть випадки порушення трудової дисципліни окремими комуністами і комсомольцями.
В депо "Захід" з часу видання закону прогуляли 36 чоловік, спізнились на роботу 34 чоловіки. Серед злісних порушників трудової дисципліни виявились і комуністи А. Г. Жедік, Н. Ф. Синельник, Альошкін і П. М. Філатов. Здавалось би, партійна організація депо повинна рішуче реагувати на це. Однак, тут навіть не знайшли за потрібне обговорити питання про цих порушників трудової дисципліни, про людей, які не виправдали високого звання членів більшовицької партії, зробили злочин перед партією і державою.
Факти грубого порушення трудової дисципліни можна навести і з такої установи, як трамвайний трест, де досі навіть не впорядкували обліку явки на роботу. Послабили трудову дисципліну на кондиторській фабриці "Більшовик".
В ряді підприємств, як от на маслозаводі є часті випадки звільнення з роботи "за власним бажанням", при чому "власне бажання" не має ніяких підстав.
Слід також відзначити, що органи суду і прокуратури, які покликані слідкувати за неухильним здійсненням закону, часто проявляють нестерпну повільність у розгляді справ порушників трудової дисципліни. Це особливо стосується прокуратури Червоноармійського району міста.
Одною з найбільших причин незадовільного запровадження в життя Указу Президії Верховної Ради СРСР на ряді підприємств і установ є слабе розгортання масово-політичної роботи серед робітників і службовців. Парторганізації в деяких місцях обмежилися тільки проведенням мітингів з приводу Указу, забули, що цим справа не кінчається. З дня на день треба вести настійну політично-виховну роботу серед трудящих. Істотним недоліком в роботі партійних організацій є те, що вони недостатньо керують діяльністю профспілкових організацій. В наслідок цього місцевкоми і робіткоми слабо ще ведуть масово-виховну роботу серед робітників і службовців.
Такі основні недоліки, що їх негайно повинні виправити партійні, комсомольські та профспілкові організації. Треба неухильно здійснювати всенародний закон — Указ Президії Верховної Ради СРСР від 26 червня. Покровителі дезорганізаторів
В установах обласного і міського відділів зв'язку люди безкарно марнують робочий час. Приходять на роботу, кому коли забажається.
Особливо розперезались прогульники на центральному телеграфі (директор тов. Зайченко). По 20 хвилин спізнились 18 працівників, зовсім не з'явились — 9 чоловік. Звільнено з роботи за порушення правил внутрішнього розпорядку 42 працівники. Не виконується і розпорядження адміністрації про додаткове чергування. З дня видання Указу Президії Верховної Ради СРСР від 26 червня було 93 випадки порушення дисципліни.
В цій установі плинність робочої сили по суті не припинилась. Та не зважаючи на це, партійна і профспілкова організації питанням трудової дисципліни зовсім не займаються. Серед працівників телеграфу не проводиться політично-масова робота.
На автоматичній телефонній станції провадиться неправильний облік явки на роботу. До 25 липня кожний записував свою присутність в табельному зошиті. Це давало повід до зловживань. Технік Труш два рази розписувався за прогульницю Радзинську.
Задом на станції було запроваджено облік приходу на роботу шляхом зняття робочих марок з табельної дошки і опускання їх в урну. Але знову ж таки не відмічається, хто і коли відходить з роботи. Прогульники цим користуються і "закінчують" працю значно раніше встановленого часу.
Директор телефонної станції тов. Череповський з такими неподобствами не бореться. Замість того, щоб віддавати прогульників до суду, він пропонує розглядати їх справи на засіданнях... місцевкому профспілки.
К. Квітковий. 