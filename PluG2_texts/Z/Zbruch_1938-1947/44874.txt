◦ ◦ ◦ ◦ ◦ ◦ ◦

Пожежа у павільоні вистави "Зразків промислу і ремесла". Ніччю з 3. на 4. XII. спалахнула пожежа у будинку "Тов. Прихильників Мистецтва" при площі Степана, де саме відбувалася вистава "Зразків промислу і ремесла". Вогнева сторожа прибула на місце пожежі у хвилині, коли полумя обняло вже копулу будинку. Після одногодинної рятункової акції вдалося погасити вогонь. Згоріла або значно обгоріла головна саля та ліва бічна саля разом із виставленими предметами. Частинно знищені 2 менші салі. Знищений також цілий шкляний дах над головною салею, ціле горище над копулою та біля 100 кв. м. даху. Здогадуються, що причиною пожежі стала необережна поведінка зі сірниками, папіроскою або світлом. Ведеться слідство.
В Яблочинському манастирі відкриваються дяківські 2-літні курси. Іспити відбудуться 15. грудня ц. р. в Холмі, а лекції розпічнуться 1-го січня 1941 р. в Яблочині. Інформації дає Православна Консисторія в м. Холмі, вул. Люблинська 2.
Дарові їзди для підвищення фахової освіти. Німецька державна залізниця видала цілу низку соціяльних розпорядків. Всі німецькі робітники, що беруть участь в поодиноких курсах чи фахових вишколах німецького Арбайтс-фронту, користають з безплатної їзди поїздом. Жінки, що є в службі державної залізниці й що крім того мають на удержанні дім і дітей, дістають два робучі дні в місяці відпустки, щоб могти полагодити різні домашні справи. Якщо їх мужі служать при війську й приїжджають на відпустку, тоді жінки дістають в тому самому часі відпустку, тоді жінки дістають в тому самому часі відпустку, а якщо її вже відбули, тоді дістають ще три-чотири дні зокрема. 