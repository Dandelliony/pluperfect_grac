Відповідь Уряду СРСР на Указ британського уряду про заходи проти німецького експорту

28 листопада британським урядом був опублікований Указ про заходи, спрямовані проти німецького експорту. Цим указом британський уряд забороняє будьякі морські перевозки товарів з німецьких портів, а також вивіз всіх товарів німецького походження з портів нейтральних держав. Британський уряд вимагає, щоб судна, які перевозять зазначені товари, заходили в англійські або французські порти, де ці вантажі підлягають секвестру і примусовому продажу. Судна нейтральних країн, що виходять з будьяким вантажем з портів держав, до яких Німеччина має доступ, повинні направлятися для огляду в британські або французські порти.
У зв'язку з цим указом, 10 грудня цього року британському посольству в Москві була передана нота, яка заявляє протест Радянського уряду проти згаданих заходів Великобританії, які є порушенням прав і інтересів нейтральних країн.
Нота нагадує, що 25 жовтня ц. р. Радянський уряд заявив про свою незгоду з тими заходами британського уряду, які, під приводом боротьби проти воєнної контрабанди, порушують принципи міжнародного права і руйнують морську торгівлю.
Заходи проти німецького експорту, які проводяться на підставі указу від 23 листопада, завдають нового ущербу інтересам нейтральних держав. Методи економічної війни, застосовувані Великобританією не мають прецеденти в історії міжнародних відносин. Вони є дальшим порушенням норм міжнародного права, згідно з якими ніхто не може забороняти нейтральним країнам ввозити для своїх потреб з території воюючих держав ті або інші товари, незалежно від їх походження.
Таким же порушенням міжнародного права є заборона перевозок німецьких товарів з одного порту в інший.
Нарешті, Радянський уряд вважає цілком свавільною британську вимогу, щоб, незалежно від походження вантажів, які перевозяться, судна, що ідуть з портів тих нейтральних держав, до яких Німеччина має доступ, заходили для огляду, заходили для огляду в  британські або французські порти.
Заявляючи протест проти перелічених заходів Великобританії, уряд Союзу РСР зберігає за собою право вимагати компенсування заподіяних збитків, якщо державне торгове судно СРСР буде примусово приведене в британський або французський порт, або якщо застосуванням указу від 28 листопада ц. р. зовнішній торгівлі СРСР буде заподіяний який небудь інший ущерб. 