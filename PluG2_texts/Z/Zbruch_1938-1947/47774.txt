◦ ◦ ◦ ◦ ◦ ◦ ◦

Щоденник воєнних дій, 14 лютого
В Північній Африці тривають нальоти німецької і італьянської авіації на Бенгазі і інші пункти Кіренаіки, зайняті англійцями. Німецькі бомбардувальники, повідомляється в німецькому зведенні, бомбардували в Кіренаіці ангари, військові табори, а також літаки, що знаходились на аеродромах.
Італьянська газета "Ресто доль Карліно", розглядаючи воєнне становище, що створилося в Африці, заявляв, що захоплення англійцями Бенгазі, найкращого порту Східної Лівії, створило в басейні Середземного моря нове становище. Газета відмічає, що англійці посилили своє панування в східній частині Середземного моря, а сторенням баз на Грецькому півострові, на Кріті і в Кіренаіці висунули свої позиції до центральної частини Середземноморського басейну. Все ж, гадає газета, в цій частині моря перевага на стороні італьянських сил. Газета вважає, що в разі наступу англійських військ на захід через пустиню Сірт до життєвих центрів Тріполітанії, британське командування не може надіятись на безкарний прохід свого флоту через небезпечну для нього центральну частину Середземного моря.
Німецька і італьянська авіація продовжує також нальоти на Мальту — важливішу опорну базу Англії в центральній частині Середземного моря. Мальта є немов сполучною ланкою між іншими англійськими опорними пунктами — Гібралтаром на заході і Александрією на сході. Просування англійців на лівійському побережжі, безсумнівно поліпшує стратегічне становище Мальти.
Англійці, говориться в італьянському зведенні, намагалися в ніч на 11 лютого висадити групу парашутистів в Калабрії і Луканії (південні провінції Італії). Парашутисти були озброєні кулеметами, ручними гранатами і вибуховими речовинами. Всі вони взяті в полон. Англійська авіація зробила також нальоти на острів Родос.
У Східній Африці основні воєнні дії відбувалися в Ерітреї. Згідно з введенням італьянського командування, атака англійців у районі Берена була відбита. Англійські війська майже оточили сильно укріплений пункт Берен. Одночасно англійські частини, як відмічає каірський кореспондент агентства Рейтер, просуваються по сильно пересіченій місцевості на південь від Берена в напрямі на Аресса (в 30 милях на південний захід від Асмари). Після захоплення Ель-Гхена (на півночі Ерітреї) частини англійців ведуть наступ на шляху, який зв'язує Ель-Гхена з Кереном. Італьянське зведення повідомляє також про бої в районі Джуба (італьянське Сомалі), де італьянські нерегулярні частини втримують натиск англійців.
Англійська авіація зробила наліт на район Керена, піддавши бомбардуванню залізничну станцію, склади, автотранспорт і артилерійські позиції італьянських військ. Бомбардування зазнали також Ассаб (Абіссінія) і Массауа. Агентство Рейтер повідомляє, що Італія втратила за час операцій в Африці 1.000 літаків.
В Албанії найбільша активність відмічається на північній і центральній ділянках фронту, де грецькі війська розпочали наступ на окремі італьянські укріплені позиції.
У зведенні верховного командування італьянськоі армії зазначається, що італьянські літаки бомбардували грецьку воєнно-морську базу, місто Аргостоліон і острів Корфу.
13 лютого в результаті проведених грецькими військами наступальних операцій місцевого характеру італьянці були вибиті з укріплених позицій. Як зазначається в зведенні верховного командування грецької армії, греки взяли близько 400 полонених і багато автоматичної зброї, мортир, боєприпасів і т. д. Грецька авіація провела успішне бомбардування воєнних об'єктів у районі фронту. Кореспондент агентства Ассошіейтед Пресс повідомляє, що після інтенсивної артилерійської підготовки греки просунулися вздовж побережжя на 5 кілометрів у напрямі до Валони. Греки розпочали також атаку в центральному секторі фронту і тепер загрожують важливій базі противника.
На англійському фронті відмічається незначна активність. У ніч на 14 лютого, як повідомляється в зведенні німецького командування, німецькі літаки бомбардували аеродроми і промислові споруди навколо Лондона, в гирлі Темзи і в Глазго. Німецькі бомбардувальники атакували в Атлантичному океані кілька торгових суден. Деякі з них дістали тяжке пошкодження.
14 лютого (ТАРС). 