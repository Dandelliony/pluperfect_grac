◦ ◦ ◦ ◦

Американські втрати ЗДА втратили впродовж трьох тижнів 18.000 людей морського персоналу   Як стверджує знавець морських справ агенції Домеї, впродовж 20 днів між 27-им жовтня, коли відбулася битва біля Моно і 17-го листопада, коли закінчилася п'ята повітряна битва над Бугенвіль, північні американці втратили, за уважним підрахунком, 18.000 люда вишколених старшин і моряків.   Цю цифру взято припускаючи що залоги різних воєнних кораблів мають такий склад:   Великий літаконос — 1.600 люда; середній літаконос — 1.400 люда; лінійний корабель — 1.500 люда; великий воєнний кориабель — 1.000 люда; важкий кружляк — 800 люда; кружляк — 350 люда; великий нищильник — 300 люда; нищильник — 150 люда; великий транспортний корабель 800 люда; середній транспортний корабель — 500 люда; малий транспортний корабель — 300 люда.   На основі цих даних можна обрахувати, що дійсні втрати, яких зазнали війська противника перед Буґенвіль, сягають разом яких 18.000 до 19.000 люда.   Американські повітряні атаки на китайські землі   Північно-американські літаки дня 16-го і 17-го листопада заатакували Гонконг і Сватов на південно-китайському побережжі. Над Гонконгом зістрілено в повітряних боях 42 ловецькі літаки. В атаці на Сватов із 17-го листопада після полудня взяли участь лише 25 бомбардувальників які безпляново скинули свої бомби при чому спричинено смерть деякої кількости китайських цивільних осіб.   Житомир здобуто назад   В ході німецьких протиатак на південному відтинку східного фронту минулої п'ятниці здобуто назад місто Житомир.   Найбільша повітряна битва у великоазійській лінії   Найбільша повітряна битва від початку війни відбулася 2-го листопада в районі Рабавля у південно-західному куті Тихого океану. З'єднання аліянтських літаків нараховували 230—210 машин. З того числа японці збили 200 машин.   Німецько-турецькі взаємини   Турецький амбасадор у Берліні виїхав на короткий час до Туреччини. У Стамбулі заявив він представникам преси, що він приїхав до Туреччини нав'язати зв'язок з різними турецькими міністерствами. Німецько-турецькі політичні й господарські взаємини розвиваються в дусі приязні яка лучить обидва краї. Зі Стамбулу турецький амбасадор має замір виїхати до Анкари, де перебуватиме 10 днів,   Словацька постанова   Словацькому парляментові пред'явлено проєкт закону про створення пресової палати, у якій організуватимуться спільно словацькі, німецькі та мадярські редактори і видавці. Новий закон передбачує нові постанови про кваліфікації редакторської професії. Редактори зобов'язані бути членами палати.   Московські постанови занепокоїли католиків   Московські постанови занепокоїли католиків всього світу. Пишуть про це великі лондонські щоденники "Нюз Хронікл" і "Дейлі Експрес" у зв'язку з історичним з’їздом північно-американських католицьких архиєпископів та єпископів у Вашінгтоні. Зокрема католиків хвилюють деякі питання, що їх у Москві не з'ясовано. Мовляв, ні один нарід не має права нищити установу родини, перекреслювати приватну власність, ліквідувати приватні підприємства, та заборонювати діяльність харитативних установ. Все це робить Москва, яка не відмовилася від цих своїх основних напрямних на московській конференції.   Помпи в копальнях донецького басейну не працюють   До ствердження лондонського "Таймсу", що весь донецький басейн зруйнований так, що Совєтський Союз впродовж найближчих 10-ти років не могтиме з нього мати користь, в Берліні говорять, що до цього не треба додавати ні слова. Копальні, що не знайшлися вже під водою, наслідком прориву греблі біля Запоріжжя, залиті водою наслідком зростання ґрунтової води в копальнях, бо наслідком зруйнування могутньої електростації перервано доплив електричного струму для електричних помп у Донецькому басейні.   1.113 жертв голоду на вулицях Калькути   У двох останніх тижнях на вулицях столиці Бенґалії в Індії, Калькуті померло з голоду 1.113 осіб. У тому самому часі у калькутських лікарнях і голодового виснаження померло ще 1.014 осіб. Тільки в останній вівторок померло у лікарнях в Калькуті 59 осіб на виснаження з голоду а день перед тим 163 особи. Ці цифри подає офіційне британське бюро Ройтера.   Донецький басейн знищений на 10 років   Донецький басейн знищений на 10 років. До такого висновку дійшла вислана з Москви совєтська провірна комісія. Вона стверджує, що німці так основно понищили при своєму відвороті донецькі промислові споруди, що впродовж 10 років не можна буде користати з Донецького басейну. Пише про це лондонський часопис "Таймс".   Успіхи німецьких ловецьких летунів в обширі Середземного моря   Німецькі ловецькі літаки добилися нового успіху в обширі південної Греції, відбиваючи спроби британсько-американських атак на тамошні летовища. При втраті одного лише літака, вони збили 11 аліянтських машин.   Підчас одного випаду проти аліянтських летунських баз на Корсиці, німецькі летуни змінили два бомбардувальники на землі та важко пошкодили ще один 4 моторовий літак.   7.000 американських вояків знову потонуло біля Буґенвіль   Вся японська преса занотовує в четвер 5-ту повітряну битву біля Буґенвіль, та пише, що сам тільки останній удар коштував англо-американцям щонайменше 7.000 вояків. Після того, коли Америка, зазнавши перших важких втрат у літаконосах, зараз таки після вибуху війни, зосередилися на будові нових кораблів цієї категорії, і за американськими таки даними мала в останній час 15 літаконосів, то — як заявляє "Агасі Шімбун", останню втрату в кількості 8-ох того роду кораблів, включно з залогою і матеріялом, треба уважати таки великим ударом. Здається, що остання даремна акція була спрямована на те, щоб військам ЗДА, які висадилися на острові Буґенвіль, поблизу Кан Торокіно, дати відсіч і почати звідтіля наступ проти японської бази Рабауль. Хоч наслідком важких втрат в останніх днях аліянтські повітряні атаки на Рабавль у значній мірі послабли, всетаки японські круги сподіються, що аліянти намагатимуться з допомогою десантних літаків продовжувати свої атаки з острівних баз.   У Фінському заливі    Після довшого часу вперше оце в четвер, 5 большевицьких сторожевих і міноловних човнів, знову намагалося пробитися через німецькі мінні загорожі в Фінському заливі. Але їх своєчасно розпізнано і прибережні гармати фльоти обстріляли їх. Одне із суден затоплено, друге окуталося штучною мрякою та важко пошкоджене, встигло уникнути загибелі.   Совєтські підводні човни у пастці Кронштадту   Як повідомляють з добре поінформованих кругів, совєтська балтійська фльота впродовж цього року втратила щонайменше 10 підводних човнів при спробах прорвати ся до Балтійського моря. Ні одному човнові це не вдалося. Завдячити не треба успішній акції німецьких і фінських морських сил, які вміло заклали міни і сітки-загорожі, і стерегли перехід. Крім тих випадків, холи можна було з певністю ствердити затоплення підводного чорна було також багато випадків коли це не можна було устійнити.   Рідна земля 