Англо-американське братання з большевиками

Погром большевиків, розчарування англо-американців
Берлін, 18 жовтня.
Знищення большевицьких армій під Брянськом і В'язьмою, де забрано в полон 560 тисяч большевиків, і здобуто 888 бронемашин та 4.133 гармат, викликало в англо-американських колах велику констернацію. Ця констернація сприводу нечуваної поразки большевиків приймає різні форми. Англійські політичні кола мають жаль до большевиків за те, що вони їх постійно мильно інформували про положення на фронтах та пересилали неправдиві воєнні комунікати й англійці дізналися, що положення на фронті щораз більше загрозливе тільки з інших джерел або, прямо кажучи, з німецьких воєнних звідомлень. — Треба признати, що ці закиди англо-американських кол у сторону своїх большевицьких союзників здебільшого виправдані, але треба підкреслити, що завдяки тим закидам, Англія й Америка дуже легко можуть скинути з себе вину за те, що вони не дали большевикам допомоги. Це один із засобів притаманних англійській дипломатії, яка завжди в подібних випадках шукає виходу з неприємного положення. Не можна теж сказати, щоб Англія чи Америка не цікавилися станом большевицького фронту. Як подають в "Ню-Йорк Таймсі", сам Рузвельт цікавився особисто положенням на фронті, велів зробити собі спеціяльно освітлений знутра електрикою глобус, а полковник Доновен, шеф американської військової розвідки (відомий спричинник перевороту в Сербії і її війни з Німеччиною) постійно інформував Рузвельта про висліди воєнних дій на Сході. Але полковник Доновен не міг знати справжнього стану цих бойових дій, коли не знав їх також большевицький амбасадор у Вашінгтоні. А не знав він їх тому, бо Москва свідомо не хотіла інформувати своїх буржуазних союзників про становище на фронті, хоч домагалася негайної допомоги. Ось до чого довело англо-американське братання з большевиками, яке для одних скінчилося погромом, а для других розчаруванням. 