◦ ◦ ◦ ◦

270 тонн німецька артилєрія затопила на Дніпрі
Берлін, 15 серпня. Дня 9 серпня обстрілювали частини німецької артилєрії з берегів Дніпра сов. торговельні пароплави. При цій нагоді знищено 2.700 тонн сов. корабельного тонажу. У висліді знищення німецьким військом, інших комунікацийних шляхів більшовики примушені були вжити водяної комунікації в низу Дніпра.
Кавказ загрожений
Ню-Йорк, 12 серпня. Нюйорська радіовисильня передала своїм слухачам "незвичайно важну" вістку: оце совєтський амбасадор у Лондоні, Майский, є поважно зажурений, що німці можуть зайняти у найближчих днях Одесу і Миколаїв і тим самим матимуть відкритий шлях до нафтових джерел на Кавказі.
770 французьких злочинців у рядах англійської армії
Віші, 12 серпня. Часопис "Еффор" повідомляє, що англійці та їхній прислужник, бувший генерал де Голль покликали до англійської армії 770 французьких важких злочинців, які були депортовані на досмертні роботи у французькій карній колонії Гваяні. Злочинців перевіз до Африки канадийський пароплав і тут покликано їх до служби в таборах французьких полонених у загарбаних англійцями колоніях.
Протикомуністичні постанови у французьких кольоніях
Віші, 12 серпня. Розпорядком міністра кольоній введено під загрозою високих кар у всіх французьких кольоніях постанову про заборону друку, поширювання та продажі гимнів, пісень та віршів комуністичного або анархістичного характеру. Розпорядок видав французький уряд минулого місяця для зайнятих та свобідних просторів Франції.
Німецько-фінляндська дружба
Прийняття на честь посла.
Берлін, 15 серпня. В Берліні влаштовано в честь фінляндського посла професора Ківімекі прийняття, яке проходило під знаком німецько-фінляндської дружби, і на якому явилися численно високі представники держави, армії, партії, господарства та науки. Посол Ківімекі підкреслив у промові, що Німеччину і Фінляндію вяже спільнота інтересів, зроджена зі спільної небезпеки та що ввесь фінляндський народ вірить у слушність своєї справи в боротьбі зі злочинними силами більшовизму.
Втікати не дають...
Налети над Дніпром. Берлін, 15 серпня. У полудневій Україні звернулися налети німецької авіяції 13 серпня з особливою настирливістю на переходи через Дніпро, куди стовпилися втікаючі совєтські війська.
Скінчилася шпигунська робота
Антикомінтерн перебрав Бюро Інтуріста
Анті-Коммінтерн перебрав сьогодні філію Інтуріста, відомого більшовицького "подорожного бюра" в Берліні на свою власність і перемінив його на книгарню Анті-Коммінтерну. Так зліквідовано остаточно останню централю більшовицької агітації, що прикриваючись договором приязні, виконувала в виді невинного подорожного бюра свою діяльність аж до останніх днів.
Бюра Інтуріста в Берліні, Гамбургу (до 1939), Брюсселі, Відні (до "аншлюсу"), Осльо, Парижі, Лондоні, Антверпії, Гельсінках, Ню-Йорку, Токіо, Тегерані — назвім лише кілька їх — діють або діяли на зовні, як невинні комунікаційні бюра, тоді як насправді були вони агітаційними та реклямовими філіями Коммінтерну, закордонного ГПУ і більшовицькими посольствами, що, як відомо, були теж централями заговірників і душегубів. Відвідувачам Совєтів, що їхали почерез це бюро, показували невинні зверхним виглядом агенти ГПУ на рафіновано устійненій подорожній трасі такі прегарні частини країни, кращих від яких годі було найти на Ревієрі чи в Парижі. Та той самий подорожний зустрічав, якщо йому пощастило "зійти з траси" й податися на бічні дороги, скрізь у Совєтах картини найбільшої нужди і недолі населення на кожному кроці.
Ліквідацією берлінської філії Інтуріста в перших днях протибільшовицького походу усунено останню комірку комуністичної агітаційної мережі, що маскувала себе бюрами подорожі. В кімнатах цієї філії буде проходити тепер освідомлююча робота німецького боєвого інституту "Анті-Коммінтерн", який вияснюватиме загалові забріхані методи більшовизму та доказуватиме власними розвідними і освітніми матеріялами, що вже давно найшлися здорові, будуючі сили, для боротьби з руїнницькою роботою паліїв та опришників з Коммінтерну. (ур)
Розпучливе положення сов. військ
Більшовики пошукують за "винними" заломання совєтської армії
Берлін, 15 серпня. Ярке світло на розпучливе положення сов. військ кидає військовий приказ 20 сов. армії, який попав в німецькі руки під час боїв на північний схід від Смоленська. В обличчі безвихідности їхнього положення починають більшовики зовсім явно шукати за "винними" заломання сов. армії. Вони ставлять офіцирів та комендантів поодиноких частин перед воєнний суд тому, що ті немогли передавати звідомлення Москві про побіди. Захоплений приказ звучить: "До всіх частин 20 сов. армії. Всі, що поширюють боязливість і переполох при виконуванні боєвих приказів, будуть позбавлені становища та передані воєнному судові". Далі бачимо список жертв цього приказу: "Комендант 34-го панцирного полку (17-та панцирна дивізія, 5-тий механічний корпус), поручник Ляпін, комендант баталіону 33-го панцирного полку (17-та панцирна дивізія), поручник Пятін; заступник команданта баталіону при розвідчому баталіоні 17-тої панцирної дивізії, сотник Чураков. Приказ подати до відома цілому старшинському корпусові до ротного коменданта включно". Цей приказ є підписаний "членом військової ради" комісарем корпусу Семєноффскім і зазначений командантом 20-ої армії генерал-лейтнантом Курочкіном. Далі підписали приказ шефф штабу 20 армії генерал-майор Н. Корнефф і "шеф контрольного відділу" комісар полку Сударіков. Погано мусить бути з боєвим духом совєтських військ, коли їхні володарі таким способом намагаються піднести мораль вояків та офіцирів. Політруки женуть скорострілами і пістолями совєтських вояків в обійми смерти. Контрольні відділи військ провіряють поставу офіцирів та комендантів.
Фінляндський удар в запілля
Перший повний звіт про фінляндські воєнні дії у Карелії
Гельсінки, 15. серпня. Фінляндське Головне Командування проголосило перше своє звідомлення про воєнні дії в Карелії. Він такий: спеціяльно підібрані відділи фінляндської армії спрямували вже 14. липня низку атак в Ладого-Карелію і на північ від Вієну. Їх завданням було пробитися у східні округи Карелії та обсадити скрізь у країні ті центральні становища, що мали значіння для совєтського спротиву на властивому фронті. Так мали ці відділи просунутись далеко поза ворожий фронт і піддаючи під свою контролю всі важніші точки, гальмувати ворожу воєнну машинерію. Одинокою передумовою цього смілого задуму було сподівання, що товариші, які залишилися на властивому фронті, звяжуть тамошні совєтські відділи і що отак ці висунені фінляндські частини зможуть, хоч і малі кількістю, певно переводити дії в запіллі ворога. Цей очайдушний експеримент вдався вповні: до вісьмох днів фінляндські частини осягнули крізь густі та бездоріжні ліси, важні центральні точки в околиці Авнус та Петровськой і вдержали їх у безупинних ворожих протиатаках, при чому звязок з товаришами мали ці відділи тільки по радіо та літаками. Відтепер дожидали зони вмаршу решти фінляндських військ у ці околиці. На переломі липня — серпня фінляндська армія почала свою головну офензиву. Сильними клинами посунулася вона аж до півн.-західніх берегів озера Ладога і розбила увесь совєтський фронт, що мав боронити доступу до Ладого-Карелії, на поодинокі "кітли", які ждуть своєї ліквідації. Коли це вдасться, дорога до цілої Карелії буде вільна.
Японське летунство
Токіо, 15 серпня. Агенція Домеї звідомляє з фронту, що Японці заатакували у вівторок ключеві становища китайського запілля. Морське летунство бомбардувало місто Кунмінг, столицю провінції Юннан, та поцілило арсенал, де вибухла важка експльозія. Одночасно заатаковано масковані самоходові гаражі та газолінові збірники положені 3 км. від міста Кунмінг. Спричинено сильну експльозію, з якої хмари диму дійшли до висоти 2000 м. Літаки вернулися без втрат до випадових баз у французькому Індокитаю. Летуньство суходольних відділів бомбардувало фабрики і військові об'єкти в провінції Шетшуан. 