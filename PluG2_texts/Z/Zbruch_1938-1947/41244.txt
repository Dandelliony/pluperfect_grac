Оголошення. — Виставка художників Москви і Ленінграда

Львівський державний театр опери та балету
до відкриття сезону 1940 — 1941 року
Репертуар
Опери: Тихий Дон, Тарас Бульба, Євгеній Онегін, Аїда, Кармен, Травіата, Мадам Бетерфляй, Богема, Казки Гофмана, Фауст.
Класичні оперети: Циганський барон, Дочка Анго.
Балети: Дон Кіхот, Снігуронька, Лебедине озеро.
Провадиться продаж абонементів та прийом заявок на культпоходи через виїздних касирів, в касах театру та у всіх міських касах Центральної театральної каси. — Каса театру відкрита щоденно від 11 до 3 год. дня та від 5 до 9 год. вечора. — Телефон №136—60. Львівська державна філармонія (зал Консерваторії, вул. Хорущини, 7)
8 вересня відкриття симфонічного сезону.
Концерт з творів Бетховена. Диригент Микола Колесса.
Соліст Лев Сак (скрипка).
Початок о 21 год.
Квитки продаються щодня з 13 до 16 год. і з 18 год. в касі консерваторії, в ЦТК та її філіях.
Дітям до 13 років вхід на вечірні концерти заборонено. Державний єврейський драматичний театр (Соняшна, 23) 10 вересня відкриття сезону. Прем'єра "Якнегоз" — муз. комедія Шолома Алейхема на 3 дії, 5 картин. — Постановка режисера Друзя А. Г. — Початок о 8 год. 30 хв. вечора. У Львівській державній консерваторії є такі вакансії:
1. При кафедрі спец. фортепіано: посада викладача з половиною ставки зарплати.
2. При кафедрі співу: посада доцента сольного співу, доцента камерного співу з половиною ставки, асистента сольного співу з половиною ставки, асистента режисера оперного класу з половиною ставки, посада викладача ритмопластики з половиною ставки.
3. При кафедрі історії музики: посада професора.
4. При цикловій комісії мов: 2 посади викладачів російської мови. Заяви надсилати до секретаріату — Львів, вул. Хорущини, 7.
Дирекція Львівської Державної консерваторії. Виставка художників Москви і Ленінграда
Сьогодні у Львові відкривається виставка творів художників Москви і Ленінграда.
На виставці слід перш за все відзначити роботи, які зображують геніїв людства Леніна і Сталіна. Тут є історична картина художника Грабаря "Селяни - ходаки у Леніна". В ній художник відобразив момент розмови Леніна з селянами в присутності товариша Сталіна. В картині відчувається щирість і теплота.
Художник Єфанов надіслав на виставку новий портрет Вячеслава Михайловича Молотова. В основу свого твору він поклав момент, коли тов. Молотов відпочиває в кріслі. Ця робота автору прекрасно вдалася.
Виставка має понад 200 картин на різноманітні теми. Тут є робота молодого художника Шурніна "1919 рік". Особливо привертають увагу "Повернення з фінляндського фронту" — Адліванкіна, етюди будівництва Палацу Рад, багаточисленні пейзажі Арктики — Меркулова, Бібікова і інших.
Над входом на виставку висить величезне полотно, виконане масляними фарбами — "Кіров в Хібіногорську" — Федорова.
Картини художника Сергія Герасимова — "В горах Кавказа", "Зима", "Фронтовик" — виконані задушевно, щиро, в ліричному тоні.
Відомий не лише в СРСР, а й закордоном академік Богаєвський прислав картину "Пейзаж Сходу". Кукринікси намалювали маслом велике полотно "Втеча фабриканта". Картини Дейнеки характерні повними сонця і радості фарбами. Особливо майстерно написані ним з натури "Мати" і "Купальщиці".
Досить сильно намалював картину молодий художник Решетніков. Будучи учасником відомої епопеї челюскінців, він добре вивчив життя в суворих умовах Арктики і тому його картина про челюскінців, які жили на крижині, глибоко і надовго залишається в пам'яті. Є багато майстерно написаних картин: "Колгоспні коні", "Колгоспниця-листоноша" художника Пласнова, "Комсомольці слухають музику" — Рубінштейна, "Далекий схід" художника Нізки і інші.
В усіх цих картинах реалістично відбито багатогранне життя соціалістичної країни.
З. Невідома. 