◦ ◦ ◦ ◦ ◦ ◦ ◦

Ремонт шляхів розпочато в Городокському районі. Трудящі села Волчухи зобов'язалися відремонтувати 700 метрів шляху до 1 липня. Для ремонту шляхів завезено 27 возів будівельних матеріалів.
До Львова приїхав на гастролі Білостокський державний театр мініатюр. Театр покаже трудящим ряд цікавих постановок з піснями і танцями. Керує театром артист м. Бродерсон.
Почалася відбудова Жовквівського кафельного заводу, який був зруйнований під час війни. В липні він почне працювати.
Хроніка мистецтв. До Львова приїжджає на гастролі лауреат міжнародного та всесоюзного конкурсу піаніст-орденоносець Яків Флієр. З першим концертом він виступить 13 червня в залі консерваторії. В програмі 30 симфонія Рахманінова. 15 червня відбудеться сольний концерт з творів світових класиків та кращих радянських композиторів.
16 і 20 червня у Львові відбудуться вечори єврейської народної пісні, організовані філармонією, з участю молодого московського співака, відомого виконавця єврейських народних пісень Зіновія Шульмана.
Поширення торгової мережі на залізниці. Ще недавно у Львові та на лінійних станціях Львівської залізниці було всього 13 магазинів та 8 їдалень "Трансторгпита". Зараз на залізниці налічуються 53 магазини; кількість їдалень збільшилась удвоє. Значна кількість нових м'ясних, овочевих, хлібо-булочних та кондиторських магазинів відкрито на лінійних станціях. В червні "Трансторгпит" відкриває ще два магазини: культтоварів і меблі.
Паливо для трудящих. Райрада Залізничного району м. Львова розгорнула роботу по забезпеченню трудящих паливом на 1940—41 рік. Згідно з передбаченою держпланом нормою, Залізничний район одержить 30 процентів палива з завезеного до міста. В районі вже підготовлено 16 складів для схоронення і продажу палива.
Збільшення кінотеатрів. В нашій області вже відкрито 39 кінотеатрів, з них 17 в районних центрах. 27 кінопересувок обслужують колгоспи, села і хутори. Найближчим часом будуть відкриті кінотеатри в усіх районних центрах області. Кількість кінопересувок збільшиться до 37. Збільшення кінотеатрів викликало потребу підготовки кваліфікованих кадрів. Для цього у Львові організовано курси кіномеханіків, на яких навчається 180 чоловік. Курси забезпечені лабораторіями, зразковим кіноапаратним залом з найновішими моделями радянських кіноапаратів. Тут організовано також опорний пункт центральних курсів заочного навчання механіків звукового кіно. 