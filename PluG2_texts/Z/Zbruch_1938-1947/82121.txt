† Д-р Михайло Волошин.

  Смерть визначного громадянина   У Львові помер 29-го липня 1943 р. адвокат д-р Михайло Волошин, у 66 році життя. Д-р Волошин був президентом Львівської Палати Адвокатів, президентом Надзірної Ради Центробанку, віцепрезидентом Надзірної Ради Народної Торгівлі, синдиком центральних кооперативних установ — Центробанку і Маслосоюзу, довголітнім членом Контрольної Комісії РСУК, заступником голови Музичного Т-ва ім. М. Лисенка, членом українських установ.   Д-р Волошин був громадянином з крови й кости. В 1914 році вступає як старшина в ряди УСС, а в 1918 році дав товчок до зриву. По війні відкриває в 1919 р. адвокатську канцелярію та починає організувати повоєнне українське громадянське життя. Засновує Колєґію Оборонців, а в 1923 р. Союз Українських Адвокатів. Не було політичного процесу, в якому ця Колєґія безінтересовно не боронила б. Пізніше як віцепрезидент Союзу вкладає д-р Волошин чимало труду і великих змагань у боротьбу за права рідного народу. Завдяки великому життєвому досвідові, товариському тактові, високому розумінні завдань українського народу осягав Покійний все, до чого змагав. Д-р Волошин умів цінити право і рівночасно вмів розуміти дійсність. Імя Покійного мало добру славу не тільки у своїх, але і в чужих.   Покійний д-р М. Волошин був одним з основних стовпів української кооперації. Має велетенські заслуги в тому напрямі. А як адвокат був зразком практичного правника, який своїм прикладом мав великий виховний вплив на молодих адвокатів. Йому присвічував завжди ідеал зразкового громадянина, ідеал оборонця права і громадянського діяча.   Велика участь громадянства на похороні бл. п. д-ра М. Волошина свідчить про велику пошану до Нього. З Покійним зійшла в могилу дуже вартісна людина.   Вічна Йому Память!   Рідна земля 