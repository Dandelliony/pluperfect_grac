◦ ◦ ◦ ◦ ◦ ◦ ◦

Комітет Шевченківського свята у Відні повідомляє, що 30. III. 1941 р. в год. 20-ій відбудеться у віденському Концертгавзі репрезентативний Шевченківський концерт з такою програмою: святочна промова в українській і німецькій мовах, композиції до слів Шевченка таких мистців, як Вербицький, М. Лисенко, Ф. Колесса, М. Волошин, Д. Сочинський, В. Матюк, І. Воробкевич, І. Степовий і А. Гнатишин. Крім цього виконають інструментальні твори В. Барвінського та Д. Бортнянського. До виконання цієї програми Комітет запросив найкращі українські мистецькі сили Відня. Програма Свята з огляду на сподівану численну участь німецької публики виготовлена в мистецьку оформленні в німецькій мові. За Комітет Шевченківського Свята: д-р Маркіян Дзерович, голова; д-р Остап Грицай, заступник голови.
В похоронах радн. Максиміліяна Маєр-Гайденгаґена, відомого знавця й прихильника української справи, дня 12. ц. м. у берлінській крематорії, взяли численну участь представники української кольонії в Берліні. Між вінками видніли три з жовто-блакитними лентами від Українського Національного Обєднання, Української Пресової Служби і від Українських Націоналістів.
В Мінхені заснували нове українське студентське товариство "Батурин". (Адреса його: Мінхен 2, Дахаверштрассе 82/6, бай Ґрубер, Роман Білик).
Українським купцям до відома. Пригадуємо, що в дні 23. березня ц. р. відбудеться в Кракові зїзд українських купців з Ґенерального Ґубернаторства. Характер зїзду чисто господарський, життєві справи української приватної торгівлі. Участь кожного українського купця вказана в його власному інтересі.
Другий концерт Оксани Бурбелло в Берліні. Заходом Філії Українського Національного Обєднання в Берліні відбувся 9. ц. м. другий концерт українських та німецьких мельодій нашої молодої співачки Оксани Бурбелло. В програму ввійшли крім народніх українських пісень та композицій Лисенка й Колесси, твори Ваґнера, Моцарта, Муссорґського й ін. Цей другий концерт О. Бурбелло в Берліні увінчався повним успіхом. Фортепяновий дострій лежав у руках проф. Йозефа Крепеля. Частина доходу з концерту була призначена на добродійні цілі. Після обох своїх виступів на берлінській сцені, що зустрінулися з повним признанням приявної публики та з похвальним становищем критики, вибирається наша співачка в артистичне турне до Відня й Праги.
До відома українцям у місті Бресляв і в околиці. Повідомляємо, що в Бресляв заложено товариство Українського Національного Обєднання (УНО) в дні 19. січня ц. р. Просимо українців і Гуртки УНО на Шлеську, що ще про це не знають, навязати звязок із нашим товариством. В кожну неділю в год. 16.30 відбуваються ширші сходини. В неділю 23. березня відбудеться Шевченківське свято в год. 17.30. Адреса домівки УНО: Бресляв, Адальбертштрассе 1. 