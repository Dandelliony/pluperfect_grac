◦ ◦ ◦ ◦ ◦

Матуральні курси. На основі розпорядку Головного Відділу Науки та Навчання при Уряді Генерал.-Губернатора в Кракові будуть відкриті матуральні курси для української молоді, що ізза політичних чи воєнних обставин не покінчили середньої школи. Молодь колишніх середніх шкіл (гімназій) української національности, що дотепер не вступила у вищі школи, має зголоситись у керівників найближчих гімназій та старатись про прийняття на курси.
Циркові виступи. У суботу, 7-го лютого, в неділю, 8-го лютого та в понеділок, 9-го лютого ц. р., в залі Львівського Оперного Театру циркові виступи. Початок вистав: 7 год. вечора.
Банк Краєвої Господарки у Львові. Банк Краєвої Господарки (Ляндесвіртшафтсбанк) ін Лємберг А. Г.) Спілка Акційна у Львові повстала на німецькому банковому праві в жовтні 1941 р. зі закладовим капіталом 5 міліонів золотих. Акційний капітал має Банк Краєвої Господарки в Варшаві. З хвилиною відкриття банку, урухомлено всі нормальні відділи, що входять в обсяг банкового діяння. Банк має теж девізові права. Він має фінансувати цю господарську ділянку, яка хвилево є під управою комісарів і довірених. Розвій кредитів, потрібних до кредитування цієї ділянки, поступатиме поволі тому, що в большевицькій структурі поняття кредиту не існувало. У зв'язку з тим сьогоднішній товаровий оборот відбувається переважно готівкою. Від зросту одиничного кредиту залежатиме ціла кредитова акція банку.
Обмеження зужиття електричного струму. На основі розпорядку Губернатора Галичини обмежується зужиття електричного струму, як у приватних домах, так і в установах та підриємствах. У мешканнях з одною кімнатою можна зужити 10 клв. електричного струму місячно, з двома — 15 клв., з трьома — 18 клв., з чотирма кімнатами — 20 клв. В урядах і в інших адміністративних установах, як і в касарнях, для кожного приміщення призначується 20 клв. Ті, що користають з електричних приладів, можуть зуживати: для прасування 10 клв. місячно, для 1 кухні 60 клв., для 1 електр. кітла до 40 літрів об'єму 50 клв., для більших кітлів 150 клв. місячно. Порушення норми числиться по 10 зол. за кожний дальший кільоват, або й виключення струму взагалі. Кухонки та інші електричні урядження в домах уживати можна, зуживаючи приписану кількість струму.
Торгів на коні відбувати не можна. Згідно з розпорядком Губернатора Галичини, заборонено відбувати торги на коні в Галичині від 5 лютого до 31 березня. Порушників розпорядку жде висока грошева кара, а то й кара тюрми.
Новий штадтгавптман у Львові. Львів, 7 лютого. В п'ятницю, 6-го лютого ц. р. Губернатор Дистрикту Галичина ввів в урядування новопризначеного штадтгавптмана міста Львова, д-ра Геллєра, що досі був крайсгавптманом краківської округи. Дотеперішній львівський штадтгавптман Куят перейшов до відділу внутрішнього управління при Губернаторі Дистрикту Галичина. Передача урядування відбулася в год. 10-ій ранку в гарно прибраній залі засідань Управи міста. Дотеперішній штадтгавптман Куят у своїй промові подав багато даних про відбудову міської господарки після звільнення Львова від большевиків. Після того Губернатор д-р Вехтер подякував дотеперішньому штадтгавптманові за його працю в Управі міста та доручив становище штадтгавптмана д-рові Геллєрові. У своїй промові д-р Геллєр у першу чергу подякував Губернаторові за довір'я, яким наділив його, призначаючи на таке становище, та з'ясував присутнім свої думки про свою майбутню працю. Вкінці б. штадтгавптман Куят попрощався із своїми співробітниками, висловлюючи між іншим свою подяку всім службовцям, що добре працювала під проводом д-ра Біляка. Після закінчення акту передачі Губернатор д-р Вехтер та інші достойні гості вписалися у пропам'ятну книгу Управи міста.
Зарядження Губернатора Дистрикту Галичини з дня 31. січня 1942, відносно максимальних цін на каміння до мурування. На підставі параграфу І. тт. 1 і 3 розпорядження про установлення цін в Генеральному Губернаторстві з 12. квітня 1940 р. (Д/Р. Г. Г. 1. ст. 131) в сполуці з параграфом 1. другого розпорядження про впровадження правних приписів відносно цін в Дистрикті Галичини з 6. вересня 1941. (Д. Р. Г. Г. ст. 525), установляю з уповноваження Управління Генерального Губернаторства (Уряд для установлення цін) такі максимальні ціни на каміння до муровання: 1) Максимальні ціни: Каміння до муровання І. сорта 270 X 130 X 60 за 1.000 шт. зл. 65. Каміння до муровання II. сорта 270 X 130 X 60 за 1.000 шт. зл. 59. 2) Вище наведені ціни належить розуміти за кожних 1000 штук, заладованих на віз, тягаровий віз, вагон малої залізниці або і Східну Залізницю від заведення. 3) Ціни важні для фабрикату і формату згідно польських промислових норм з приписаною толєранцією (відхиленнями). 4) Вище наведені максимальні ціни не можуть бути перевищені, натомість можуть бути знижені. 5) Провини проти цього зарядження будуть покарані згідно параграфу 6. повище наведеного розпорядження. 6) Це зарядження вступає в силу 1. лютого 1942 р. Der Gouverneur des Distrikts Galizien Amt fur Preisuberwachung Dr. Rodig 