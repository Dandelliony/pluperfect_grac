Українська Парляментарна Репрезентація зголосила внесок у справі автономії для українських земель у Польщі.

Нові інтерпреляції українських послів.
Варшава 9. грудня
Найбільшою сензацією на сьогоднішньому засіданні сойму був внесок Української Парляментарної Репрезентації у справі територіяльної автономії для всіх українських земель у Польщі. Необхідний для внеску пятнадцятий підпис дав один волинський посол.
Назва проєкту така: Проєкт конституційного закону Галицько-Волинської Землі. Проєкт має 21 статтей і мотивацію.
Зголошення цього проєкту — тому то ніхто не сподівався, що це так швидко станеться — викликало серед представників преси і в політичних колах помітне вражіння. Президія сойму відложила відчитання проєкту і формальне його приняття до чергового засідання.
Крім цього на сьогоднішньому засіданні сойму українські посли зголосили 5 інтерпеляцій, а саме: чотирьох послів у справі відомих в Галичині, І пос. д-р Витвицький до міністра внутрішніх справ у справі конфіскати його промови з 3. XII. ц. р. в "Ділі" з 6. XII. ц. р.
Довідуюся, що в цих днях відбулася конференція деяких варшавських редакцій у справі спільних кроків проти українських автономістичних тенденцій. У звязку з цією конференцією сьогоднішня полуднева варшавська преса почала сильний протиукраїнський наступ.
КТВ. 