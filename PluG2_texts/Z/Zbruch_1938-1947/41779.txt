Львівщина радянська

Електрика і газ
Те, що зроблено за день в справі поліпшення культурно-побутового обслужування трудящих Львова, не перелічиш.
В Стрийському парку закінчено електроустаткування арени для симфонічного джаз-оркестру. Тут проведено чотирма прольотами 140 метрів повітряної сітки.
Протягом дня в місті електрофіковано 10 робітничих квартир, які раніше освітлювались гасовими лампами й свічками. Якщо за часів панської Польщі в Львові на душу витрачалось електроенергії 9,5 кіловат, то тепер витрачається 14 кіловат.
По вулиці Гаузнера (Сталінський район) в цей день, газофіковано 15 робітничих квартир і в кожній з них поставлено газові плити. Всього протягом дня газофіковано 33 робітничих квартири. Почта, телеграф
Радянський Львів став значним центром зв'язку. З різних кінців неосяжної батьківщини — з Москви, Ленінграда, Києва, Харкова і багатьох інших великих і малих міст прибувають сюди листи, грошові перекази, різні бандеролі, передаються телеграми і т. інш.
Львів живе повнокровним життям, міцно зв'язаний з містами і селами СРСР. Він бо є один із важливих обласних центрів квітучої Радянської України.
Вчора до Львова надійшло 37.820 періодичних видань, 32.925 простих листів і карточок, 6.946 рекомендованих листів і карточок, 745 грошових переказів, 360 посилок, 150 цінних листів, 655 бандеролів.
Відправлено з Львова 36.200 простих листів і карточок, 3.775 рекомендованих листів і карточок, 721 грошових переказів, 216 бандеролів.
Трудящі Львова одержали 4.713 телеграм. Надіслано з міста 3.957 телеграм. ***
Багато трудящих міста передплачують багато різних видань. Лише за вчорашній день "Союзпечать" прийняла передплату на 1.280 примірників газети "Правда", 412 — "Известий", 385 — "Советская Украина", 140 — "Комуніст". Крім того передплачено 1.465 примірників інших газет і 315 примірників журналів. В магазинах і крамницях
Вчора як і в попередні дні в промкрамових і продуктових крамницях Львова з ранку і до вечора провадилась жвава торгівля. Ранком всі торговельні магазини випустили в продажу 15 тонн м'яса, понад 10 тонн ковбасних виробів, 5 тонн сливочного масла, багато оселедців, цукру, овочів. Тільки магазини Львівського харчоторгу №2 продали вчора коло 20 тонн кавунів, 25 тонн різних овочів, 10 тонн цукру і стільки ж господарського мила.
Заступник директора Львівського універмагу тов. Лисий повідомив чим вони торгували цього дня. До 5-ї години було продано більше як на 25 тисяч трикотажних виробів, майже на 20 тисяч готового одягу, на 45 тисяч взуття, майже на 100 тисяч текстильних виробів, шовку, сукна. Продано також 10 велосипедів.
На засолочних пунктах торговельних організацій міста провадилась засолка огірків, капусти, помідор. О 5-й годині облторгвідділ повідомив, що вже засолено 1.255 тонн огірків, 237 тонн помідор, 179 тонн капусти. В цей же нас з Львова виїхали в райони області 50 автомашин для перевезення 100 тонн заготовлених там різних овочів для трудящих міста.
Товарооборот по всіх торговельних організаціях міста за день досяг приблизно 3 міліонів 200 тисяч карбованців. 