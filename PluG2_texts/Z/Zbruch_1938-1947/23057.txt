◦ ◦ ◦ ◦ ◦ ◦ ◦ ◦ ◦ ◦

По широкому світі.
Анґлійський король затвердив номінацію ґенерала Лідделя на становище ґубернатора й коменданта Ґібральтару на місце ґен. Апронсіда, що став ґенеральним інспектором заморських сил.
Товариство анґлійсько-американської преси в Парижі гостило в середу сніданком міністра Боннета. Промови виголосили: голова товариства Гавкінс, президент муніципальної ради Дельоме і міністр Бонне.
Вантажний самохід, що віз еспанських вояків до Більбао, впав у пропасть, заваливши поруччя моста. Двох вояків убитих, одинацять ранених.
Новий американський амбасадор в Еспанії Олександер Веддель приїхав до Бурґон.
Швецію навістили пожежі. В північнім Швеції згоріли 4 маєтки, в місцевости Йоерн горить ліс, при чому пожежа охоплює щораз більші простори й загрожує містечкові Йоерн.
Шлюб кн. Сполєто з грецькою княжною Іреною відбудеться у Фльоренції 1-го липня ц. р.
Знайшли двох молодих мадярських туристів Івана Фльоріса і Льва Алєра й їх італійського провідника, які згинули підчас того, як намагалися вийти на Мон Блян.
Італійський міністр фінансів заявив у сенаті, що у східній Африці італійці поширять плянтації кави, щоб забезпечити Італію тим продуктом.
Делєґація Глінкової Ґвардії перебуває в Німеччині під проводом полк. Мікуляші Бемхеса та знайомиться між іншим з уладженнями "фронту праці". Була на привитанню лєґіону "Кондор" у Гамбурзі.
У Берліні закінчили декорацію міста на приїзд югославянського реґента кн. Павла, що в середу вечором станув на німецькій границі.
Б. премієр Вальдемарас має приїхати в найближчих днях до Литви. Кажуть, що має поладнати тільки свої особисті справи.
В Румунії відбудуться в четвер вибори до парляменту на підставі нової виборчої ординації згідно з корпораційною системою.
Перед італійським королем відбудеться 10-го червня ц. р., у день Свята Фльоти, ревія 22-ох тисяч моряків.
Мадярські політичні кола з зацікавленням чекають на промову, яку премієр Телєкі має виголосити в четвер до делєґації з Шегед, що вручить премієрові мандат з того міста.
До Риґи приїхав новий литовський посол Дайліде.
У місцевости Барбершови під Акром (стейт Огайо) вибух земний газ, який вдували до огрівання. Вибух знищив шкільний будинок, 35 дітей у віці 6—11 літ поранені.
Рада міністрів на Кубі ухвалила відмовити дозволу 900 жидам, що хотіти поселитися на острові. Корабель з жидами мусить відплисти з Куби.
Близько стації Вікторія у Льондоні вибухла слізна бомба. Того, що кинув бомбу, зловили.
Завалився міст, який лучив місто Турин із підмійською оселею Мукалієрі. На мості було 30 осіб, з них 4 згинуло. 