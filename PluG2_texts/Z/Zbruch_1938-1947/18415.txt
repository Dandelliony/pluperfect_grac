Покинув греко-кат. обряд. — "Волинь" перестане виходити? — Возьний украв 1.600 зол.  —  Львівська хроніка. —  Роботящий воєвода. 

Йосиф Дністрянський, емер. староста в Збаражі і Чорткові, стриєчний брат вельмишанованого в нашій суспільности бл. п. проф. унів. д-ра Станислава Дністрянського, покинув на днях греко-кат. обряд. Як довідуємось, п. Йосиф Дністрянський — це 78-літній старець і люди, що його знають, виключають, щоб він змінив обряд на підставі свого особистого рішення. Цією справою займалась його жінка, з дому Дзєржановська.
"Волинь" перестане виходити? Довідуюся з волинських політичних кол, що небавком має перестати виходити луцький польський тижневик "Волинь". Його місце заняв би, зрозуміло, новий льокальний пресовий орґан озонового напрямку. Можлива ліквідація "Волині" означала б кінець мрій про поворот воєв. Юзевського до Луцька. Не від речі буде тут пригадати, що найкращий розвиток "Волини" припадає на часи, коли зоря воєв. Юзевського почала вже примеркати. Тоді то "Волинь" розвинув був широко свої сторінки для пропаґанди концепцій свого інспіратора і навіть зорґанізував свій відділ у Варшаві. Одначе оборонна офензива "юзевчиків" прийшла запізно. Юзевський виїхав, а за ним розїхались і головні підпори "волинізму". А тепер по шістьох роках істнування мають зліквідувати і політичну дитину Юзевського — його пресовий орґан "Волинь". — Гром.
Возьний украв 1.600 зол. Поліція арештувала в середу у Львові возьного ф-ми "Дойц Гумбольт" Юрія Маєвського, який украв минулої ночі з бюра ф-ми 1.600 зол. Арештований признався до крадежі і звернув 1.500 зол. При ревізії знайшли в Маєвського ще лиш 20 зол., бо 80 зол. Маєвський успів уже рано видати. Один з інжинірів заявив, що Маєвський украв йому перед 12 роками 140 зол., о пошкодований не повідомляв про це поліції, щоб не нищити карієри молодому ще тоді Маєвському.
Львівська хроніка. Із захисту для малолітніх хлопців при вул. св. Софії втекли: 17-літній Роман Мікротович, 16-літній Тадей Полянський, 17-літній Тадей Лучко і 17-літній Володислав Шкляний. — Давидові Кремерові з Угнова вкрав хтось на заїзді Лібермана при вул. Бриґідській 20 кґ. шкіри та скриньку тютюну вартости 800 зол. — Швець Мих. Шпуляр повідомив поліцію, що Марія Н. з вул. Соняшної погрожувала йому від довшого часу, що випалить йому очі. В середу, коли Шпуляр був у свого товариша при вул. Сикстуській, прийшла туди Марія Н. та кинула в нього пляшкою зі сільним квасом. Та на щастя пляшка поцілила стіну й там розбилася. Квас облив долівку. Поліція почала слідство. — Авто ч. 40536 наїхало зізаду на віз Івана Шевця з Ножитович, пов. Яворів. Унаслідок зудару потовкся 14-літній Северин Фольта, який сидів на фірі. Також і кінь вийшов зі зудару з ранами.
Роботящий воєвода. Станиславівський воєвода ґен. Паславський, що на днях покинув своє становище, лишив по собі очевидні сліди праці. Він — за словами "Курієра Станіславовск-ого" — за кілька літ урядування скріпив польщину на кресах такими ділами як будова 73 людових домів та 27 нових костелів та каплиць, сумарної вартости коло міліона золотих. Він дбав з усіх сил, щоб побільшити число і стан посідання поляків у станиславівському воєвідстві. 