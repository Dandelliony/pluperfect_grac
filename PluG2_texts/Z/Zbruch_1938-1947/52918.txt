◦ ◦ ◦ ◦ ◦

Наліт англійської авіації на Бенгазі
БЕРЛІН. 17. (ТАРС). За повідомленням німецького інформаційного бюро, англійська авіація намагалась атакувати порт Бенгазі (Лівія). Дії протиповітряної оборони примусили англійські літаки віддалитися від побережжя Лівії. Скинуті англійськими літаками бомби впали в воду.
Участь Канади у війні
ЛОНДОН, 17. (ТАРС). Як передає агентство Рейтер, командуючий канадським корпусом в Англії генерал Макнотон, який виступив по радіо для Канади, заявив, що тепер 250 тис. канадців перебувають в армії. З цього числа 60 тис. чоловік знаходяться в канадському армійському корпусі в Англії. Крім цього, в цьому році Канада відправить в Англію ще дві дивізії, в тому числі одну бронетанкову. Далі Макнотон заявив, що канадські гарнізони перебувають в Ньюфаундленді і на островах Вест-Індії. Канадські сапери укріплюють оборону Гібралтара. Протягом найближчого року Канада має намір направити в Англію воєнні матеріали і різні боєприпаси, а також сировину і сільськогосподарські продукти на загальну суму понад 300 млн. фунтів стерлінгів.
Французські війська взяли назад Мерджайун
ЛІОН, 17. (ТАРС). Агентство Гавас-ОФІ передає, що війська генерала Денца 16 червня вдень після запеклих боїв взяли назад Мерджайун. Під час наступальних дій французських військ в районі Ель-Кунайтра ними захоплено коло 100 полонених і значна кількість воєнних матеріалів.
Будівництво воєнних кораблів в Швеції
СТОКГОЛЬМ, 17. (ТАРС). Шведська преса повідомляє, що 14 червня на судноверфі Кокум в Мальмі (Південна Швеція) були спущені на воду три нових воєнних кораблі: підводний човен "Шеб'Оррен" водотоннажністю в 850 тонн, озброєний 53 см торпедними апаратами і 40 мм автоматичними гарматами. Підводний човен прибережного типу "У-1" водотоннажністю в 367 тонн і торпедний катер, озброєний двома торпедними апаратами і 20 мм гарматою. В зв'язку з цим газети вказують, що шведський військово-морський флот має 6 таких катерів, куплених за кордоном; тепер будується ще 10.
Відкриття авіаційної виставки в Лондоні
ЛОНДОН, 17. (ТАРС). Як передав агентство Рейтер, в Лондоні відкрилася виставка, присвячена діяльності англійських військово-повітряних сил і жіночих допоміжних загонів. Виступаючи на відкритті виставки, дружина міністра авіації Сінклера заявила, що тепер жінки, що перебувають у допоміжних загонах військово-повітряних сил, виконують роботи з 48 спеціальностей. Далі Сінклер зазначила, що на початку війни було тільки 5 спеціальностей, доступних жінкам.
Стихійне лихо в Індії
ЛОНДОН, 17. (ТАРС). Як повідомляє кореспондент агентства Рейтер з Мадраса, в результаті циклону і великої поводі в Малабарі зруйновано до 10 тис. будинків. Загинуло 108 жителів. Від поводі дуже потерпіли посіви рису, пальмові плантації і т. д. Під час шторму затонуло близько 100 різних суден, в кількох місцях розмито залізничні колії і пошкоджено мости; порушений також зв'язок.
Забастовка вантажників у Шанхаї
ШАНХАЙ, 17. (ТАРС). 15 червня більше двохсот вантажників англійської фірми "Батерфілд енд Свайр" оголосили забастовку. Приводом до забастовки послужило побиття охоронником одного вантажника. Бастуючі вимагають припинення грубого поводження з робітниками і збільшення заробітної плати.
Угорська газета про зменшення числа учнів в початкових школах Угорщини
БУДАПЕШТ, 17. (ТАРС). За повідомленням газети "Фюггетлен Мадьярорсаг", у перших класах початкових шкіл Угорщини значно знизилася кількість учнів. Газета пише, що в наступному навчальному році, тобто восени, деякі приватні початкові школи змушені будуть закритися. Угорські власті, за словами газети, так само передбачають припинити заняття в деяких класах. Газета зазначає, що скорочення числа школярів помічається вже протягом кількох років.
Стихійне лихо в Індії
ЛОНДОН, 17. (ТАРС). Як повідомляє кореспондент агентства Рейтер з Мадраса, в результаті циклону і великої поводі в Мадабарі зруйновано до 10 тис. будинків. Загинуло 108 жителів. Від поводі дуже потерпіли посіви рису, пальмові плантації і т. д. Під час шторму затонуло близько 100 різних суден, в кількох місцях розмито залізничні колії і пошкоджено мости; порушений також зв'язок. 