◦ ◦ ◦ ◦

Концерти "Богеми". У днях 13-го, 14-го та 15-го червня ц. р. відбулись концерти жіночого вокального квартету "Богема" в Коломиї, Станиславові та Ходорові. У концерті взяли участь теж солісти: Р. Кокотайло (бас) та Р. Геринович і В. Захарчук (танки). Гарний успіх мав концерт у Станиславові. На ньому присутні були представники влади з Окружним Старостою у проводі та група німецьких віденських журналістів, які саме перебували у Станиславові.
Українські радіопередачі. Сьогодні, в четвер, 18-го червня, в часі від год. 10.30 до 11-ої ранку Львівська Радіовисильня передає радіопередачу для дітей п. н. "Кінець шкільного року" в виконанні групи молоді при УЦК. Передача укладу та під керівництвом проф. д-ра В. Лева. — Завтра, у п'ятницю, 19-го червня, в тому самому часі концерт української інструментальної музики, у програмі твори М Лисенка та В. Барвінського. Виконавці: Марко Лепкий (скрипка), Роман Савицький (фортепіян), Іван Севастіян Барвінський (віолончеля). При фортепіяні: Марянна Лисенко та Наталія Барвінська.
"Наші дні". У продажі появилось нове 7-е число місячника літератури, мистецтва, культури та громадського життя п. н. "Наші дні" за червень із таким змістом: Мирослав Семчишин: "Микола Голубець і його праця". Володимир Бірчак: "Лицар — мрійник". А Струтинська: "Школа піл опікою муз". Б. І. Антонич: "З недрукованих віршів". М. Іванейко: "Наука-світогляд". М. Д.: "Зустріч з тереном". Микола Голубець: "З епохи цопфу і ліцитацій". Тодось Осьмачка: Поезії. Ю. Гаморак: "Перше кохання Василя Стефаника". Поезії молодих. С. Гординський: "Малярство в Італії". Устим Отава: "Голуб". Ганна Степова: "Услід за вигнанцем". Вуд "Фронт накидають ініціятори". Рецензїі. Хроніка. Ілюстрації. Карикатури.
Калькуляція цін. Сходини Об'єднання Праці Українських Купців при Українському Комітеті на Львів-місто відбудуться в п'ятницю, 19. VI. ц. р о 3-ій годині вечора, в домівці Українського Комітету. Ринок ч. 10/11. У) програмі сходин — відчит про калькуляцію цін.
Сходини лікарів. Завтра, у п'ятницю, 19-го червня, в год. 6.30 вечором відбудеться в залі ІІ-ої лікарні у Львові, вул. Рапапорта ч. 3 сходини Об'єднання Праці Лікарів при УЦК із рефератом дир. д-ра Т. Бурачинського та демонстрацією випадків у ІІ-ій лікарні. 