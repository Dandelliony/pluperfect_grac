◦ ◦ ◦ ◦ ◦ ◦ ◦

Пригадуємо, що в суботу 16. ц. м. відбудеться у Кракові святочна академія в честь Тараса Шевченка в салі Старого Театру точно в год. 19.30. З уваги на святочність Шевченкових Роковин академія пічнеться точно у визначеній годині, а з її початком вступ на салю буде безоглядно заборонений. Тому незвичайно побажане й вказане, постаратися заздалегідь про карти вступу, що їх видає УДК у Кракові, щоб відтак через натовп при касі не спинювати початку академії. — УДК-Краків.
Українська дітвора Т. Шевченкові. В неділю 16. березня ц. р. відбудеться у Кракові в салі при вул. Льоретанській 13 свято в честь Т. Шевченка, що його улаштовує дітвора української народньої державної школи в Кракові. Початок о год. 4-ій пополудні. Вступ за добровільними датками. До участи в святі запрошує українське громадянство управа школи.
Засідання Наукової Ради буде в неділю, дня 16. ц. м. в домівці Українського Видавництва при Райхсштрассе (вул. Кармелітській) ч. 34/І. — Початок точно в год. 17-ій (5-ій попол.). На денному порядку реферат І. Раковського: "Антропологічна характеристика Т. Шевченка". Участь за картами вступу.
Курс ритмічної ґімнастики для пань та ритміки й плястики для дівчат почнеться незабаром у Кракові. Зголошення в середу, четвер та суботу від 4—6 год. попол. в Українській Вселюдній Школі, Краків, Бурґштрассе 60.
Віденський ярмарок проходить з великим успіхом, при небувалій досі участи відвідувачів. Було багато закупів, також для закордону. Італійці цікавилися ручними жіночими робітками, мадяри й румуни шкляними й порцеляновими виробами. Норвежці купували шкіряні товари, бо Відень є центром шкіряних виробів. Країни південного Сходу цікавилися музичними інструментами. На виставових теренах у Пратері переважають селянські відвідувачі. Вже в перших днях закуплено багато хліборобських машин. Віденський ярмарок стягнув багато селян також із закордону. 