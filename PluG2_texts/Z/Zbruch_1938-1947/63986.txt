Перед першим наділом землі в Україні

Львів, 25 березня.
Недавно проголошено в Україні розпорядок про новий земельний лад, що касує колгоспну систему та звільняє селянство з большевицького кріпацтва. Цими днями видано вже перші практичні зарядження для здійснення цього розпорядку. У різних місцевостях України проведено вже поміри землі, щоб ще перед весняними рільними роботами 1942 р. дати землю тим українським селянам, що визначилися чито підчас поборювання партизан поза німецьким фронтом, чито виявили свою вартість підчас жнив і осінньої управи спільних господарств та віддачі земних плодів.
Українські селяни, що не тільки тішилися звільненням з большевицького "раю", від сталінської стахановщини, але і виявили практично свою радість у ділах, стануть скоріше, як про це вони самі мали надію, вільними власниками господарств з подостатком грунту і землі для їхніх родин.
Та не тільки ті, що помагали при поборюванню червоних партизан, дістають земельний наділ! Крім того, в кожному районі звертають увагу на ті спілки, яких члени намагалися запевнити добробут своїх земляків на їхніх місцях праці. Селяни цих спілкових господарств можуть, як це виразно означає розпорядок райхскомісара для України, дістати відповідно до заслуг підчас жнив минулої осені і в зимі відповідний наділ землі, щоб збільшити свою приватну власність. Вони тільки мусять в цій справі внести відповідне подання. Вони стануть власниками господарств з запорукою їх власности на вічні часи, не видаючи на те ні одного сотика, ні одного карбованця готівкою!
Ще перед ранньою весною покінчать в цій справі всі вступні праці. У найближчому часі мають одержати перші нові земельні власники грамоти власности від обласних комісарів через спілки.
Цей наділ землею, як нагорода для найкращих одиниць з-поміж українського селянства, має дати заохоту для ще більших осягів підчас управи ріллі. Кожний член спільного господарства мусить розуміти, що від його праці і від його труду чергової весни, підчас літа і осінню буде залежати, чи його спілка при дальшому збільшуванні господарства буде взята під увагу, чи ні. Вже тепер заплановано, що осінню будуть знову збільшувати земельні господарства, як нагороду за спільне господарення, яке осягне якнайвищу продукцію 1942 р. Отже з цього ясно, що земельний розпорядок не завертає до старих відносин у ділянці власности, а тільки творить щось наскрізь нове, спираючись на принципі праці й її вислідів. Його мета: "Для кожного трудолюбивого хлібороба його земля!".
Коли минулого року землі України зайняли німецькі війська, в декотрих місцевостях стали селяни проводити на власну руку т. зв. реприватизацію земельної власности. Діялося це безладно. Звичайно "виділяли" собі загони серед великих площ, покликуючись то на колишню власність, то намагаючись при нагоді захопити якнайкращу землю! Якби сільсько-господарське управління погодилось було з цим самовільним "наділом" землі, настав би був повний нелад і хаос у земельній справі в Україні. Він відбивсь би був від'ємно і на жнивах, і на всякій сільськогосподарській праці. Зовсім неможливо привернути назад відносини у ділянці земельної власности, що були на просторі України перед владою большевиків. Чимало тодішніх земельних власників большевики вбили або заслали. Мало-хто має зрештою сьогодні в руках якісь документи на доказ своїх земельних прав. Дальше — давні земельні відносини за царизму в Україні були неприродні і протинародні! Яке провалля ніж тодішніми суспільними поняттями та сьогоднішніми напрямними, на яких побудований тепер новий европейський лад! Колеса історії не можна покрутити взад! Тому конечне в Україні зовсім нове наладнання земельних справ.
Німеччина, яка проводить не нове наладнання, веде сьогодні одну з найбільших воєн, війну проти большевизму і проти плютократизму. Не можна б було піднести ніякої завваги проти того, якби справу розв'язки земельного питання в Україні пересунули на час по війні, а тепер тільки звертали увагу на видатну сільсько-господарську продукцію. Все ж, не зважаючи на воєнні дії, проголошено вже тепер розпорядок про новий земельний лад, що є вже першим кроком до остаточного наладнання земельної справи. Цей факт має рішальне значіння для селянства, що було досі закріпощене в колгоспах. Для цього селянства це безперечний зворот до кращого. Цей розпорядок ставить селянина одним махом на зовсім інший соціяльний ступінь, робить його з невільника у большевиків знову вільним чоловіком. 