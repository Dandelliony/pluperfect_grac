◦ ◦ ◦ ◦ ◦ ◦ ◦

Бібліографічно-методичний довідник. Науково-методичний кабінет бібліотекознавства Наркомосу УРСР підготував і здав до друку складений тов. Дінерштейном М. І. бібліографічний і методичний довідник "Іван Франко", обсягом у 10 друкованих аркушів. В ньому подані біографічні дані про письменника, перелік його художніх творів, статтей і заміток з історії літератури, фольклору та ін., повний список перекладів і перероблень, з зазначенням часу їх писання і видання. У довіднику вміщені також докладний тематичний покажчик художніх творів письменника, покажчик літератури про його і його епоху. Наркомос УРСР зобов'язав видавництво "Радянська школа" випустити книгу до ювілею Івана Франка. (РАТАУ).
Колгоспники сіятимуть кок-сагиз. ЛОПАТИН. (Наш. кор.). В колгоспах імені Сталіна, ім. Молотова і ім. 8 березня, Лопатинського району, готуються до першого посіву кок-сагизу. Цієї нової культури намічається посіяти по 1 гектару в кожній артілі. Під кок-сагиз відведено кращі земельні ділянки, що виорані на зяб.
Єдиний час початку вечірніх спектаклів. Комітет в справах мистецтв при Раднаркомі СРСР встановив єдиний час початку вечірніх спектаклів у всіх театрах великих міст. Від 1 квітня спектаклі в театрах Москви, Ленінграда і інших великих міст країни починатимуться о 8 год. вечора. (ТАРС). 