Великий політичний процес у Стрию. — Вважайте на обманців. —  До Чайкович — Проектують злучити вул.Пелчинську з вул. Сапіги. — Забирав гроші з грошевих переказів. — „Гелєнство і гелєнська культура в Україні“

Великий політичний процес у Стрию. Від лютого 1937-го р. сидять в арештах окружного суду в Стрию: Микола Козак з Долини, Іван Клим студ. прав зі Старого Мізуня, Денис Притуляк, студент прав з Доли ии, Оксана Винник, студ, коне, з Долини, Марія Притуляк, жінка свящ. зі Сколього, Марія Жукевич з Долини і Петро Ґузоватий, дяк з Долини. — Всім підсудним доручено акт обвинувачення, на підставі якого прокуратура окружного і суду в Стрию Миколі Козакові та Іванові Климові приписує вбивство Івана Бабія, а крім цього всім підсудним приналежність до О. У. Н.
З львівських новинок. У Ситківці Малій 16-го ц. м. пополудні підчас набирання води з криниці в домі ч. 222 поховзнулася й впала до води, 7 м. глибоко, 30-літня Стефанія Канарська. Сусіди видобули нещасну з криниці, а лікар дав їй першу поміч.— Софія Клюс, літ 49, поховзнулася коло каварні.
Вважайте на обманців. Через парк Костюшка у Львові проходила Марія Пфеффер з Врухович. Нараз приступив до неї якийсь чоловік і попросив, щоб зміняла 20 зл. Марія Пфеффер не підозрівала обману й доручила згаданому чоловікові дві монети по 10 зл. Тоді обманець забрав гроші й втік з ними та з 20-злотовим банкнотом.
До Чайкович, самбірського повіту, прибуває денно около 4.000 прочан, щоб побачити на шибі вікна одного тамошнього мешканця подобу Матери Божої, що — як кажуть — там явилася. В день свята Матери Божої Громничної прибуло до Чайкович аж 10.000 прочан.
Проектують злучити вул.Пелчинську з вул. Сапіги. Підчас засідання технічної комісії Міської Ради Львова розглядали проект злуки вул. Пелчинської з вул. Л. Сапіги через ґрунт Нойманової. Рішили відбути льокальну візію в тій справі.
Забирав гроші з грошевих переказів. Сільський листонош Каз. Шемберскі в Рудках довший час спроневірював квоти з грошевих переказів, що їх мав доручувати. Від жовтня до грудня м. р. присвоїв він собі 700 зл., підписуючи фальшиво адресатів. Листоноша арештували.
„Гелєнство і гелєнська культура в Україні“ Др. Ґеорґ Штадмілєр, доцент візантійської й південно-европейської історії в бреслявському університеті, виголосив 18 ц. м. в салі університету Фридриха Вільгельма реферат п.з. „Геленство й гелєнська культура в Україні“ 