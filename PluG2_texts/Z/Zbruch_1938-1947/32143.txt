◦ ◦ ◦ ◦ ◦ ◦ ◦

Оперзведення штабу Ленінградського Військового Округу. Протягом 26 січня на фронті не відбулося нічого істотного. Протягом 27 січня на фронті відбувались розшуки розвідчиків. Наша авіація проводила розвідувальні польоти.
Львівська міжобласна контора "Союзутиль" доводить до відома всіх організацій, фабрик, установ і заводів Львівської і Дрогобичської областей, що для постачання промисловості сировиною скуповує таку утильсировину: битий чавун, залізо, кольорові метали, різне ганчір'я, макулатуру (старі газети, книжки і інше), різні кістки, старі галоші, пір'я, щітину, кінський волос, бите шкло і інший утиль. Не знищуйте цей утиль! Збирайте і продавайте його заготівельним пунктам і агентам-збірщикам "Союзутиль", які вам заплатять за його по цінам Наркомлегпрому. Про наявність утильсировини по м. Львову дзвоніть по телефону №240—06 (контора, вул. Личаківська ч. 3.) "Союзутиль" висилає для закупки своїх агентів.
Робота фабричної побутової комісії. В простих сердечних словах робітник Менкес дякує на сторінках стінної газети фабрики "Аіда" за піклування, яке відчула його родина від побутової комісії фабрики. 
— Працюю я від 30 років на фабриці. Дуже важкі були умови мого життя. На утриманні були хворі дружина і сестра. Лише тепер, за Радянської влади, моя родина одержала погрібну допомогу. Побутова комісія фабрики допомогла в лікуванні моєї дружини і сестри. За все це я дякую нашій соціалістичній батьківщині, якій я готовий віддати всі мої сили.
Побутова комісія піклується також про дітей робітників, які не мають догляду. 36 дітей одержують щоденно молоко і інші продукти. Незабаром на фабриці будуть організовані дитячі ясла. Для родин робітників організовується їдальня. 