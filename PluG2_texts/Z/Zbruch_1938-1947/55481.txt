◦ ◦ ◦ ◦

Сільсько-господарське життя. Збір сільсько-господарських плодів у Генеральному Губернаторстві кращий цього року, як минулого. Все те є наслідком усіх тих доручень і наказів, що їх видавав уряд. Подбано теж про те, щоб селяни засівали тільки добірне насіння з годівляних станиць. Більшу увагу звернено на по ширення посівної площі під озимий ячмінь. Помітно поширена також управа волоконних рослин і паші. Звернено теж увагу на використання грунтів під овочеві сади. Акція за збільшенням сільсько-господарської культури принесла гарні успіхи, хоч вона сперта на всього дворічному досвіді.
Мешканевий уряд. З уваги на те, що мешканеві справи підлягають безпосередньо Штадтгавптманові, тому від недавна перенесено Мешканевий Уряд з Ратуша на вул. Баторого 26. Повідомляється, що у передполудневих годинах від 8-ої до 13-ої мешканці Львова усіх національностей можуть там звертатися зі своїми справами.
Дві вистави в музею В. Б. У. Від 15 липня до 15 серпня ц. р. відбувалась в Музею Визвольної Боротьби України у Празі вистава пам'яток Української Республіканської Капелі. На виставі було багато світлин, спогадів, пам'яткових книжок, приладів, національні одяги капелян і т. д. Матеріялом до чергової вистави Музею послужила колекція сатирично-гумористичних українських часописів, яка нараховує 70 різних назв журналів, які виходили на українських землях та на еміграції. Нова вистава триватиме до кінця серпня 1941 р.
До українських спортових товариств. Як в інших ділянках, так теж і в спортовій починає наше життя відбудовуватися приспішеним темпом, щоб надробити втрачений під большевицьким пануванням час. З усіх сторін краю приходять до Львова вістки, що спорт. товариства одно по одному відновлюють свою діяльність, що відбуваються вже змагання, одначе всі ті вістки ще повідривані, не можна ще змалювати повного образу тієї відбудови. Тому просимо наших читачів-спортовців співпрацювати з нами в інформуванню краю про віднову спортового руху і надсилати повідомлення про організаційне спортове життя, змагання та інші імпрези поштовими листівками на адресу "Львівських Вістей". 