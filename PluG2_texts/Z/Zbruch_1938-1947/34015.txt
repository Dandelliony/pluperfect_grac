◦ ◦ ◦ ◦ ◦ ◦ ◦

Іноземна преса про укладення миру між СРСР і Фінляндією
Болгарія
СОФІЯ, 15 березня (ТАРС). Болгарська преса продовжує широко коментувати радянсько-фінляндський Мирний Договір. Більшість газет присвячує цьому договору свої передові і публікує багаточисленні відгуки іноземної преси. Газета "Заря" в передовій пише:
"Укладення радянсько-фінляндського мирного договору стало найкрупнішою подією. В нинішні тяжкі часи люди звикли одержувати лише погані вісті. Радянсько-фінляндський мирний договір став сяючим промінем в темряві". Газета вказує далі, що значення цього договору виходить далеко за межі ліквідації місцевого конфлікту, бо за діями в Фінляндії приховувався більш широкий план західних держав. В перший час, — пише газета, — виключно сувора зима і ряд подібного роду, причин не дали можливості нанести швидкий удар. Але на початку лютого, коли кліматичні умови трохи поліпшились, радянські війська почали наступ, який являє собою блискуче виконання відмінно задуманого стратегічного плану. Було зайнято понад 1000 укріплень. Історія не знала подібного прикладу. Фінський опір був зламаний. "Мирний Договір, укладений 12 березня, — вказує в заключенні газета, — підбадьорює всі нейтральні країни. Він є попередженням всім паліям війни. Він є величезним кроком до загального миру".
Автор передової газети "Утро" професор Генов вказує, що в результаті укладеного миру Радянський Союз забезпечує свою безпеку.
Газети "Мир" і "Слово" у своїх передових коментують укладення мирного договору між СРСР і Фінляндію, підкреслюючи, що ця історична подія обмежує розповсюдження війни і наближає народи до мирного життя.
Газета "Заря" описує, з яким ентузіазмом зустріли рішення свого уряду народи Радянського Союзу.
З великою статтею, присвяченою договору, виступив в цій же газеті полковник запасу Куркев. Підкресливши величезне значення договору, він пише: "Радянський Союз, зміцнивши свої кордони, в ще більшій мірі став найкрупнішим фактором миру". Куркев відмічає, що СРСР задовольнився тільки тими мінімальними об'єктами, які йому так необхідні для забезпечення своїх північних кордонів і особливо Ленінграда. В заключення автор пише: "Укладаючи мир з Малою Фінляндією, СРСР ще раз підтвердив, що він не бажає втручатися у внутрішнє життя своїх сусідів і нічого не вимагає від нейтральних і малих держав. Цією розумною і мудрою політикою СРСР збільшує свій престиж як друг нейтральних і малих народів, які стоять за щирий і лояльний мир.
США
НЬЮ-ЙОРК, 15 березня (ТАРС). Газета "Нью-Йорк Жорнел енд амерікен" пише, що мир, укладений між Радянським Союзом і Фінляндією, служить справі зміцнення загального європейського миру. В крайному разі, вказує газета, один театр воєнних дій ліквідований і відвернуто розповсюдження війни на Півночі.
"Дейлі уоркер" пише, що радянсько-фінляндський мирний договір розладнав плани імперіалістів, які намагалися розповсюдити війну на скандінавські країни. Змови паліїв війни, продовжує газета, розбиті вщент озброєною силою Радянського Союзу, його непереможною Червоною Армією, сталінською мирною політикою і людьми соціалістичної держави, героізм яких не має собі рівного в історії.
Угорщина
БУДАПЕШТ, 15 березня (ТАРС). В центрі уваги всієї угорської преси як і раніш стоїть радянсько-фінляндський мирний договір. Газеті у великих статтях висловлюють своє повне задоволення укладенням цього договору. Угорський народ пише "Мадьяроршаг", не може не висловити радості з приводу укладення мирного договору між СРСР і Фінляндією. Берлінський кореспондент тієї ж газети відмічає, що умови миру між СРСР і Фінляндією не зачіпають самостійного існування Фінляндії.
Бельгія
Бельгійські газети опублікували і поряд з мирним договором ватаги з передової статті газети "Правда". Газета "Метроноль" публікує статтю під заголовком: "Нова перемога радянської політики миру". (ТАРС)
Швеція
З величезним напруженням чекали в Швеції наслідків Московських переговорів. 12 березня з настанням присмерків і пізно ввечері біля газетних вітрин зібралися натовпи народу, чекаючи останніх вістей. Можна без перебільшення, сказати, що в цю ніч майже все доросле населення Стокгольма сиділо біля радіоприймачів, настроєних на московські радіостанції. Звістка про укладення миру була зустрінута з великим задоволенням і радістю. Шведські громадяни поздоровляли один одного з укладенням миру.
В ранці біля газетних вітрин стояли натовпи читачів. Вони жваво обговорювали повідомлення газет. Люди не приховували свого задоволення закінченням війни.
Естонія
ТАЛЛІН, 15 березня (ТАРС). Мирний договір між СРСР і Фінляндією, пише газета "Балтик Таймс", є чудовим по своєму змісту документом. Він гарантує стратегічні позиції Радянського Союзу в Балтійському морі. Такий стратегічний пункт, як Ханко, органічно зв'язаний з радянськими воєнними базами в балтійських країнах, які СРСР одержав відповідно до пактів про взаємодопомогу. В той же час, відмічає газета, цей договір має велике значення для всіх нейтральних держав, тому, що він ліквідує загрозу розповсюдження війни на країни північної Європи. 