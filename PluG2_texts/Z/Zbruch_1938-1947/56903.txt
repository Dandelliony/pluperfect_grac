◦ ◦ ◦ ◦ ◦

Налет на Ля-Валетта на Мальті
Берлін, 1 жовтня. 28-го вересня італійська авіяція робила успішний налет на порт і бази в Ля-Валетта на Мальті, де скинено бомби тяжкого і середнього калібру. Портові споруди і військові бази зазнали великих пошкоджень. Італійські літаки повернулися на свої бази без жодних втрат.
Найважча німецька артилерія обстріляла пристань Кронштадту і Оранєнбаум
Рига, 1 жовтня. Найважча німецька артилерія обстріляла знову під час 28 вересня з дуже добрими вислідами пристань в Кронштадті і Оранєнбаум.
Міліард фунтів на війну
Берлін, 1 жовтня. Англійський міністр фінансів зажадав в англійському парламенті одного міліарда фунтів штерлінгів, як дуже потрібного кредиту для дальшого ведення війни.
Сутички населення Індії з поліцією
Берлін, 1 жовтня. В центральних провінціях Індії знов дійшло до кривавих сутичок між місцевим населенням і англійською поліцією.
Англійсько-совєтська військова співпраця
Берлін, 1 жовтня. Один з англійських генералів, що вернувся з іранської столиці, Теграну, заявив, що наладнаний англійсько-совєтської військової співпраці, а зокрема створення спільного англійсько-совєтського командування на Кавказі, він вважає неможливим.
Пресова конференція німців і італійців
Берлін, 1 жовтня. Шеф відділу німецької пропаганди Дітріх відбув пресову конференцію з італійськими журналістами та з'ясував їм цілі і завдання німецької та заприязненої італійської преси, яка мусить протидіяти брехливій ворожій пропаганді та фальшивим насвітленням чужинної преси, якщо йде про теперішні світові події. Італійська та німецька преса — казав Дітріх — не є на послугах плютократії, як наприклад, преса Англії чи Америки, але на послугах народу та його справжніх ідеалів.
Поглиблення взаємин між Японією і Францією
Токіо, 1 жовтня. Під час прийняття, яке видав міністр воєнної фльоти адмірал Оікава в честь коменданта французького кружляка "Лямот—Піке", який під теперішний час є в Осаці, Оікава заявив, що відвідини кружляка мають велике значіння для поглиблення взаємин між Японією і Францією. Крім цього належить змагати за вузьку співпрацю між фльотою Франції і Японії для розбудови спільної далекосхідної стрефи. В подібнім характері, як подає Домеї, відповідали французький амбасадор і комендант кружляка. 