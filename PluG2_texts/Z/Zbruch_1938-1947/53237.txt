◦ ◦ ◦ ◦ ◦

Повідомлення Радянського Інформаційного Бюро
На протязі 24 червня продовжував наступ на Шауляйському, Каунаському, Гродно-Волковиському, Володимир-Волинському напрямках, зустрічаючи впертий опір Червоної Армії. Всі атаки противника були відбиті. Контрударами наших механізованих з'єднань на цьому напрямку розбиті танкові частини противника і повністю знищений мотополк.
На Гродненсько—Волковиському і Брест-Пінському напрямках ідуть запеклі бої за Гродно, Кобрин і Каунас. На Бродському напрямку тривають бої великих танкових з'єднань, в ході яких противникові завдано тяжкої поразки.
Наша авіація успішно сприяє діям наземних військ, завдаючи ряд нищівних ударів ворогові. У повітрі нашою авіацією збито 34 літаки противника.
Кораблями Військово-Морського флоту потоплений один підводний човен. У відповідь трикратний наліт на Севастополь німецьких бомбардувальників з території Румунії, радянські бомбардувальники зробили тричі наліт на Констанцу. Вся Констанца горить. У відповідь на двократний наліт на Київ, Мінськ, Лібаву і Ригу, радянські бомбардувальники тричі зробили наліт на Кенігсберг, Данціг, Люблін і Варшаву, вчинивши великі руйнування воєнним об'єктам. Нафтобази у Варшаві знищені.
22, 23, 24 червня радянська авіація втратила 374 літаків, підбитих основним чином на аеродромах. За цейперіод радянська авіація в боях у повітрі збила 161 літак противника, крім цього за приблизними даними на аеродромах знищено не менше 22 літаків.
***
Німці спускають по 5—10 парашутистів-диверсантів у формі радянських міліціонерів для порушень зв'язку. В тилу наших армій створені спеціальні винищувальні батальйони по знищенню диверсантів, керівництво якими покладено на НКВС.
***
Фінляндія віддала свою територію в розпорядження німецьких військ і німецької авіації. Ось вже 10 днів продовжується зосередження німецьких військ і німецької авіації в районах, прилеглих до кордонів СРСР. 23 червня 6 німецьких літаків, які вилетіли з Фінляндії, намагались бомбардувати район Кронштадту. Літаки були відігнані. Один літак збито і взято в полон 4 німецьких офіцери. 24 червня 4 німецьких літаки намагались бомбардували район Кандалакші, а в районі Кулоярві деякі частини німецьких військ намагались перейти кордон. Літаки відігнано. Атака відбита. Є полонені німецькі солдати.
Румунія повністю надала свою територію у розпорядження німецьких військ. З румунської теритоторії не тільки робляться нальоти на радянські війська і міста, але проводяться сумісні виступи румуно-німецьких військ. Неодноразові спроби румуно-німецьких військ заволодіти Чернівцями і східним берегом Прута закінчились невдачею. Захоплено румунських і німецьких полонених. 