Культурні взаємини з чужиною

Культурне співробітництво українських еміґрантів з чужинцями виявлялося м. і. також в участі українців у чужих наукових установах, у мішаних товариствах та в улаштуванні різного рода вистав. І на цьому міжнародньому полі українці здобули чимало почесних признань і становищ. Так напр. проф. Л. Фролов був головою міжнародньої комісії в досвідній справі при Римському с.-г. інституті; проф. О. Кульгин — членом міжнародньої дипломатичної академії. Членом Королівського Інституту для міжнародніх справа у Лондоні став д-р В. Кисілевський. Проф. Б. Мартоса обрано дійсним членом міжнароднього інституту кооперації. Членом-кореспондентом польської академії технічних наук у Варшаві іменовано проф. д-ра І. Фещенка-Чопівського, члена організації німцьких наукових дослідників у металюрґії в Дісельдорфі та члена технічного анґлійського інституту в Лондоні. Проф. д-ра О. Орлова обрано до найстаршого в Чехії Королівського Товариства Наук у Празі. Професори Д. Дорошенко і О. Колесса стали членами анґлійського інституту славістичних студій в Лондоні. Д-ра В. Січинсьчого обрано членом німецького товариства Й. Ґутенбарґа. (Він же входив до складу комісії для впорядкування чеського відділу на міжнародній виставі 1937 р. в Парижі). Членами чеських наукових установ й орґаніза цій в Празі з українців були — д-р А. Артимович, В. Сімович, О. Колесса, О. Лотоцький, В. Тимошенко, С. Смаль-Стоцький, Д. Чижевський, Ф. Стешко, Л. Білецький та багато інших.
Культурне співробітництво українських еміґрантів з чужинцями в мішаних товариствах й установах почало розвиватися вже в перших роках еміґрації. Як на одне з перших можна вказати на німецько-українське товариство в Берліні, що повстало ще 1916 р. і видавало під редакцією пок. А. Шмідта свій орган німецькою мовою "Україна". Давніше українську справу серед німецької суспільности популяризувало т-во "Україна" в Мюнхені. Подібне товариство, що обєднувало українські і французькі сили з метою вивчати Україну з усіма її проблємами в минулому і сучасному, було і в Парижі. Його головою був Г. Ферран, а секретарем Я. Токаржевський-Карашевич. Також друга орґанізація в Парижі і комітет"Франція з Орієн", завдяки членам-українцям, присвячувала у своїх працях і виданнях доволі уваги Україні. Під головуванням М. Шумицького в Парижі існував "Українсько-Кавказький Клюб" з участю представників України, Грузії, Азербейжану і Північного Кавказу, а пізніше там же повстав під головуванням О. Шульґина "Українсько-Кавказький Комітет Дружби", а якому брали участь представники народів України, Кавказу, Туркестану.
У Варшаві існувала українська секція в орієнталістичному гуртку при Східньому Інституті, що влаштовувала засідання й виклади українських прелеґентів — Я. Токаржевського-Карашевича, Є. Ґловінського, М. Ковалевського, тощо. З ініціятиви українських еміґрантів зорґанізовано у Варшаві клюб "Прометей", що мав зближити еміґрантів поневолених народів Сходу Европи. З метою взаємного зближення й ознайомлення між балгарським і українським народами в Софії повстало "Болгарсько-Українське Товариство", засноване 1920 р. з ініціятиіми проф. Івана Шишманова. Крім того, українські еміґранти співробітничили з болгарами в софійській "Славянській Беседі" та в інших культурних товариствах.
Про культурну співпрацю українців з чужинцями дбали Чесько-Українські Товариства і Клюби, що в різні часи повставали у Празі, "Гурток Прихильників Української Культури" у Валлійському Мезіжічі, який ширив правдиві інформації про українську справу, Українсько-Литовські Товариства, Англо-Український Комітет у Лондоні, Румунсько-Українське Товариство в Букарешті, Українське Товариство для "Союзу Народів", засноване українськими еміґрантами в різних краях Европи з осідком у Відні, студентське Академічне Товариство для "Союзу Народів" із осідком у Подєбрадах та багато інших.
Одним з успішних засобів культурно-наукової діяльности української еміґрації і співробітництва її з чужинцями були також різного рода вистави. Ці вистави були або свої українські, або чужі, чи світові у українським під Відділами. Своїм змістом вони дуже різноманітні. Українські еміґранти все старалися брати участь у міжнародніх виставах, здобуваючи таким чином національне признання для України на міжнародньому форумі. Перша чужа вистава, що в ній наші еміґранти взяли участь, була слива господарська вистава в Празі 1921 р. Відтоді вони рік-річно дбали про влаштування на ній український відділів. 1923 р. українці брали участь у виставі в Ґенті. Підчас протитуберкульозного свята в Женеві в 1933 р. місцевий Український Клюб улаштував українську виставу, а в звязку з нею виступи українського хору і покази українських народніх танків. Далі українці брали участь у різних виставах — мистецьких, преси, книги екслібрісів, ґрафіки тощо, в Празі, Берні, Младій Белєславі, Нім. Броді та в інших містах, а в березні 1935 р. з ініціятиви Українського Комітету, при співучасті Музею Б.В.У. в чеському національному Музеї в Празі відбулася велика вистава, присвячена памяті Т. Шевченка.
Дуже солідно був зорґанізований український відділ на виставі книжної культури з нагоди міжнароднього зїзду бібліотекарів і приятелів книги 1926 р. у Празі, де виставлено понад 2.000 українських книжок. Подібні вистави української книги були в Празі 1926 і 1932 рр. підчас українських наукових зїздіа, а перед тим 1924 р. — з нагоди 350-ліття українського друку та на світовій виставі преси в Келні 1928 р.
На світовій виставі в Шікаго 1933 р. був окремий український павільон, де м. і. виставлено скульптурні праці О. Архипенка, що займали в павільоні чотири кімнати, мистецькі вироби українських еміґранток із Чехії та збірку мап України, і картоґрами та діяґрами, майстерно виконані в Українській Господарській Академії в Подєбрадах. На паризькій світовій виставі 1937 р. в павільоні міжнародньої преси, в окремому відділі, виставлено понад 150 українських часописів і бюлетенів з усіх країн світу, крім підсовітської України. Цей український відділ, що його також оглянув французькій президент, міністри і багато визначних діячів, викликав загальне зацікавлення.
На еміґрації, крім згаданих вистав були ще й інші чисто українські вистави. Так напр. Музей Визвольної Боротьби України в Празі з нагоди свого десятиліття 1935 р. влаштував виставу своїх вибраних експонатів у празькому Мистецько-Промисловому Музеї, 1938 р. в Римі в пяти селях Інститу Східньої Европи влаштовано виставу українських історичних, ґеографічних, економічних й інших мап і статистичних діяґрамів тощо, що їх з цією метою представив проф. В. Кубійович та інж. Д. Андріївський. Завдяки заходам українських еміґрантів, відкрито український відділ в якому находиться памятки української визвольної боротьби з 1918-1920 рр. при Королівському Військовому Музеї в Бруселі 1931 р.
Д. М. 