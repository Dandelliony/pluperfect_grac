Академіка М. С. Возняка висунуто кандидатом до складу Республіканської виборчої комісії по виборах до Ради Національностей.

  Вчора, після лекцій, у Львівському державному університеті ім. Івана Франка відбулися багатолюдні збори студентів, наукових працівників та професорсько-викладовського складу, присвячені висуненню кандидатури до складу Республіканської виборчої комісії по виборах до Ради Національностей від УРСР.   Вікриваючи збори, секретар партійної організації університету тов. Деркач говорить:   — В суворих боях Великої Вітчизняної війни радянський народ героїчно відстояв від фашистських загарбників свою рідну Батьківщину. У воєнних походах, у самовідданій роботі в тилу — радянських людей підтримувала палка любов до своєї рідної Вітчизни, до найпередовішого, найдемократичнішого в світі радянського ладу. Війна переможно закінчена. Радянський народ здобув перемогу над ворогом. В роки війни радянські люди ще міцніше згуртувалися навколо більшовицької партії, навколо свого радянського уряду, очолюваного великим Сталіним, щоб відстояти честь, свободу і незалежність нашої країни.   Вісім років тому радянський народ обрав свою Верховну Раду СРСР. Першим обранцем народу був товариш Сталін, який привів наш народ до перемоги над лютішим у світі ворогом — німецьким фашизмом. Зараз трудящі нашої країни самовіддано працюють над відбудовою зруйнованого гітлерівськими загарбниками народного господарства.   5-го жовтня цього року було оголошено Указ Президії Верховної Ради СРСР про проведення 10 лютого 1946 року виборів до Верховної Ради СРСР. По всій країні розгорнулася підготовка до цієї знаменної події в житті нашої країни. Нашому університетові також припала велика честь висунути сьогодні кандидата до Республіканської виборчої комісії по виборах у Раду Національностей від УРСР.   Першим одержує слово професор Кучер. Він говорить про ту велику підготовку, яка повинна бути проведена в ці дні, що залишилися до виборів. «У великий день всенародного свята — день виборів до Верховної Ради СРСР всі радянські громадяни свідомо повинні виконати свій почесний обов'язок і всі, як один, віддати свої голоси за кращих синів і дочок радянського народу, які своєю самовідданою працею забезпечать подальший розквіт нашої країни, забезпечать щасливе й заможне життя всім трудящим.   Для того, щоб вибори до Верховної Ради пройшли на високому політичному рівні, ми повинні у виборчі комісії надіслати найкращих наших товаришів.   Довідавшись про те, що півторитисячному колективові Львівського університету ім. Івана Франка випала висока честь висунути кандидата до Республіканської виборчої комісії по виборах до Ради Національностей Радянського Союзу від нашої республіки, я довго думав над тим, кого ж ми пошлемо нашим кандидатом. Всі мої думки звелися до однієї кандидатури, — академіка Михайла Степановича Возняка. Він усім нам добре відомий. Тов. Возняк є дійсним членом Академії Наук УРСР. Ми його шануємо не лише як великого вченого, спеціаліста і дослідника української літератури, але і як активного громадського діяча, який присвятив все своє життя боротьбі за інтереси українського народу».   Один за другим на трибуну підводяться професор Волков, студент Головатов та інші. Вони підтримують пропозицію професори Кучера про висунення кандидатом до Республіканської виборчої комісії дійсного члена Української Академії Наук Михайла Степановича Возняка.   Слово надається ректорові Львівського університету тов. Бєликевичу.   Академік Возняк, — говорить тов. Бєлякевич, — присвятив все своє життя служінню своєму українському народові. Його дослідження в галузі історії української літератури здобули загальне визнання. І вже 15 років тому були увінчані обранням Михайла Степановича у дійсні члени Академії Наук УРСР.   Не припиняючи своєї праці над вивченням спадщини Івана Франка, академік Возняк одночасно досліджує і видатніші твори старих українських письменників. Діапазон наукових інтересів і праць Михайла Степановича Возняка дуже широкий.   Михайло Степанович є зразком вченого і громадянина. Величезну наукову роботу він поєднує з активною участю в громадському житті. Він є депутат Верховної Ради УРСР. Тов. Возняк з'являється одним із кращих учасників відбудови нашого університету після німецької окупації. Академік турбується не лише про кращу організацію навчання наших студентів, але він повсякденно піклується і про створення для них найкращих матеріально-побутових умов. Ось чому академік Возняк заслужив собі такої великої любові й поваги з боку колективу нашого університету. Я приєднуюся до пропозиції про висунення академіка Возняка кандидатом до Республіканської виборчої комісії.   Колектив Львівського університету одностайно вирішив: висунути кандидатом до складу Республіканської комісії по виборах до Ради Національностей від Української РСР видатного українського вченого академіка Михайла Степановича Возняка.   Вільна Україна 