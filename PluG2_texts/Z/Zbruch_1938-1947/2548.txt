Велика промова Шушніґа — Анґлійська „капітуляція“ — Коротко

Велика промова Шушніґа. Канцлер Австрії виголосив мин. четверга в австр. парляменті велику двогодинну політичну промову, в якій кількакратно підкреслював, що Австрія всіма можливими способами боронитиме своєї незалежности та виступив проти всяких сензаційних вісток, розсіваних на тему зустрічі в Берхтесґадені. Канцлер заявив, що берхтесґаденські розмови запевнюють незалежність Австрії. Справу націонал-соціялізму вважає австр. уряд за чисто внутрішню справу Австрії. Для Шушніґа не існує ні соціялізм, ні націоналізм, тільки патріотизм. Австрія є життєздатним краєм і є не до подумання викреслити її з карти Европи.
Після промови Шушніґа відбулися у Відні великі маніфестації в честь Шушніґа. В деяких частинах міста намагались націонал-соціялісти зорганізувати контрдемонстрації, але їх розігнала поліція.
Промова Шушніґа була трансмітована через радіо не тільки в Австрії, але теж у цілій Німеччині.
Анґлійська „капітуляція“
Димїсія мін. Ідена. »Положення Італії, особливо економічне, дуже важке. Цими днями Рим почав був старання про позичку в Англії. Та з Льондону відповіли, що й думати про це шкода, як довго »непочитальна людина» — цебто Мусоліні — володіє Італією«...
Ось таку поголоску можна було кілька днів тому прочитати в одній поважній націоналістичній газеті, в статті її кореспондента з Риму. А день пізніше — в понеділок — з Льондону наспіли офіційні вістки про наглу димісію Ідена.
Не знати, скільки правди могло бути в наведеній поголосці; сам автор зазначив згори, що це власне лиш поголоска, хоч і з кол дуже добре поінформованих. Але годі заперечити, що Італія й справді найшлася останніми часами у вельми важких господарських клопотах. В такій ситуації димісія Ідена, в Італії крайньо зненавидженого речника політики »санкцій« та отвертого антифашиста, мусіла стати успіхом, що важить подвійно.
Тимбільше, що безпосередньою причиною цеї димісії стала горда й неуступчива політика Ідена супроти Італії. Премієр Чемберлєн, більше уступчивий, повів »понад голову« мін. Ідена політику наближення з Римом, не оглядаючися на престіжеві чи формалістичні скрупули й цим витворив ситуацію, в якій мін. Іден мусів уступити зі свого становища.
Англійська опозиція — цебто партія праці, ліберали, частина консерватистів — підняла бурю протестів, що це »капітуляція під натиском диктаторів«; як на додаток і Гітлєр у своїй недільній промові доволі болюче вдарив по Ідені.
Другий „льорд-палій“. Молодий, навіть молодечий як на міністра, бо лише 40-літній Антін Іден, упав жертвою своїх твердих засад. Як уже згадано, він антифашист; за час свого поверх дворічного урядування на становищі міністра заграничних справ, був речником колективної безпеки, отже й речником вірности Лізі Націй. На анґлійському ґрунті — це є ідеольоґія поважної більшости громадянства.
Тимто годі ворожити, що блискуча карієра молодого політика скінчена. Такі упадки траплялися неодному з його попередників — згадати б хоч би великого Пальмерстона
 — та остаточно таки кінчилися тріюмфами дотичних політиків і — Анґлії.
Є деяка подібність між Іденом і Пальмерстоном: як Пальмерстон 80 років тому, так Ідей в останніх роках є виразником поглядів англійської »малої людини« на »політичну місію« Анґлії. Можна підносити сумніви щодо надзвичайного політичного розуму англійського загалу. Та ця нація джентельменів і бізнесменів має подивугідний політичний інстинкт: воно все якось так складається, що її найглибші й неменш щирі ідейно- політичні переконання, вповні гармонізують з політичними інтересами Анґлії.
Іден, речник ідейно - політичних поглядів англійського загалу, мусів піти до димїсії через конфлікт з поміркованим та обережним консерватисгом Чемберлєном. Серед подібних обставин, лише що в зударі з лівою опозицією, мусів податися до димісії Іденів попередник Гор, у грудні 1935. р. Отже два англійські міністри, продовж двох років упали жертвою ідеольоґії Ліґи Націй: перший через надто малий респект для цієї ідеольоґії, другий через велику вірність їй. Гор упав, але Анґлії це вийшло на здоровля: соціялісти й пацифісти, що повалили його за надто »мяку« політику супроти фашистівського »аґресора«, мусіли його наслідникові ухвалити величезні, досі смертельно непопулярні кредити на зброєння, щоб дати йому можливість вести твердішу політику.
Іденова димісія також хіба не вийде Англії на шкоду. Коли б не повелася теперішня політика Чемберлієна й треба було б вернутися до твердого курсу — Іден знову зявиться, в блеску й славі, на свойому пості в міністерстві загран., справ, а обовязок ухвалювати такі засадничо-нелюбі речі, як нові військові кредити, чи й мобілізацію з дальшими наслідками — впаде на соціялістично-демократично-пацифістичну більшість... Таке бувало за часів Пальмерстона, »льорда-палія«, що будучи консерватистом з крови й кости, вмів бути »большевиком« 1850-их і 60-их років та чудово використовувати для анґлійської державної рації свободолюбні настрої у себе дома и на континенті.
Премієр з „тремтючими руками“. В гарячій дебаті палати громад зприводу димісії Ідена, крикнув один з противників Чемберлєна: »Так отже доля світу опинилася в тремтючих руках нашого премієра!«. Були ще гостріші голоси, що закидали 69-літньому премієрові просто трусливість перед фашистівськими диктаторами.
Навряд, чи дотичні промовці й самі вірять у »трусливість« премієра Чемберлєна. Чемберлєн, вожд консерватистів, є речником ситої Анґлії, отже тої, яка за мир готова заплатити, та не кожну ціну. Він спробує отже зговоритися з фашистськими »агресорами« про »приличну« ціну, цебто для Англії приємливу.
Як виглядає в світлі останніх вісток — з четверга вечора — це не буде легка місія: Італія видвигнула низку домагань, прийняття яких рівнялося б »само-деґрадації« Анґлії з великодержавного становища.. Ба, навіть дискусія над ними не особливо гармонізувала б з великодержавним престіжем... Згадати лише вимогу неукріплювання Кипру, обмеження фльоти на Середземному морі, чи допущення Італії до оборони Суезького каналу: це значить, Англія мала б поділитися ключами до східньої брами Середземного моря, згори зректися збройної перевага на головній артерії, що лучить Англію з її імперією...
Ще не знати, по якій лінії підуть започатковані димісією Ідена переговори з Італією. Є чутки й суґестії та здогади, що для »Пакту Чотирьох« — договору приязни між Англією, Францією, Німеччиною й Італією — прийшла тепер добра конюнктура. Ці чотири великодержави готові тепер врешті наблизитися до себе, в імя оборони миру й цивілізації перед большевизмом. Це отже проґноза оптимістична. Може аж надто оптимістична, бо є не зовсім неймовірні дані, які вказували б на те, що ціла гомінка історія з димісією Ідена і т. д. готова стати спробою »переломати« вісь Рим — Берлін. Спроби поладнати спори ще й між Францією й Італією, начеб-то вже робляться з Льондону, Зате нічого не чути про спроби наближення Льондону й Парижа до Берліна.
Покищо годі братися за оцінку цих можливостей та загроз, бо все сповите у мряку недокладних чи тенденційних вісток. Найближчі дні повинні розвіяти цю мряку.
І. В..
Чого домагається Італія від Анґлії? Льондон, 25. 2. »Дейлі Експрес« пише, що листа італійських домагань, що їх .представив мін. Чіяно англійському амбасадорові в Римі, виглядає ось так: 1) визнання Англією підбою Абісинії, 2) зредуковання бритійських морських сил на Середземнім морі до паритету з італійською фльотою, 3) згода Англії на нефортифіковання Кипру, 4) місце для італійського представника в раді, що
заряджує Суезьким каналом, 5) згода Анґлії на участь Італії в обороні Суезького каналу.
Якщо б В. Британія приняла ці домагання Італії, то італійський уряд зредукував би значно свій гарнізон у Лібії та припинив би будову дальших, фортифікацій острова Пантелярія, що є італійським Ґібральтаром на Середземнім морі.
Естонія обходила вчора 20-ліття своєї незалежності.
Румунський мін. Арґетояну розвязав за прикладом »Все для краю« аґрарну партію, якої був головою.
Італійський амбасадор у Льондоні Ґранді відїде до Риму, де вияснить Мусолінієві ситуацію в Англії та візьме участь у, засіданні фашистівської Ради, яка збереться 3. березня ц. р.
Англійський король прийняв на авдієнції премієра Невія Чемберлєна.
Німецький Ген. фон Епп приїде до Триполісу, щоб звидіти триполітанські торги. Ґен. фон Епп є головою німецького кольоніяльного товариства.
Б. президент Зєдинених Держав, Гувер, приїде 12. березня до Берліна. Гувер подорожує тепер по Европі і 4. та 5. березня буде у Відні. Опісля відїде до Праги та Берліна.
Іракський уряд постановив зліквідувати з днем І. квітня ц. р, свою .постійну, делегацію при Лізі Націй.
Канцлер Гітлєр виголосить у пятниціо в Брунатному Домі в Мюнхені промову з нагоди 18-ої річниці проголошення 25 тез програми націонал-соціялістичної партії.   