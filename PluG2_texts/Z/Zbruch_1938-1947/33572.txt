◦ ◦ ◦ ◦ ◦ ◦ ◦

Повідомлення центральної змішаної СРСР і Німеччини прикордонної комісії. 27 лютого 1940 року закінчено встановлення прикордонних знаків на всьому протязі близько 1500 кілометрів радянсько-німецького кордону. Всього встановлено 2820 прикордонних стовпів. В основному закінчено топографічне здіймання нового кордону.
Повідомлення. Сьогодні о 6 годині вечора в приміщенні Великого театру відкривається перша обласна нарада голів сільських рад Львівської області.
Лижний пробіг молодих агітаторів. Радехів, 3 березня (ОблРАТАУ), З ініціативи райкому комсомолу в районі проведено дводенний лижний пробіг агітбригади, яка складалася з кращих агітаторів — комсомольців і позаспілкової молоді. Учасники пробігу — 16 лижників, 16 музикантів духового оркестру пройшли багато сіл за маршрутом — Радехів — Крива — Дмитрів — Павлів — Радехів.
Міський відділ народної освіти повідомляє, що по вул. Домбчинській №3 відкривається дитячий садок. В дитсадок в першу чергу приймають дітей робітників та службовців. Заяви приймає до 20 березня завідуючий дитсадка щоденно з 10 до 2 год. дня і з 5 до 7 год. вечора (крім вихідних) в приміщенні дитсадка ,(І поверх — канцелярія).
Львівське управління міської електросітки доводить до відому населення, державних і кооперативних підприємств і установ, які користуються електроенергією за лічильниками, зареєстрованими на попередніх споживачів, що їм належить негайно перереєструвати лічильники та дати Міськелектросітці зобов'язання. Тим, хто не дасть зобов'язань Міськелектросітці (м. Львів, вул. Коперника, 4, І поверх — відділ енергозбуту), буде припинене подання електроенерії.
Українське курортне управління повідомляє, що в крамниці "Укрмінвод" (вул. Легіонів, 31) продаються лікувальні солі та мінеральні води.
В продажі є продукція курортів Трускавець та Моршин. Сіль гірка "Моршинкаа Сіль гірка "Барбара". Мінеральна вода гірка джерел Боніфація. Мінеральні води джерел Нафтуся, Юзя, Броніслава, Софія та ін. Ціни за прейскурантом.
Крамниця приймає від усіх громадян в необмеженій кількості посуд від лікувальної солі та мінеральної води по ціні: За один флакон від солі — 50 коп. За пляшку від мінеральної води — 75 коп. Вимагайте лікувальні мінеральні і гіркі води та лікувальні солі українських курортів. УКРКУРУПР.
Оперзведення штабу Ленінградського Військового Округу. Протягом 4 березня на Карельському перешийку в районі виборгської затоки наші частини зайняли острів Уураан-Саарі з містом і з кріпостю Тронгсунд (Уураа) і острів Дейкарі-Саарі, у виборгській затоці, а також містечка Хейклахті, Вілайскі і Мохулахті, на західному березі виборгської затоки. В кріпості Тронгсунд взято 3 батареї морських далекобійних гармат і велику кількість кулеметів, гвинтівок, снарядів, патронів. На решті ділянок фронту нічого істотного не відбулось.
Наша авіація вела бойові дії по військах і воєнних об'єктах противника. Авіація противника не появлялася в повітрі. 