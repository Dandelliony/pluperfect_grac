◦ ◦ ◦ ◦ ◦ ◦ ◦

Спростовання ТАРС
(До радянсько-фінляндських переговорів)
Англійська газета "Дейлі Експрес" друкує повідомлення кореспондента агенства "Ексчейндж-телеграф" з Гельсінки, в якому говориться, що "Сталін знову відхиляє останні поступки, які були зроблені Фінляндією".
ТАРС уповноважений заявити, що повідомлення "Дейлі Експрес" зовсім не відповідають дійсності. Ніяких "останніх поступок" фіни не робили, отже товариш Сталін не міг відхилити того, чого взагалі не було.
За даними ТАРС фіни ніскільки не йдуть назустріч пропозиціям Радянського Союзу, а навпаки, посилюють свою непримиренність. До останнього часу на Карельському перешийку фіни мали дві-три дивізії на фронті проти Ленінграда, а тепер вони збільшили число дивізій, які висять над Ленінградом до семи, демонструючи цим свою непоступність.
Подробиці вибуху в Мюнхені
БЕРЛІН, 11 листопада. (ТАРС). Німецьке інформаційне бюро повідомляє про подробиці вибуху, який був 8 листопада в Мюнхені. Зал, в якому відбувалося урочисте засідання, мав чотирьохкутну продовгувату форму. В середині зали була єдина колона, яка рухнула разом з стіною, що примикала до неї. Трибуна, з якої проголошував кожного року свої промови Гітлер знаходилась біля цієї колони. Під час вибуху на неї обвалилась стеля, туди де проголошував свою промову Гітлер, звалились залізні балки. Весь зал зараз являє з себе кучу руін. Коли б приміщення в момент катастрофи було так само переповнене, як підчас промови Гітлера, кількість жертв вибуху була б величезна. В момент вибуху в залі було всього коло 180 чоловік.
Французське повідомлення про воєнні дії
ПАРИЖ, 11 листопада. (ТАРС). Агенство Гавас повідомляє, що вчора "в результаті двох атак місцевого значення, противник просунувся вперед, але був змушений відступити під вогнем нашої піхота і артилерії. Відмічається активність авіації обох сторін Вночі ніяких операцій на фронті не відбувалось".
ПАРИЖ. 11 листопада. (ТАРС). Як повідомляє агенство Гавас французський морський флот конфіскував за другу половину жовтня 90 тисяч тонн товарів, призначених для Німеччини. Кількість товарів конфіскованих французьким флотом протягом перших дев'яти тижнів війни перевищує 200 тисяч тонн.
Війна на морі
НЬЮ-ЙОРК. 11 листопада. (ТАРС). Уряд Еквадора дозволив двом англійським воєнним кораблям оглянути район, що належить Еквадору Галапагоських островів для розшуків невідомого німецького воєнного корабля, який ховається у водах Тихого океану.
За повідомленням агенства "Ассошіейтед пресс" з Буенос Айреса, у воєнно-морських колах заявляють, що для посилення англійського воєнно-морського патруля в південній частині Атлантичного океану прибуло 6 французьких воєнних кораблів. Англійський крейсер "Ахіллес" прибув в Ріо-де-Жанейро. 