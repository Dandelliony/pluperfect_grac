Після Ст. Ґрабського Бр. Войцєховський — „Небезпечна демаґоґія у варшавському соймі“  — Заява Бутенка — Напад на б. совітського атташе.

Після Ст. Ґрабського Бр. Войцєховський
З українського дня у соймі.
Варшава, 17. лютого 1938. В останніх десяти роках історії польського сойму два дні записано як дні українські. Першим таким днем була дебата в соймі перед семи роками над внеском Української Парляментарної Репрезентації в справі пацифікації в нашім краю восени 1930 р., другим 7 дискусія у соймі 15.ц. м. над буджетом міністерства внутрішніх справ. Першу спричинили тодішні українські посли, домагаючися згідно з внеском УПР вибору окремої соймової комісії для розслідження й устійнення усіх зловживань, що їх допустилися пацифікаційні карні відділи тавідуряду покарання винних і відшкодуваннядля тихукраїнських осіб та установ, що потерпіли внаслідок пацифікації. Довга дебата над цим внеском, у якій взяло участь чимало промовців, була суто політична, де силою річі на перше місце вибилась українська справа з нашими політичними змаганнями. На внесок комісійного референта цієї справи пос. д-ра Здзіслава Стронського з ББ польська сеймова більшість внесок УПР відкинула й очевидно досі не покрито великих матеріяльних шкід, спричинених пацифікацією поодиноким українським громадянам та установам.
Другий з черги великий український день у соймі в дні 15. ц. м. викликав сам референт соймової буджетової комісії ресорту міністерства внутр. справ посол стрийської округи д-р Броніслав Войцеховський. Став він у нас голосним з часу свого недавнього виступу в буджетовій комісії з дискусії над буджетом міністерства віроісповідань та освіти, колив безприкладний спосіб накинувся на голову греко-кат. Церкви Митроп. Шептицького і греко-кат. духовенство. Дальші подробиці і становище у цій справі цілого українського громадянства відомі. Отже передбачувано, що і на пленумі сейму 15. ц. м. пос. Войцеховський готов поновити свої атаки. Тому УПР була на це приготована. При дискусії виделеґувала вона послів д-ра Витвицького. д-ра Барана і Пеленського як промовців над адміністраційно-політичною та послів д-ра Трояна і Тершаківця над самоуправною сторінкою діяльности ресорту міністерства внутр. справ.
Пос. Войцеховський виготовив обширний реферат суто політичного характеру, бо про справу самого буджету згадує там дуже коротко і радше мимоходом. Найбільше місця, бо аж 12 шпальт друку на шести сторінках, присвячено там українській справі. У змісті друкованого реферату є чимало гороху з капустою, багато переплутаних і невірних фактів, але загальний тон доволі пристойний і навіть з деяким сентиментом для українства.
Зовсім інакше було з устним рефератом. Тут пос. Войцеховський ударив відразу у голосний боєвий тон, реклямуючи себе ним фактично як провідника польського походу проти українців, поновлюючи й подвоюючи свої нечувані напасти на Митроп. Шептицького і на наше греко-кат. духовенство, далі на «Діло» і по суті взагалі на український рух як нельояльний супроти Польщі, беручи зате під свої опікунчі крила вимираючих москвофільських могіканів як льояльних польських громадян, називаючи їх завжди старорусинами та не згадуючи ні словом, що його пупілі давно вже знайшлися в московському національному таборі.
Америки пос. Войцеховський не відкрив. Пішов витоптаними стежками старих вшехпольських корифеїв зі Львова, Стан. Ґломбінського та Стан. Ґрабського і став опікуном та оборонцем наших національних апостатів. І останні знайшли стежку до нього та до Порозумівавчого Секретаріату суспільних польських організацій у Львові, як колись перед світовою війною знайшли її до Ради Народової Тадеуша Ценського та до вшехпольських ватажків Ґломбіиського і Ґрабськогоіїх львівського органу «Слово Польске». Те саме огидне особисте упідлення видно у „ґаліцкіх русскіх" і нині. У сліпій злобі до ненависного українства докотились до того, що безцеремонно стяли донощиками у таборі наших «приятелів». Цього тяжкого заміту не кидаємо на усіх москвофілів чи пак русскіх, знаючи, що і серед них є одиниці особисто чесні — але, на жаль, тільки одиниці.
Пос. Войцеховський свої «ревеляційні» матеріяли дістав без сумніву безпосередньо з москвофільських кругів, бо цитував їх листи, покликуючись часто на імена директора Ревізійного Союзу Русских Кооператив Ганасевича і сеніора Ставропігії Ґуллу. Тими „матеріалами“ мав він намір ще більше обтяжити й очорнити Митроп. Шептицького, наше духовенство, «Діло», наші установи інаших поодиноких провідних людей. Для порівняння з Митроп. Шептицьким, якого мало що не зробили комендантом диверзійних банд, кілька кратно пос. Войцеховський підчеркував повну і беззастережну льояльність єпископа Хомишина, похвалюючи — очевидно — його недавні відомі розпорядки зі заказом для духовенства брати участь в українських світських товариствах та установах. Дісталось теж чимало ієп. Коциловському, не кажучи вже про єпископа Бучка.
Стільки вонючої грязюки не вилито ще на нас ніколи і пос. Войцеховський без сумніву здобув тут рекорд і то при явній допомозі москвофілів, що виконали тут просто службу Ефіяльтів. Не врятує загибаючого москвофільського гуртка і допомога їх сучасних покровителів у Польщі, якої сподіються яквідплати за свою навіть з людського боку наскрізь нікчемну службу.
Ідея Ст. Ґрабського, що за 25 літ Польща стане польською національною (в етнічному розумінні) державою і то у 100%, віджила наново по її цілковитому краху — в концепції пос.Войцеховського. Ріжниця тільхи та, що пос. Войцеховський є дещо скромніший і вдоводяеться 75%, себто бажає сконсумувати у найближчому часі коло три з половиною міліона не-поляків. На жидів він не рахує, на німців теж ні, матеріял для польської національної консумції мають доставити зі себе — як виходить з фактичного стану — білорусини у цілости, ну — і значна частина українців.
„Небезпечна демаґоґія у варшавському соймі“.
Під таким наголовком помістив німецький офіціоз „Фелькішер Беобахтер“ з 18.ц. м. більшузамітку, де описуєвідомі соймові виступи посла Войцеховського та реакцію українських послів з таким коментарем, видрукованим товстим друком: „Вчорашнє засідання польського сойму виразно підкреслило необхідність сильної руки в Польщі. Наради над буджетом міністерства внутр. справ виповнили виключно дебати над меншинними справами, що зводились до демаґоґїї. Слід підмітити, що посли до сойму вибрані за згодою уряду і що вони займають відповідальні пости в публічному житті. Розбіжність між доброю волею Варшави і практикою місцевої адміністрації є дуже маркантна“.
„Буду боротися за незалежність України» заявив Бутенко. Вчора (у пятницю) в год. 20.30 радіостація Рим II. надала промову Бутенка, який по француськи описав подробиці своєї втечі та описав теперішній терор — куди гірший ніж царський. Користаючиз італійської гостинности Бутенко посвятить решту життя боротьбі за незалежність України, що терпить під большевицьким ярмом. Нині в год. 19.30 Бутенко знову виголосить француську промову перед мікрофоном у Римі.
Напад на б. совітського морського атташе. Б. совітський морський атташе в Царгороді та Стокгольмі Ол.Соболєв, що 1930. р. відмовився вернутись до Москви і якого позаочно засудили на смерть, тепер живе у Брюселі. У темній сходовій клітці напав хтось на нього і молотком важко поранив у голову.
Ввесь арабський світ дає матеріальну допомогу палестинським арабам. З нагоди мусулманського свята Курбан-байрам всі арабські держави і народи демонстрували солідарність із палестинськими арабами. У Ливані мусулмани обмежили до мінімум святочні обходи, передаючи заощаджений у цей спосіб гріш палестинській арабській національній раді.В Іраку складають на ту ціль гроші, одяг, харчі і т. п. Король Ємену та ріжні державні достойники зложили на Палестину більші квоти. У Мекці та Джидді спеціальні емісари збирали гроші серед прочан і місцевого населення. Чимало прочан висловило побажання, щоби зі зібраних грошей дати поміч також арабському рухові в Альжиріта в Мароку.
Нові бритійські війська. Як подає Стефані, брнтійська влада вишле більші військові відділи до північної Палестини, щоб унеможливити арабським загонам переходити до Палестини з Трансйорданії. 