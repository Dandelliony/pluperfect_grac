◦ ◦ ◦ ◦ ◦

Уряд утік з Москви
Берлін, 19 жовтня. Від п'ятниці не має вже Лондон жодних вістей з Москви та не має получення, і тому саме впевнилася англійська столиця, що большевицький уряд, якщо він вже не втік з Москви, то певно робить всі приготування для втечі. Як повідомляє Юнайтед Пресс, большевицька амбасада в Лондоні вже дала відповідь на запитання, чи перенесення осідку уряду "є зовсім можливе". Також англійський амбасадор у Москві, сер Штеффор Кріпс, вже не є в Москві.
Японський кабінет
Токіо, 19 жовтня. У проводі новоствореного японського кабінету станув міністр війни генерал Тойо. Генерал Тойо — це один з найздібніших стратегів і політичних діячів Японії. Уряд міністра війни повнить він безперестанно ще з часу другого і третього кабінету Коное.
Німці над Волгою
Берлін, 19 жовтня. Німецька армія вже воює над Волгою. Ця велетенська ріка, утроє довша від Рейну, має 3.494 кілометри довжини, а в своєму найширшому місці вона широка на 1.300 метрів. Вона випливає з групи озер, з яких найважніше Ільменське озеро. Треба чекати, що незабаром надволжанські землі стануть тереном нових боїв, але вже значно слабших, бо ядро совєтської армії зовсім розбите.
Американці без досвіду
Ню-Йорк, 19 жовтня. З урядових кол у Вашінгтоні подають, що кругло 1/5 американських літаків, призначених на Близький Схід, пропала в дорозі, бо їхня залога не мала летунського досвіду.
Англійський натиск в Іраку
Анкара, 19 жовтня. Новий іракський міністр внутрішніх справ, Салі Ябур, опублікував декларацію, у якій підкреслив, що новий уряд буде вести безкомпромісовий курс у внутрішній політиці. Всяка опозиція проти уряду Нурі Саіда або проти союзної Великобританії буде безпощадно подавлена. Армія є тільки виконавчим органом політики, проводженої урядом. Тому уряд Нурі Саіда не стерпить ніякого впливу армії на політичні рішення. Уряд — підкреслив міністр внутрішніх справ — не завагається вжити всіх засобів, щоб забезпечити свій авторитет. — У політичних колах Багдаду вбачають у цій заяві нового міністра внутрішніх справ заповідження урядом боротьби проти всіх націоналістичних елементів, а передусім проти опозиційної верхівки іракської армії.
Повне заломання СССР
Ню-Йорк, 19 жовтня. Як повідомляє агентство "Ассошіейтед Пресс", демократичний депутат Сюлек заявив, що в Вашінгтоні ніхто не сумнівається про повне заломання Совєтського Союзу.
Словацький закон
Братислава, 19 жовтня. Дня 15-го жовтня став обов’язувати словацький державний закон, який передбачає, що теперішній парламент існуватиме в своїй силі так довго, доки не буде назначений новий. За час тривання цього стану президент республіки має власть обсадити незайняті або вільні мандати громадянами держави, які матимуть управнення та щонайменше 30 літ життя, при цьому не в'яжуть його дотеперішні закони в цій справі і він не потребує на це санкції котрогось із міністрів.
Засуд маршала Петена
Віші, 19 жовтня. Голова французької держави, маршал Петен, наказав замкнути у фортеці колишніх французьких прем'єр-міністрів: Блюма, Даладьє, Рейно, колишнього міністра Манделя, а також колишнього головнокомандуючого Гамелена. Слідство проти них має бути прискорене, а процес буде ведений явно, щоб показати світові відповідальність названих осіб.
Здержання допомоги
Берлін, 19 жовтня. Сполучені Держави Америки здержали доставу воєнного матеріялу до Совєтського Союзу через транссибірський залізничий шлях з уваги на безуспішність і недоцільність цієї допомоги.
Рузвельт проголошує, що він з уваги на загрозливе положення большевиків згодився на один план, щоб прискорити американську допомогу. При цьому згадав він, що він гадає вплинути дипломатичним ходом на Туреччину.
Поодинокі племена Іраку підняли знову повстання. Щоб здушити повстання Англія вислала туди свої бомбардувальники.
Португальський уряд ухвалив спеціальний великий кредит на дозброєння Португалії. 