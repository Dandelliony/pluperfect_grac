◦ ◦ ◦ ◦

Напад на Іран. Москва і Лондон
Стокгольм, 27 серпня. Як повідомляє урядово англійське бюро Райтера, в понеділок вранці напали совєтські та англійські війська на Іран.
Ноти Москви і Льондону
Большевицько-англійські війська нарушили нетральність і цілість кордонів Іраку
Берлін, 27 серпня. Московське пресове бюро оголосило в понеділок ноту совєтського уряду до Іранського уряду, у якій сказано: Тому, що уряд Ірану відкинув домагання совєтського уряду, цей останній наказав совєтським військам вмашерувати до Ірану.
Одночасно зі совєтською нотою — так повідомляє дальше московське пресове бюро — бритійський посол у Тегерані передав ноту уряду В. Британії, в якій подає до відома постанову англійського уряду про вмашерування англійського війська на територію Ірану.
Большевики оправдуються!
Берлін, 27 серпня. Злочинний англійсько-совєтський напад на Іран намагаються большевики оправдати параграфами совєтсько-іранського договору. Та згідно з договором, можуть Совєти в Ірані тільки тоді переводити військові дії, якщо б в Ірані повстала білогвардійська контрреволюція. Але тому, що цього зовсім нема, нічого не помагає большевикам покликуватись на совєтсько-іранський договір. Напад на мирний край залишається зовсім неоправданим, нападом знечев'я.
Знищення баз постачання. Налети під Гомелем
Берлін, 27 серпня. Наступи німецької авіяції звернулися вчора в середній частині східного фронту проти совєтських залізничих ліній та шляхів постачання. У численних залізничих базах викликано замітне знищення бомбовими попаданнями. Перервано багато залізничих шляхів. Пікуючі літаки на просторі Гомеля атакували в бриючому полеті совєтські бронетанкові поїзди. Їх пошкоджено так важко, що залишилися тільки звалища.
В районі Ільмена. Налети авіяції
Берлін, 27 серпня. З'єднання німецької авіяції атакували вчора в районі озера Ільмен совєтські кольони. При тому поцілено й розгромлено кольони піхоти, артилєрії та постачання. Особливі атаки німецьких штурмових літаків звернулися на південь від Петербурга проти позицій протиповітряної й наземної артилєрії. Їх приневолено до мовчанки цільними попаданнями.
Залізні нерви — вимога японців
Токіо, 27 серпня. Черчіль і Рузвельт намагаються окружити Японію, пише японський журналіст Ізо. Дальше він каже: Японці мусять перебути крізу з залізними нервами.
Нові втрати. Полки і дивізії
Берлін, 27 серпня. Зі східного фронту: Совєтський полк гавбиць 501, як повідомляють полонені, вповні знищений, а стрілецький полк 509 і 42 стрілецька дивізія совєтів по більшій части знищені. 229 піхотна дивізія втратила понад 4.000 чоловік.
Атака на відступаючих. Бомби на залізниці
Берлін, 27 серпня. Німецькі штурмові літаки з успіхом атакували в північній частині східного фронту совєтські відступаючі кольони. Штурмові та пікуючі з’єднання успішно обкинули бомбами большевицькі залізничі лінії в районі відступу.
Бівербрук у Черчіля
Берлін, 27 серпня. Англійський лорд від зброєнь Бівербрук вернувся до Лондону зі своєї жебрачої подорожі до Америки, його прийняв якстій Черчіль.
Американські фільми. Заборона в Японії
Токіо, 27 серпня. Згідно з поліційним розпорядком, в Японії не вільно висвітлювати фільмів з Америки, оскільки вони не будуть мати спеціяльного дозволу з міністерства внутрішніх справ. 