◦ ◦ ◦ ◦ ◦ ◦ ◦

Польща й Анґлія викликали війну
Бонне обвинувачує Польщу та Анґлію за вибух війни ще 2. вересня 1939 р. Можна було зберегти мир. — Бонне потверджує ревеляції німецької Білої книги.
Віші, 10. 7. Б. міністр закордонних справ Франції Бонне склав у палаті послів заяву про відкинення пропозиції посередництва Італії в 1939 р. у воєнному конфлікті. Його заява дуже знаменна, бо потверджує факти наведені в німецькій білій книзі на тему, хто винуватий за вибух війни. Бонне заявив, що вже 1. вересня 1939 р. він згодився на посередництво Італії в німецько-польському спорі. Дня 2. вересня 1939 р., отже у другому дні німецько-польської війни Бонне продовжував працю, щоб привернути мир за посередництвом Італії. Він погодився на те, що впродовж найближчих тижнів відбудеться конференція, але тодішні польський й анґлійський уряди внеможливили цю конференцію.
Бонне впевняв, що Анґлія винувата за вибух війни, бо вона силоміць штовхнула Европу до війни. Польский уряд був її знаряддям. Лише опір Анґлії внеможливив мирну полагоду конфлікту.
Заява Бонне знаменна ще і тому, що Німеччина хотіла мирної полагоди конфлікту, але Польща й Анґлія саботували кожну спробу в тому напрямі. Тому теж за вибух війни винуваті Польща й Анґлія.
Німці завдали великі втрати Анґлії
Знищено бритійський контрторпедовець та кілька озброєних торговельних кораблів. — Знищені летовища і 12 анґлійських бомбовиків.
Берлін, 10. 7. Начальна команда німецької армії подає: Німецька підводна маринарка заподіяла ворогові знову поважні втрати. Капітан-поручник маринарки Ганс Ґеріт фон Штокгавзен, командант одного з підводних човнів, затопив 56.500 тон ворожого торговельного тонажу. Інший підводний човен знищив бритійський контрторпедовець "Гвай-Вайнд" та ряд озброєних торговельних кораблів, між ними один бритійський корабель цистерну містоти 11.600 тон. Підчас випадів німецьких швидкобіжних моторівок у напрямі анґлійського побережжя затоплено один бритійський стежний корабель. По повороті до німецької пристані одного підводного човна під проводом капітана поручника Кнора виявилося, що човен затопив 40.311 тон.
Німецьке летунство бомбардувало на терені Анґлії пристані та уладження пристаней, магазини погінних матеріялів, летовища, фабрики зброї та кораблі. У звязку з тим ушкоджено бомбами корабельні варстати в Айнвіч, Кенвей-Айлєнд, Теймс-Ґейвен і Тельбері, фабрики погінних матеріялів у Гарвіч; великі фабрики хемічного промислу в Білінгем. Вкінці знищено один кружляк, один контрторпедовець; 5 торговельних кораблів на каналі Ля Манш і на Північному Морю. На одному з летовищ знищено багато літаків на землі. Напади ворожих літаків на Голяндію і на Бельґію 8. ц. м. були безуспішні. Ворог втратив 9. ц. м. 11 літаків. 5 німецьких літаків не вернулося.
Підводні судна і літаки атакують Анґлію
Берлін, 9. 7. Начальна команда німецької армії подає, що німецькі підводні судна затопили біля берегів Еспанії 21.500 ворожого тонажу, в тому анґлійський озброєний корабель 13.000 тон містоти. Летунство бомбардувало залізничі двірці в Анґлії, в тому двірець у Прайтон. Знову ж прибережна артилєрія обстрілювала анґлійські пристані в Фольмавт і промислові за ведення. Біля полудневого побережжа заатаковано супровідні та зосереджені ворожі кораблі. При цій нагоді затоплено два торговельні кораблі й один транспортовий. Багато кораблів ушкоджено.
Анґлійські літаки скинули кілька бомб на західню територію Німеччини, але без успіху. Нічні налети на Німеччину спричинили малі шкоди.
Втрати ворога в неділю такі: зістрілено 14 літаків, два німецькі не вернулися до своїх баз.
Анґлійські кораблі покинули Ґібральтар
Женева, 9. 7. З Ля Лінеа повідомляють, що внаслідок французького бомбового налету на Ґібральтар є великі шкоди в укріпленнях. Також знищено кораблі, що були в пристані. Француські літаки вернулися без втрат, хоч анґлійська протилетунська оборона сильно стріляла.
Тут надійшли вісті, що воєнні анґлійські кораблі покинули пристань у Ґібральтарі. З Танжеру повідомляють, що і звідтам відплили на повне море всі анґлійські кораблі.
Бомбардування анґлійських позицій
Рим, 10. 7. Начальна команда італійської армії подає, що в останніх днях знищено на кордоні Киренаїки поверх 50 ворожих панцирних возів. У Судані знищено радіовисильню і маґазин з муніцією. У східній Африці бомбардувало італійське летунство ворожі позиції у Ваїр. На території Кенії захоплено в полон кільканацять анґлійських вояків. Ворожі літаки атакували Массаву Діредаву й Сулю, але матеріяльних шкіл з того приводу нема.
Німецькі війська можуть переїздити через Швецію
Штокгольм. Закордонне міністерство Швеції проголосило у комунікаті, що з уваги на знищення залізничих шляхів у Норвеґії можуть від тепер переїздити німецькі війська та вантажні поїзди через Швецію. Для війська призначені спеціяльні поїзди.
Совітський посол у короля Румунії
Букарешт. Совітський посол у Букарешті, Лаврентіїв, передав у понеділок румунському королеві уповноважнюючі листи. Треба додати, що це мало статися ще 28. червня, але з уваги на совітсько-румунські події в Бесарабії справу пересунено.
Вже пів години перед приходом совітського посла до королівської палати, поліція окружила дорогу від посольства — до палати. Авто совітського посла було хоронене поліцією. Тому й не дійшло до ніякої сутички.
Нова позичка в Совітах.
Москва. Совітський уряд розписав нову велику державну позичку в сумі 8 міліярдів рублів. Це третя з черги позичка, розписана в рямцях "пятілєтки". Ця позичка призначена на розвиток рільництва і промислу.
Анґлійським кораблям і літакам заборонено зближатися до берегів Франції.
Рим. Аґенція Райтера і Стефані стверджують, що француський уряд проголосив заборону перепливу чи перелету анґлійським краблям і літакам на ширині смуги, шириною 20 морських миль біля берегів Франції в Европі, та поза Европою. У противному випадку француська фльота й артилєрія відкриє вогонь на анґлійські кораблі без остороги. 