Постанова №3

Тимчасового Управління міста Львова від 5 жовтня 1939 року.
З метою налагодження безперебійної і нормальної торгівлі в місті, а також забезпечення населення товарами і продуктами,
Тимчасове Управління постановляє:
1. Залишити в місті й на далі всю існуючу до цього часу торговельну систему.
2. Всі магазини як кооперативних організацій, так і приватних осіб, повинні обов'язково працювати безперебійно щодня:
а) Продуктові магазини з 7 годин ранку до 10 год. вечора з перервою від 2 год. до 3 години дня,
б) Промтоварові магазини від 8 години ранку до 6 год. вечора, з перервою від 1 год. до 2 год. дня.
3. Ціни на промислові товари і продукти сільського господарства не повинні перевищувати цін, що існували до військового часу.
4. З метою кращого постачання населення хлібом, заборонити всім власникам хлібопекарень провадити продаж хліба населенню безпосередньо з хлібопекарень. Запропонувати всім власникам хлібопекарень весь випечений хліб продавати виключно склепам, які торгують печеним хлібом.
5. Заборонити перепродувати з рук промислові та харчові товари.
6. Винні в порушенні цієї постанови, а також особи, які будуть навмисно затримувати нормальну торгівлю і підвищувати ціни, будуть притягатися до суворої відповідальності за законами військового часу.
7. Нагляд за виконанням цієї постанови покладається на органи Робітничої Гвардії.
Голова Тимчасового Управління міста Львова ЄРЕМЕНКО.  Постанова №4
Тимчасового Управління міста Львова від 5 жовтня 1939 року.
Не зважаючи на наказ начальника гарнізону — Комдива тов. Іванова, про відкриття всіх торгових магазинів та організації безперебійної торгівлі в місті Львові, цілий ряд власників торговельних крамниць своїх магазинів не відкрили і свідомо саботують в торгівлі.
Тимчасове Управління постановляє:
1. За саботаж та дезорганізацію нормальної безперебійної торгівлі, за підвищення цін на товари, передати справи до військової прокуратури для притягнення до судової відповідальності по законам військового часу таких осіб:
Шнегут Самуіла — що проживає по вулиці Жулкевського 1а/10, який систематично підвищував ціни на товари.
Кезман Леоктія — що проживає по вулиці Галицька №3, який торгував взуттям при закритих дверях надмірно підвищуючи ціни.
Теличок-Лівшиць — що проживає по вул. Академічна № 4, злісно не відкривав магазину, в той час, коли магазин наповнений товарами галантерії.
Фінкіль І. Є. — який систематично спекулював мануфактурою спід поли.
2. Зав. відділу Аптровізації Белтовського, який не забезпечив організації нормальної торгівлі — з роботи звільнити.
Тимчасове Управління ще раз застерігає всіх власників магазинів та торгівців, що коли буде й надалі порушення правил торгівлі, до винних вживатимуться найсуворіші заходи за законами військового часу.
Тимчасове Управління закликає населення міста Львова до боротьби з спекуляцією і дезорганізаторами торгівлі, свідомо поставитися до організації торгівлі в місті.
Голова Тимчасового Управління м. Львова ЄРЕМЕНКО.  