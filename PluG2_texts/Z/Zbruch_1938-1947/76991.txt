◦ ◦ ◦ ◦

Зворот реальностей. Об'єднання Праці Українських Домовласників при Українськім Комітеті на Львів—місто, подає до відома своїх членів і зацікавлених, відома своїх членів і зацікавлених, що почалася акція віддачі знаціоналізованих реальностей їх давнім власникам до заряду і ужиткування. Прохання в тій справі треба вносити тільки на окремих урядових друках, які видає Тройгандгрундштюкфервальтунґ, Львів, Вальштр. II. Всякі інформації і подання: Львів, вулиця Валова (Вальштр.) 19, II. пов., тел. 263-47 Arbeitsgemeinschaft der Ukrainischen Нausbesitzer, Lemberg, Wallstr. 19/ІІ., щоденно від год. 16-ої до 18-ої.
Видача картопель. Хто дотепер не зреалізував карток на картоплі, може це зробити в Окружному Союзі Кооператив, Львів, вул. Хотинська ч 2.
Молочні картки у березні. В березні видаватимуть домоуправи картки на неповне молоко лише для дітей у віку від 3-ох до 10-ти років і дорослих у віку поверх 60-ти років. Діти до трьох років життя дістають, як і дотепер, повне молоко.
Додаткові картки. Реферат Допомоги Високошкільній Молоді УЦК подає до відома, що видача додаткових карток "цузац II" за місяць лютий, відбувається кожного дня в Рефераті ДВМ Львів, Семінарська ч. 18, партер, в годинах від 10-ої до 14-ої (в суботу від години 10-ої до 12-ої). "Цузац II" одержать українські студенти — політехніки, ветеринарії та лісового відділу, які не одержали харчових карток до студентських кухонь та не одержали їх уже раз у секретаріятах своїх факультетів. Останній день видачі є 25 лютого.
Цікавий реферат у Клюбі. Спілка Праці Українських Письменників влаштовує в четвер, 25-го лютого, в приміщенні Літературно-мистецького Клюбу при вул. 29-го Червня ч. 10. в год. 18-ій (шостій) ввечір, реферат м-ра Омеляна Пріцака на тему: "Переломові моменти в історії України".
Конкурс на співачок і співаків. З метою доповнення Українського Національного Хору до повного мішаного складу, Відділ Культурної Праці УЦК оголошує конкурс на двох перших тенорів (в цьому один соліст), двох других тенорів (в цьому один соліст), 8 сопранів (в цьому одна солістка) і 8 альтів (в цьому одна солістка). Хор працює на професійних засадах. Рефлектується тільки на дуже добрі голосові матеріли. Сопрани і альти мусять мати до диспозиції для праці вечори; тенори і баси ввесь день. Зголошуватися особисто у Начальника Підвідділу для Справ Мистецтв — Львів, Францішканська ч. 7, ІНТ, Тел. 232-43, в годинах 12—14, не пізніше 25-го лютого ц. р. 