◦ ◦ ◦ ◦ ◦ ◦ ◦

Повідомлення ТАРС. В останні дні в іноземній пресі почали поширюватись чутки про переговори, які нібито відбуваються між СРСР і Туреччиною, на предмет укладення нового радянсько-турецького договору і що в зв'язку з цим мінзаксправ Сараджоглу нібито збирається поїхати в Москву. ТАРС уповноважений заявити, що ці чутки не мають ніякої підстави і являють суцільну вигадку.
Пральний трест львівського Міськкомунгоспу доводить до відома населення, що після реконструкції та реорганізації пралень, значно скорочено строки прання і чищення, а також знижені ціни. По хімічному чищенню і фарбуванню ціни знижені на 50%, по пранню білизни — на 20%. Приватна клієнтура обслужується державними пральнями: №4 (вул. Червоноармійська, 27), №7 (вул. Розвадовського, 29), №6 (вул. Червоноармійська, 10), №8 (вул. Жовквівська, 101).
Масові замовлення від організацій і різних закладів приймають пральні: №2 (вул. Личаківська, 19 а) і №3 (вул. Головінського, 14). Контори прийому прального тресту у всіх районах м. Львова.
Громадяни! Як вам відомо, ряд галузей промисловості: паперова, шерстяна, кісткообробна, гумова, та інші використовують, як додаткову сировину, старе ганчір'я, старий папір, кістки, старі гумові вироби, пух, пір'я, щетину, кінський волос та інші побутово-господарські відходи. Збирайте ці відходи у вашому господарстві і продавайте їх на склади і в ларки "Союзутилю", а також агентам та збирачам утильсировини. "Союзутиль" закуповує утиль по затверджених цінах. Вимагайте прейскурант. В питаннях продажу відходів господарського вжитку можна дзвонити телефоном 240—06. "Союзутиль" висилає своїх агентів. Львівська міжобласна контора "Союзутиль". 