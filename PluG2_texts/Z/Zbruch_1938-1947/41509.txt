◦ ◦ ◦ ◦ ◦ ◦ ◦

Заупокійні панахиди по бл. п. д-рові Євгенові Петрушевичеві, колишньому Президентові Української Національної Ради та Диктаторові Західньої Области УНР — відправляться заходом Українського Допомогового Комітету у Кракові у гр.-кат. церкві в суботу 14. вересня ц. р. в год. 18-ій, і в православній церкві в неділю 15. вересня ц. р. в год. 18-ій.
Нічні бандити. Дня 27. серпня в годині 10. вечером, коли православний священик Жулина, павлівської волости холмського повіту о. Собко з дружиною вели розмову в кухні з гуртком селян, два бандити вирізали шибу у вікні та влізли до середини хати. По виході селян вони несподівано вдерлися до кухні з револьверами, стероризували господарів, забрали всякі одяги, казали подати собі вечерю і зївши та відпочавши погрозили ще домашним револьверами, остерігаючи їх, щоб не зголошували про цей напад поліції. Бандити не були замасковані, говорили по польськи. Дружина священика з переляку захворіла на нервовий рострій.
Пострілив дівчину. 28. серпня перед домом поліційної станиці, спинилася вбога селянська підвода. Польський поліційник, побачивши її, закричав: "До доктора, а не і до поліції!" Вмить збігся гурток цікавих. На возі лежала молода дівчина з скрівавленою рукою й суконкою, а над нею лементувала мати. З розмови з нещасною жінкою ми довідалися, що вона з села Стайного й називається Маріянна Пагінська. В доньку пострілив у якійсь суперечці рейовецький поліційник — Лавнік.
Українська "Рідна Хата" коле в очі. На тартаку в Ярославці грубешівського повіту (в маєтку фундації Сташиця) хтось попсував мотор (там день і ніч пильнує сторож і працює паляч). у Ярославці "Рідна Хата", що дуже коле в очі місцевих поляків. І ось скинули вину на неї. В результаті голова "Рідної Хати" п. Романчук і заступник голови п. Новосад опинилися в таборі примусових робіт у с. Мірчу того ж грубешівського повіту.
Закінчення українського адміністраційного курсу в Люблині. В серпні відбувся в Люблині перший український адміністраційний курс під проводом ляндрата д-ра Кіпке. З приводу його закінчення відбувся в Люблині товариський вечір при участи п. Ґубернатора д-ра Цернера, німецьких і українських гостей, викладачів і курсантів. Ляндрат д-р Кіпке привитав усіх приявних, подякував німецьким урядовцям за їхні виклади для курсантів, підкреслив значіння цього курсу, як першого в Ґенеральному Ґубернаторстві, якого завданням приготовити українців до праці в адміністрації. Учасники цього курсу в найближчому часі приступлять до праці на теренах, замешкалих українцями. Відтак дир. Тимцюрак висловив подяку німецькій владі від У. Ц. К. у Кракові та У. Д. Комітету в Люблині за дану можливість фахового вишколу багатьох молодих українців. Один з курсантів промовив від співучасників курсу прирікаючи, що всі вони у своїй відповідальній праці сповнятимуть совісно свої завдання. Вкінці курсанти виконали українські пісні й танки. Товариський вечір пройшов у незвичайно милій атмосфері.
У Володаві відкривається державна 2-річна торговельна школа. Діти, що покінчили 14 рік життя та мають щонайменше освіту 7-ми класової народньої школи повинні в якнайскорішому часі зголоситися. Також повинні зголоситися і ті, що вчилися вже у торговельних школах, і бажають продовжувати свою науку, бо для них передбачені вищі кляси. Дотепер до школи зголосилося 311 учнів. 