◦ ◦ ◦ ◦

Галицьке садівництво.В кожній галицькій окрузі засаджено 150 тисяч деревець. Шкоди, що їх заподіяла гостра зима 1939/40 р. в садах Г.-Г. вже частинно вирівняні. В Галичині викінчують садження овочевих дерев. У цьому році засаджено в кожній окрузі менш-більш 150 тисяч деревець.   Вказівки для зберігання цінних архівальних матеріялів. В теперішньому часі, коли збирається старий папір і коли існує сильний попит за старим папером, що його тепер — як відомо — треба уважати важним сировинним матеріялом і тому за ним дуже пошукують, особливої ваги набирає справа задержання цінних паперів або друків (господарських архівальних матеріялів). Міродатні чинники в Німеччині видали в цій справі вказівки, маючи на меті зберігання цінних паперів, то є в справі переведення збірок старого паперу, якими унормовано всі подробиці у зв'язку з тим. У випадках сумнівів, що можуть з'явитися при відділенні і зберіганні цінних паперів у підприємствах промислової господарки, треба звертатися до Головної Групи Промислової Господарки і зв'язку в Центральній Палаті для Загальної Господарки в Генеральній Губернії. Краків, Райхсштрассе 61/63. Головна Група уділюватиме радо всякі інформації і поради.   Наукові досліди. Хліборобська Секція при Інституті для Німецької Праці Сходу (Інстітут фір Дайче Остарбайт), якою кермує проф. др. Бройнік, веде на терені Раво-руської округи досліди над економікою й рентовністю хліборобських господарств на боровиновній почві.   Городовинна культура. У другій половині червня ц. р. у цілій Генеральній Губернії проведуть спис обширів гороловинних культур. Крім городовинних теренів, списуватимуть також насінні поля й число ґрунтів, скількість теплярень і парників.   Обовязок здавати яйця, дріб і мед. Згідно з розпорядженням Керманича Головного Відділу прохарчування й хліборобства, всі власники дробу в Ґенеральній Ґубернїі зобовязані на жадання доставити яйця й дріб уповноваженим до цього пунктам, купцям, годівлям та різням. Ніяким іншим особам чи підприємствам не вільно закуповувати ці товари, також не вільно продуцентові віддавати їх безпосередньо консументові. Це торкається теж бджільного меду, який пасічники на жадання обовязані здати пунктам, чи збирачам, що викажуться урядовою посвідкою. Оба ці запорядження входять в житя з днем 30-го травня ц. р.   Скриньки на яйця віддавати. Яйця, овочі та городовину пересилають у окремих скриньках, що їх детальні купці обовязані віддавати назад до гуртівні. Сьогодні неможливо продукувати багато скринь, скільки їх потрібно для правильного забезпечення опакування. Через те детальні купці повинні безумовно віддавати до гуртівень навіть пошкоджені скрині, бо їх можна в гуртівні направити. Рішуче не вільно вживати цих скринь як опалу, чи для інших домашніх потреб. Скрині слід відсилати якнайшвидше, щоб не доводити до загальмування нормального руху з приводу браку опакування.   Не вільно курити в закладах праці. Три четверті всіх пожеж мають свою причину в необережності й несвідомості. У варстатах знаходяться звичайно легкозапальні матеріяли. Тому треба бути дуже обережним при куренні тютюну. Згідно з поліційними приписами строго забороняєть ся курити тютюн у приміщеннях, на яких написано, що курення заборонене. Мельдункових пожежних апаратів, гидрантів і гасильниць не вільно заставляти ані заслонювати скринями і т. п. Кожний із членів залоги повинен знати, де находиться приналежний до його місця праці алярмовий апарат і гасильниця. На випадок пожежного алярму вимагається безоглядної дисципліни. Розпізнання тих джерел небезпеки показує шлях, як запобігти випадкам.   Якщо йде про наслідки якогось нещасливого випадку, то дуже часто є міродатне, чи перша поміч була правильна. Через те пошкодований обовязаний піти до перевязочного пункту, щоб йому заложили провізоричну перевязку.   Обовязком кожного є перестерігати безпеку руху, у варстатах праці і звертати увагу керівництву на евент. недомоги. Лиш таким способом можна встерегтися перед нещасливими випадками і зберегти здоровя та життя працівників.   Рідна земля   