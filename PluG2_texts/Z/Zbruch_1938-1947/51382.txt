Живі пам'ятники великому Каменяреві

При польсько-шляхетській владі про вшанування пам'яті поета-революціонера Івана Франка можна було тільки безнадійно мріяти. Коли на Радянській Україні давно вже був заснований державний театр ім. Івана Франка, а державні видавництва випускали тисячі томів творів письменника, то тут, у Львові, крім скромного пам'ятника на могилі Каменяра та надто незначних видань, не було нічого, або майже нічого.
А тепер? Визволений народ при підтримці радянської влади гідно шанує великого сина України, свого натхненного співця. Трудящі виявляють свою любов до письменника створенням йому живих пам'ятників. Іменем Івана Франка названо Львівський державний університет. В будинку, де жив поет, партія і уряд створила музей його імені. Іменем Івана Франка названа вулиця.
Під іменем Івана Франка засновуються в селах колгоспи. Ось недавно в селі Ладанці, Перемишлянського району, 47 бідняцько-середняцьких господарств об'єдналися в сільсько-господарську артіль, присвоївши їй ім'я Івана Франка. В своєму листі нові колгоспники-франківці пишуть: "Загальні збори ухвалили назвати свою артіль іменем великого українського пнсьменника-революціонера Івана Франка". Так народ любить і шанує свого сива, створює живі пам'ятники на честь великого Каменяра.
П. Франко, директор музею Івана Франка 