◦ ◦ ◦ ◦ ◦ ◦ ◦

Виступ Гітлера
Агенство Трансоцеан передає по радіо промову Гітлера на зборах, присвячених відкриттю кампанії "зимової допомоги" 1939—1940 року. В цій промові Гітлер заявив:
"Що чекає нас в майбутньому, ніхто не знає. Але одно зовсім очевидно, ніяка сила не змусить сьогоднішню Німеччину знову стати на коліна. Наші вороги безсилі перемогти нас зброєю, не можуть знищити економічно, роздавити морально. Ні при яких обставинах вони не дочекаються нової капітуляції Німеччини. Я заявив про нашу готовність заключити мир. Західні держави почали війну. Німеччина прийняла виклик і готова продовжувати війну до кінця, якщо будуть відкинуті наші мирні пропозиції. Ні страхіття моменту, ні заяви про тривалу війну не зможуть залякати нас і змусити відступити".
Німецька преса про передачу Литві міста Вільно і Віленської області і про взаємодопомогу між радянським Союзом і Литвою
БЕРЛІН, 11. жовтня (ТАРС). Вечірні газети на видному місці публікують повідомлення про підписання договору про передачу Литовській республіці міста Вільно і Віленської області і про взаємодопомогу між СРСР і Литвою. Велику увагу газети приділяють передачі Радянським урядом Литві м. Вільно і Віленської області.
Передова "Берлінер берзенцайтунг" пише, що передачею Литві Вільно виконано бажання литовського народу. Литва ніколи не могла забути, як вона була пограбована панською Польщею. "Берлінер берзенцайтунг" далі підкреслює висловлювання "Правди" про те, що Радянський уряд завжди розглядав Вільно як територію Литви і зав жди захищав цю точку зору. Укладений зараз з Литвою договір про взаємодопомогу новий доказ послідовності зовнішньої політики Радянського Союзу. В радянсько-литовському договорі, відмічає газета, треба бачити тверду гарантію про безпеку Литви і Радянського Союзу.
"Дойче альгемайне цайтунг" в свою чергу підкреслює, що фактом передачі Литві Вільно Радянський Союз поставив свої відносини з Литвою на нову основу. Радянський Союз поклав кінець насильству, яке проводилось панською Польщею. Нинішнє приєднання Вільна до Литви, пише газета, є абсолютно логічним наслідком радянської політики у східній Європі.  