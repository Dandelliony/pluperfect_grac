◦ ◦ ◦ ◦ ◦ ◦ ◦

Боротьба України проти гніту панської Польщі
Враховуючи величезний інтерес трудящих до Західної України, колектив наукових працівників інституту історії Академії наук УРСР готує до друку популярну брошуру — "Боротьба України проти гніту панської Польщі".
В брошурі, розрахованій на широкі читацькі маси, будуть популярно викладені історичні матеріали про боротьбу Західної України за своє визволення.
(РАТАУ).
Львівський міський відділ Народної Освіти провадить реєстрацію пенсіонерів — учителів і вчительок народних шкіл, що постійно живуть в місті Львові.
Реєстрація відбуватиметься від 9 до 25 жовтня в бюро відділу Народної Освіти, вул. Бурлярда 2, другий пов., кімната 38 (колишній міський шкільний інспекторат) з 10 до 14 години.
З'являтися з такими документами:
1) Довідка про постійне проживання у Львові,
2) Посвідчення про особу (лєґітимація).
Львів, 7 жовтня 1939 року.
За завідуючого відділом НАРОСВІТИ Євген Теслюк. 