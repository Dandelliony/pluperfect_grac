◦ ◦ ◦ ◦

Денник розпорядків для Ґ. Ґ. ч. 63. Денник Розпорядків для Ґенерал-Ґубернаторства ч. 63, виданий дня 6 серпня 1942, містить: Поліційний розпорядок про зголошення та вжиття роверів до чинитьб у Ґенерал-Ґубернаторстві.
Українські співаки до Зальцбурґу. 16 гарних чоловічих голосів може за посередництвом Концертного Бюра ІНТ (Львів, Францішканська 7) негайно бути заанґажованими у Державному Театрі та на Святочних Іграх ("Зальцбурґер Фестшпілє") у Зальцбурґу. Зголошення особисто у директора ІНТ до 28-го ц. м.
Гостре стріляння. На площі вправ, що лежить на північному відтинку м. Львова між місцевостями Голосько Велике, Брюховичі, Гамулець, Грибовичі Малі, Грибовичі Великі, Малехів і Збоїська та дорогами, які ведуть між ними, буде проведене гостре стріляння крісами і скорострілами у таких днях: у четвер, 27-го серпня в часі від год. 7-ої до 15-ої та в понеділок, 31-го серпня, в часі від години 7-ої до 17-ої. Початок і закінчення стріляння будуть кожночасно повідомлені звуком трубки. Відділи, що ведуть стріляння, замкнуть терен і зорґанізують всі заходи безпеки. Огляд подій. Кожної середи та суботи відбувається на площі Софії у Львові під відкритим небом висвітлювання найновіших подій. Початок в год. 21.15.
Хто хоче стати дириґентом? Відділ Культурної Праці У. Ц. К. планує перевести дириґентські курси для початкуючих у всіх повітових центрах краю. Щоб легче зорієнтуватися у тому, де якнайскоріше треба такі курси перевести, звертаємося до всіх, хто хотів би вчитися на тих курсах, щоб зголошувалися письменно на адресу: Український Центральний Комітет, Відділ Культурної Праці, Львів, Ринок 10. Подати про себе такі дані: Вік, школа, чи вчився музики і де, чим займається, адреса. 