◦ ◦ ◦ ◦ ◦ ◦ ◦

Вечірні курси техмінімуму. Тепер тут уже понад місяць регулярно відбуваються заняття з технічного мінімуму. Біля 125 робітників відвідують лекції інженерно-технічних працівників. Програма курсів розрахована на 4 місяці. За цей чає слухачі докладно ознайомляться з технологічним процесом виробництва. Цій темі відведено 80 годин. Після кожної такої лекції безпосередньо в цехах робітники проходять практичні заняття, якими керують майстри.
Наказ Місцевої протиповітряної оборони м. Львова. 28 серпня 1940 р. №8 м. Львів.
Завтра, 29 серпня 1940 року, призначаю тренувальне навчання місцевої протиповітряної оборони м. Львова. Навчальне "загрозливе становище" з повітря місту вводиться о 15 годині 29 серпня 1940 року
Наказую:
1. Всім керівникам підприємств, установ, навчальних закладів, торгових організацій, домоуправлінь строго виконувати обов'язкову постанову Львівської міськради за №11 від 22 травня 1940 року по МППО.
2. Звертаю особливу увагу керівників і всього населення міста на уважну підготовку підприємств, установ, учбових закладів, магазинів, будинків, окремих квартир, автотранспорту і трамваю до світломаскування і на уважне проведення його, не допускаючи ні одного випадку горящої незамаскованої світлової точки.
3. Подавати виробничі гудки з часу введення "загрозливого становища" категорично забороняється, за винятком паровозних гудків на об'єктах залізничних станцій.
4. Нагляд за виконанням цього наказу покладаю на начальника служби охорони безпеки і порядку тов. Райзмена і на начальника служби світломаскування тов. Лисенка.
Начальник МППО міста голова міськради Єременко.
Комісар МППО міста Секретар міськкому КП(б)У Колесніченко
Начальник штабу МППО м. Львова майор Бобров. 