◦ ◦ ◦ ◦ ◦ ◦ ◦

Діяльність комуністів у Франції
Французська газета "Тан" вмістила в номері від 27 січня передову статтю про діяльність комуністів у Франції. "Хоч формально компартія розпущена, — пише газета, — її майно конфісковано, видавництва закриті, тисячі її активістів ув'язнені в тюрми і концентраційні табори, однак компартія не розпалась. Вона зберегла свої кадри і їх зв'язки. Надзвичайно гнучко пристосовуючись до обстановки, вона знайшла нові форми для успішного проведення своєї роботи серед найрізноманітніших верств населення. Поліція безперервно охотиться за комуністами, щодня викриваються і знищуються нові вогнища комунізму, але лишається ще багато — що зробити".
Німецька преса повідомляє, що слідчі органи Парижа передали в суд справу про арештованих недавно 48 комуністів. Деякі з них обвинувачуються в розповсюдженні листівок, інші в тому, що займаються вербуванням у комуністичну організацію. Серед обвинувачених 13 чоловік молодших 18 років. (ТАРС)
Становище в Румунії
У румунських газетах опубліковане урядове повідомлення про зроблені в легіонерських центрах обшуки. До 26 січня у заколотників було відібрано 39 кулеметів, 666 гвинтівок, 2.844 мисливські рушниці, 1.964 револьвери, 128 карабінів, а також 70 грузовиків захопленого легіонерами майна.
За повідомленням американської газети "Нью-Йорк таймс", під час безпорядків у Румунії заподіяно на кілька міліардів лей збитку. Особливо потерпіли нафтопромисли. (ТАРС)
Засудження в Німеччині осіб, які слухають іноземне радіо
Як відомо, з початку війни слухання іноземного радіо в Німеччині було заборонене спеціальним законом. За повідомленнями німецьких газет, в Катовицях, Франкфурті, Штутгарті і інших місцях були засуджені недавно на строки від 4 до 7 років тюремного ув'язнення особи, які слухали іноземні радіопередачі на німецькій мові.
В повідомленні вказується, що німецькі спеціальні суди вбачають в слуханні іноземного радіо "найтяжчий злочин, спрямований проти інтересів народу. Хто чинить такий злочин, не повинен сподіватися на пощаду". (ТАРС) 