◦ ◦ ◦ ◦

Комітет допомоги придніпрянцям. Митрополичий Ординаріят повідомляє, що під протекторатом Й. Е. Високопреосвященного Митрополита Кир Андрея засновано у Львові "Комітет Допомоги Придніпрянцям", якого домівка находиться при вул. Глибокій ч. 11 (партер). Комітет зачне свою діяльність від понеділка 14. ц. м. Урядові години в будні дні від год. 10—13. ОО. Душпастирі оголосять в церкві в суботу і неділю, що громадячи зі східних областей України, які опинилися у Львові наслідком воєнних подій без середників до життя, можуть звертатися до Комітету за допомогою. ОО. Душпастирі також зарядять в церкві збірку на ціли Комітету. Жертви в готівці, одежі і середниках поживи приймає Комітет з подякою. Від гр.-кат. Митрополичого Ординаріяту. У Львові, дня 10. липня 1941. † Никита, Еп. Патар. Ген. Вік.
Українське Технічне Товариство. Сходини членів відбудуться в неділю 13. липня ц. р. в год. 10-ій в читальні бібліотеки Наукового Товариства імені Шевченка, вул. Чарнецького 24.
Втікли в дні 29. червня з тюрми НКВД при площі Бернардиньскій ч. 6: 1) Мандзюк Дмитро, б. підстаршина УГА, зам. у Львові, при вул. Тетмаєра 5; 2) Полянський Павло, зам. в Брюховичах; 3) Стах Семен, зам. на Новім Знесінні, при вул. Солумірській 2; 4) Шлях Таннер, зам. при вул. Мучній 43; 5) Каськів Дмитро, зам. при вул. Потоцького 110.
Повідомлення. Шляховий Відділ Управи м. Львова повідомляє зацікавлені установи, що всі талони, видані на пісок бувшим Шляхово-Будівельним Трестом у Львові вважає недійсними. Завідуючий Шляховим Відділом: інж. Пеленський. Книговодець: В. Тарновецький.
Розпорядження. Управа м. Львова, Уряд Здоров'я №119/в. У всіх зуболікарських клініках, поліклініках і амбулаторіях обов'язують години праці: Для лікарів від 8-ої до 2-ої год. Для медперсоналу від 7.30 до 3.30 год. Референт зуболікарських справ Д-р Микетюк В. Львів, дня 10. липня 1941. р. 