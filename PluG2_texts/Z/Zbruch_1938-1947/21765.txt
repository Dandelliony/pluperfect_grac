◦ ◦ ◦ ◦ ◦ ◦ ◦ ◦ ◦ ◦

Всіх анґлійців у віці 20 і 21 р. покличуть до війська.
Орґанізація загальної військової служби в Анґлії.
ЛЬОНДОН, ПАТ. Прем. Чемберлєн заявив у палаті громад, що на другий тиждень предложить їй урядовий проєкт при покликання на піврічні військові вправи всіх мужчин у віці 20 і 21 років. Після вправ рекрути могтимуть перейти на 3, 5 і пів року до територіяльної армії.
До маринарки, летунства, територіяльної армії та цивільної оборони дальше вербуватимуть добровольців.
Уряд обмежить доходи фірм, що працюють над дозброєнням.
Крім того уряд предложить законопроєкт, що упростить процедуру покликування резерв та помічних служб. Оба законопроєкти матимуть перехідний характер. Дебата над законопроєктом про військову службу пічнеться в четвер перед полуднем.
Заява Чемберлєна.
Зміст заяви Чемберлєна такий:
Уряд застановлявся над доцільним способом підготови краю до оборони. Виявилося, що дотеперішні способи перестарілі — вони побудовані на заложенні, що війна може вибухнути щойно по часі, який вистарчив би, щоб перейти з мирного стану на воєнний по оголошенні відповідної проклямації у хвилині, коли вибух війни був би безсумнівний.
В нинішніх часах положення таке непевне, що треба приготовлюватись до оборони, без розголосу, не порушуючи публичної опінії. Тому уряд рішив негайно предложити парляментові законопроєкт про резерви для збройних сил.
Закон має тимчасовий характер — уряд сподіється, що парлямент ухвалить його негайно. Всі европейські уряди вже здавна мають повновласти, яких брит. уряд щойно тепер просить. І нераз користувались ними для частинної мобілізації.
Бритійський уряд розглянув також нові міжнародні зобовязання, яких піднявся за згодою парляменту. Метою тих ґарантій є запевнити мир. Нічого так не переконує світ про тверду постанову Анґлії зберегти мир, як введення загального обовязку військової служби.
Відомо, що підчас війни військова служба стала б обовязковою від початку. Тепер всі держави поспішно приготовлюються до війни, може бути питанням не тижня, а годин. Чи такий час можна назвати мирним?
Згідно з законопроєктом про резерви для збройних сил, треба буде покликати частину територіяльних військ та деяких помічних частин, щоб скріпити систему протилетунської оборони, тому вояки територіяльних частин були б обовязані до довшої служби, ніж передбачено. Тому уряд прийшов до висновку, що треба ввести загальний примусовий військовий вишкіл.
Урядові пропозиції, зясовані у другім законопроєкті про військовий перевишкіл матимуть також хвилевий характер. Уряд матиме повновласти на 3 роки, парлямент могтиме їх продовжувати на дальші роки, уряд зможе зрезиґнувати з них скорше. Головні постанови того закону будуть такі:
1. Повновласть для уряду, покликати до перевишколу всіх мужчин у віці 20—21 літ.
2. Перевишкіл відбудеться в Анґлії, але на випадок війни обовязок військ, служби буде відноситися і до служби закордоном.
3. Покликані до служби дістануть 6-місячний вишкіл, опісля зможуть вступити на 3, 5 року до терит. армії; якщо ні, належатимуть до спеціяльної резерви реґулярної армії.
4. Винятково можна буде приспішити або припізнити час військ. вишколу.
5. Окремі трибунали звільнюватимуть від служби тих, що мають проти неї застереження з огляду на совість; вони підіймуться праці національного характеру.
Цей закон не змінює добровільного доповнення для фльоти, летунства і реґулярної та терит. армії.
Дальше Чемберлєн обговорив справи т. зв. маєткової конскрипції. Він порушив справу підвишки деяких податків та згадав, що в часі війни ввійде в життя законодавство, яке введе карні оплати за надмірні зиски. 