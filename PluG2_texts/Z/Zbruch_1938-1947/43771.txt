◦ ◦ ◦ ◦ ◦ ◦ ◦

Від'їзд Голови Раднаркому СРСР і Народного Комісара закордонних справ тов. В. М. Молотова в Берлін. 10 листопада ц. р. о 18 год. 45 хв. виїхав з Москви в Берлін. Голова Раднаркому СРСР і Народний Комісар Закордонних Справ тов. В. М. Молотов у супроводі Народного Комісара чорної металургії тов. Тевосяна І. Т., заступника Народного Комісара Закордонних Справ тов. Деканозова В. Г., заступника Народного Комісара зовнішньої торгівлі тов. Крутікова А. Д. і ін. На Білоруському вокзалі тов. Молотова проводжали: заступники голови РНК СРСР тт. Мікоян А. І., Ворошилов К. Є., Каганович Л. М., Булганін М. О., народні комісари і ін., а також члени дипломатичного корпусу і весь склад німецького посольства в Москві. Вокзал був прикрашений флагами. Для проводів тов. В. М. Молотова був виставлений почесний караул. Одночасно виїхали в Берлін надзвичайний і повноважний посол Німеччини граф фон дер Шуленбург, п. Шнурре і ін.
Обезболювання родів. Гінекологічний відділ 1-ої радянської лікарні у Львові під керівництвом професора Бека вперше почав застосовувати метод обезболювання родів. Для цього тут вживають всі заходи, щоб полегшити породільниці роди. Зокрема, роблять уколи, що усипляюче діють під час самих родів, ставлять спеціальні препарати, які скорочують час пологів тощо. Одночасно проводиться ряд експериментів для дослідження впливу гіпнозу на породільницю. Хоча дослідження в цій справі ще не закінчені, але вже перші досліди стверджують, що гіпноз після двохмісячної підготовки вагітної дає надзвичайно корисні наслідки. З. Вінер — лікар.
На спортивному святі. На честь Жовтневих роковин у міському спорткомбінаті відбулося велике спортивне свято. В басейні змагалися кращі плавці Львова. В стометровому запливі вільним стилем першим до фінішу прийшов чемпіон України Кунцельман ("Спартак") з кращим часом — 1 хв. 04 сек. Це новий рекорд для Львова.
Виключно цікаво розігралася естафета для юнаків. На старті команди "Динамо", "Спартак" "Здоров'я". Кожен з 5 учасників команди повинен був проплисти 50 метрів. За флажком судді плавці стрибають у воду. До останніх 25 метрів попереду йшла команда "Здоров'я", але у фінішу спарта ковець Інгвер вириває перемогу. Він перший торкається рукою до фінішу. Загальний час команди "Спартака" — 3 хв. 01,2 сек.
Змагання з плавби закінчені. З басейну знімають доріжки і установлюють ватерпольні ворота. Починається матч між першою і другою збірними командами міста у водне поло або як його називають "футбол на воді". Не дивлячись на вперту боротьбу матч закінчився внічию з рахунком 3:3. 