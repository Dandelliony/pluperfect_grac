Закінчилась теоретична конференція в держуніверситеті

Протягом двох вечорів науковий колектив львівського державного університету ім. Ів. Франка обговорював важливе теоретичне питання — "Марксизм-ленінізм і національне питання".
Вчора на теоретичній конференції з непослабною увагою були вислухані доповіді професорів тт. Банаха і Хробака, доцента Пушкаря і ст. викладача т. Стеценка.
Всі доповіді відзначались високим теоретичним рівнем і переконливо свідчили про серйозну вдумливу підготовку, глибоке опрацювання творів класиків марксизму-ленінізму.
Почалось обговорення вислуханих доповідей. Виступають професори тт. Руднянський, Жилінський, Сімович, Левицький, доцент т. Рудницька і ін. Всі вони грунтовно висвітлюють ряд питань ленінсько-сталінської національної політики і розповідають, як вона послідовно здійснюється радянською владою в нашій країні і зокрема в західних областях УРСР.
Прикінцеве слово виголошують кандидат філософських наук т. Брагінець і доцент т. Осечинський. Вони відзначають, що ця конференція наочно показала, що професорсько-викладацький склад університету наполегливо працює над оволодінням всеперемагаючої теорії Маркса — Енгельса — Леніна — Сталіна. 