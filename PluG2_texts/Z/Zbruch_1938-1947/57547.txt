◦ ◦ ◦ ◦ ◦

Затемнення сьогодні від 17.50 — 7.00 год. рано.
Суди в Коломиї. В Коломиї з днем 15 жовтня зачали свою працю: Городський Суд, Окружний Суд та Прокуратура — в будинку при вул. Івана Франка ч. 14 (б. будинок Суду).
Нові назви вулиць. Вже багато львівських вулиць одержало нові назви. І так: вул. Першого травня називається тепер Оперною (Опернштр.), площа Голуховських — Театральною (Театерштр.), вул. Личаківська — Східною (Остштр.), вул. Чарнецького—Червоноармійська зветься вул. Дистрикту. (Дістріктсштр.) і т. д. На наріжниках вулиць появились нові написи в німецькій мові. Погано тільки, що старих написів на декотрих наріжниках є ще так багато, що годі визнатись, котрий обов'язує.
Дозволи на перевіз бараболь. Повідомляємо, що про дозволи на перевіз бараболь із провінції до Львова можна старатись у Господарському відділі Управи м. Львова в ратуші та в Уряді прохарчування (Ернерунгсамт), вул. Кармелітська 2.
Як одержати більший приділ картопель? Крім нормальних приділів картопель можна одержати спеціяльний дозвіл на закуп їх у більшій кількості. Такий дозвіл видає Міський Відділ Виживлення (Штадтернерунгсамт) при вул. Кармелітській 2. Одержану посвідку треба предложити до господарської централі, відділ картопель при вул. З Травня 2, де одержується дозвіл, при чому треба на місці зложити відповідну кількість грошей. Склади картопель є при Персенківці і при вул. Трибунальській 1.
Краєве концертне бюро у Львові. В неділю 19 жовтня, в салі при вул. Францішканській 7. відкриття театру "Варієте". В програмі музика, танки, спів, хор ревелєрсів. Щодня 2 представлення, в неділю 3 представлення. Початок в неділі о годині 15, 17 і 19-тій, щодня о год. 17 і 19-тій. Передпродаж білєтів в бюрі "Рекляма". Площа Марійська 6. (Галєрія). 