◦ ◦ ◦ ◦ ◦ ◦ ◦

Література для Західної України і Західної Білорусії
В жовтні і листопаді КОГІЗ відправив у Західну Україну і Західну Білорусію біля міліона екземплярів книг і брошур. Серед них твори класиків марксизму-ленінізму, брошури з матеріалами XVIII з'їзду ВКП(б), "Короткий курс історії ВКП(б)", 11 видання книги товариша Сталіна — "Питання ленінізму". З художньої літератури надіслані твори Пушкіна, Шевченка, Салтикова-Щедрина, Чехова, Горького, твори радянських письменників і поетів.
Найближчим часом для шкіл Західної України і Західної Білорусії відправляється коло 250 тисяч екземплярів стабільних підручників.
Спекулянтів віддано до суду
Власники великих магазинів Соломон Тендер і Рудольфина Фрахт, по вул. Новий Світ, 5, замкнули свої магазини, а промтовари з магазинів вивезли та приховали їх дома. Вони наладнали тісний зв'язок з спекулянтом Нахманом Лебволем, який продавав приховувані ними товари по підвищених цінах.
При обшуку в помешканнях Тендера і Фрахта знайдено 1700 метрів мануфактури та багато різних трикотажних виробів. Спекулянтів Тендера, Фрахта і Лебволя віддано до суду.
***
Юзеф Шмаль повісив на дверях свого магазину оголошення, що в магазині взуття не має і не буде. При обшуку, проведеним дружинниками Робітничої Гвардії, знайдено в його магазині 176 пар взуття і на квартирі 33 пари.
Встановлено, що Шмаль довгий час продавав взуття спід поли по значно підвищених цінах. Шмаля віддано до суду.
***
Власник мануфактурного магазину Зигмунд Лаптер, по вул. Янівській 24, вивіз з магазину на свою квартиру 120 великих тюків різної мануфактури і замурував в секретну кімнату, щоб не продавати по довійськових цінах. Лаптера віддано до суду. 