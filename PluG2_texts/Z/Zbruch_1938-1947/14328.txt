Чому подорожіла залізниця?

Від 1. жовтня ц. р. місячні білєти для учеників подорожіли більше ніж на 100%, нпр. білєт на 8 км. з 1.80 зол. подорожів на 3.80 зол., а на 16 км. з 4.30 зол. на 8.60 зол. і т. д. Ця підвишка прийшла нечайно так, що багато дітей не могло вже по старій ціні купити білєтів і мусіли йти до школи по 10—15 км або вертались до дому. Тепер залізничі урядовці радять батькам просити дирекцію залізниць у Львові знизити білєти і обіцяють свою допомогу. Підвишка білєтів заскочила головно батьків найбідніших, бо ріжниця кількадесять золотих на рік унеможливлює посилати дітей до шкіл. Що було причиною такої великої підвишки, чи вона всюди заведена — не знаємо. Одно сьогодні певне, що користи з цієї підвишки для нікого не буде — ні для залізниці, ні для дітей, бо залізницею перестало доїздити понад 25% дітей, які ходять тепер пішки. Отже залізниця тратить, а місця у вагонах і так залишаться пустими, а діти мучаться, що відбиваєтеся на їх науці. Такто дбається за дітей. Цього року двічі залізниця возила дітей кілька днів даром на доручення міністерства комунікацій. Чомуж то є зрозуміння для забаганок і люксусу дарової їзди, а нема зрозуміння для бідних сільських (вони головно доїздили!) дітей і батьків? Невжеж тут діяли інші причини, щоб унеможливити сільській бідноті кінчити народню чи середну школу в містах? Порушуємо цю справу прилюдно і запитуємо міністерство комунікації, коли змінить свій розпорядок у справі підвишки ціни білєтів. Зміна цієї підвишки негайно конечна, бо надходить слотна осінь і зима. Когож буде Бог карати за ті перемерзлі ноженята в подертих маминих чоботах? — Батько. 