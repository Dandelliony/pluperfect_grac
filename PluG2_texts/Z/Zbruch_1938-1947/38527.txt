Випочинковий тобор доросту в Романові-Живці

Багато батьків та учасників цікаві, як виглядатиме табор доросту в Романові-Живці. Тому провід табору подає ближчі дані в цій справі. Табор має приміщення в б. оселі львівської лічничої кольонії серед лісистого лемківського Бескиду над річкою Табою. Оселя зложена з двох великих одноповерхових будинків, окремо для хлопців і окремо для дівчат. Може тут найти вигідне приміщення біля 200 таборовиків. У кожному будинку в чотири великі салі, кожна на 20—25 осіб. Крім мешкальних будинків — побудованих на зразок гірських віль оселя має ще великий теж одноповерховий адміністраційний будинок, де в партері приміщується кімната проводу табору, бібліотека й т. и. а на поверсі велика їдальня, що може одночасно дати приміщення усім учасникам. В окремих будинках приміщені кухня, пральня, лікарня, що має шість кімнат і ординаційну кімнату. Велика площа звернена до півдня дає змогу нетільки користати зі сонця, але теж є дуже доброю для усяких спортових гор та забав. Околиця з гарними краєвидами є прегарним тереном до прогульок. Внизу табору річка Таба догідна до купелі. — Приміщення таборовиків вигідне. У простірних, великих соняшних кімнатах кожний учасник має окреме ліжко та нічний столик. Кожна саля має окрему лазничку. Табор має власні водопроводи та елєктричне освітлення. Орґанізатори табору подбали про зразкову педаґоґічну та лікарську опіку над учасниками та поробили усі заходи, щоб як найкраще наладнати життя та працю табору.
Харчева сторінка поставлена добре. — Харч пять разів денно — смачний, здоровий. Багато молока, масла та ярин. Учасники табору користають ще з одного важного чинника. Романів-Живець відомий своїми джерелами та лічничими купелями. — Заведення купелеве покищо нечинне. З джерел можна буде користати — а це зокрема для молодого орґанізму незвичайно корисне... Доїзд до табору легкий. Залізницею до залізничої стації Романів, а звідтілля 9 км. фірами до Живця. Оплата таборова за шеститижневий побут розмірно низька.
Провід табору сподіється, що цей табор, як теж і інші найдуть повне зрозуміння в найширших кругах українського громадянства. Зголошення ще тільки до 5-го липня! 