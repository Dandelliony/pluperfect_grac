Про охорону лісів і торфовищ від пожеж

Обов'язкова постанова Львівського Обласного Виконавчого Комітету
З метою попередження пожеж у лісах і на торфовищах та успішної боротьби з ними, відповідно до постанови Ради Народних Комісарів УРСР від 15 лютого 1938 року №186 "Про охорону лісів і торфовищ від пожеж" і на підставі статті 31 адмінкодексу УРСР, Обласний Виконавчий Комітет постановляє:
1. Зобов'язати всі лісогосподарські організації області протягом десяти днів очистити ділянки лісу від гілля та хмизу (з одночасний спалюванням порубочних решток), місця рубок, як минулих років, так і поточного року, відвівши спеціальні місця спалювання.
2. При провадженні рубок у період з 1 травня по 1 листопада лісосіки зачищати одночасно з рубкою лісу, гілля та хмиз складати купи з тим, щоб спалювати їх, рівно як і рештки старого хмизу та хворосту в безвітряну, не жарку погоду, виключно ранками та вечорами, або після дощу, забезпечивши місця спалювання в достатній кількості протипожежним інвентарем та пожежною охороною. На час спалювання по кожній ділянці (дача, квартал) виділяти відповідальну особу та для уникнення зайвої тривоги, обов'язково попереджати лісну охорону, найближчі сільради та органи пожежної охорони НКВС.
3. До 25 травня закінчити порубку протипожежних смуг, оборати соснові молодняки та цінні насадження, лісокультури, а також очистити від мотлоху лісові склади, дороги та придорожні смуги.
4. Лісоматеріал від проміжніх рубок складати в місцях, зручних для вивозки та найменш загрозливих в пожежному відношенні.
5. Повністю забезпечити вогнегасниками, протипожежним реманентом та пожежною охороною місця вуглепалення, смолокуріння, гонки дьогтю, лісні склади, тартаки, склади живиці, місця механічних установок по первинній обробці деревини, місця виготовлення їжі для робітників та інше, а також виділити осіб, відповідальних за протипожежний стан зазначених об'єктів.
6. В лісництвах, на тартаках, в торфовищах, лісних складах та інших лісних підприємствах організувати добровільні пожежні дружини з постійних робітників і техперсоналу.
7. Закрити за згодою з відповідними організаціями райвиконкомами, сільрадами) всі непланові шляхи та шляхи, загрозливі в пожежному відношенні.
8. Видавати дозвіл для випасу худоби на лісних ділянках, призначених для випасу лише при умові, що випас буде провадитись під безпосереднім наглядом дорослих пастухів.
9. Не припускати спалювання трави на сіножатях та галявинах, що знаходяться на території лісних дач, чи поблизу їх.
10. Збудувати в лісництвах, де в цьому є потреба, протипожежні вежі.
Заборонити всім громадянам що приїжджають, проходять, або відпочивають в лісі розкладати вогонь, кидати негашені сірники і недокурки, про що лісництву у потрібних місцях вивісити таблиці з об'явами.
Примітка: Особам, що працюють на лісорозробках, торфорозробках, лісних складах, тартаках, складах живиці тощо, дозволяти курити лише у відведених для цього місцях з додержанням встановлених протипожежних правил (влаштування окопаних місць для куріння, наявності бочок з водою для кидання недокурків, тощо).
Розкладання вогню в лісі для виготовлення їжі робітникам, припускати в спеціально відведених для цього місцях з суворим додержанням протипожежних правил, лише з відома і дозволу лісної охорони та адміністрації лісництва.
11. Торфорозроблюючим організаціям до 15 травня застосувати всі запобіжні протипожежні заходи на території своєї діяльності очистити старі протипожежні рови, особливо ті, що межують з лісними дільницями, прокопати, де потрібно нові рови, забезпечивши іскровловлювачами та іскрогасниками двигуни механічних установок паровозів на під'їздних шляхах тощо.
12. Для забезпечення своєчасно ліквідації пожеж в лісах, на торфовищах, зобов'язати райвиконкоми, що на їх території розташовані лісові масиви, видати це про обов'язкові постанови.
13. Безпосередне керівництво ліквідації пожеж лісів та торфовищ покласти на лісну охорону та адміністрацію лісогосподарських організацій.
14. Винних у невиконанні цієї обов'язкової постанови притягати до адміністративної відповідальності: штрафу до 100 крб., або примусової праці до 1 місяця.
15. Догляд за виконанням цієї обов'язкової постанови покласти на органи лісної охорони, сільради та міліцію.
16. Ця обов'язкова постанова набуває сили через 10 днів після оголошення в пресі і чинна на всій території Львівської області, до її скасування.
Обов'язкова постанова затверджена Львівським Обласним Виконавчим Комітетом 6 травня 1940 року.
М. КОЗИРЕВ — голова Львівського Обласного Виконавчого Комітету.
М. ДРИЛЬ — секретар Львівського Обласного Виконавчого Комітету. 