Балачки про моду

СУКНЯ, ЯКОЇ НАМ НЕ СМІЄ БРАКУВАТИ.
„Маю білети до театру“ — радісно сповіщає Вам дбайливий чоловік. Або: „Нас запросили панство X. на вечерю“ — скаже він Вам і додасть, що запрошені тільки Ви з чоловіком — отже все буде якнайскромніше. Або ще коли Ви панна, а маєте там якогось „хлопчиська“ і він прийде з якоюсь подібною пропозицією: „Ходім сьогодні до каварні;, бо вже в театрі були, в кіні нема нічого цікавого, а в каварні можна посидіти, поговорити собі, а може й знайомі зустрінуться“*...
Легко тим „панам“ приходити з такою пропозицією, та те ще висловленою радісним голосом, бо сподіваються, що Вам приємність роблять, але Вас нераз при тому холодний піт обіллє, а в голові витанцьовує коломийки: „А в чім-же я маю йти? А що на себе?“ В театрі звичайна буденна вистава пєси, що вже кілька тижнів йде, отже вечерова суконка, а навіть Ваша пополуднева ота парадна не буде підходити, тимбільше; коли на дорогі місця не вибираєтесь. Йти до панства X. на простеньку вечерю в парадній суконці теж не можете, а Ваша щоденна сухонка моглаб бути для господарів доказом неуваги до їх запрошення. Йти до каварні в звичайній буденній суконці теж не лицює, а зрештою хочете може на „когось“ трохи святочніше вражіння зробити. І Ваш „пан“ може у Ваших очах помітити переляк зі зробленої пропозиції, який він ріжно може собі вияснити, а в кожному разі може він відбитись і на його доброму настрою, а цього Ви напевно не хочете.
Щож робити? Мати суконки на ріжні випадки Вам засоби не дозволяють, а зрікатись приємного товариського життя Ви не маєте ані причини, ані охоти.
Рада проста: зробити собі одну якусь таку суконку. що вона Вам послужить у ріжних випадках Вашого життя, а потім і на буденну її доносите. Для такої суконки одна й найважніша засада — це добрий матеріал. Друга вимога добрий крій, третя відповідний фасон, що надасться на всі випадки. Ця суконка, хоч і буде може коштувати пару золотих більше, але виправдає витрати стократно.
Модна референтка одного з француських журналів пропонує на таку суконку „на всі випадки“ крій комплєту, т. зв. спіднички з жакетиком. За останніми вимогами моди ці жакетики досить короткі, а тому, що вони „французького“, а не строго „англійського“4 крою, то їх дуже легко урізноманітнювати. Можуть вони бути і з тяжчого шовку і з лекшої вовни. Колір звичайно нейтральний, такий, щоб не набрид скоро і щоб до нього відповідала більша кількість ріжних кольорів, коли ми таку сукню схочемо уріжноманітнити якимись комірцями; пасками чи іншими додатками. Блюзки під такий комплет не вбираємо, а лише ріжні передки на ріжний спосіб і з ріжного матеріалу зроблений. Спідничка такого комплєту не строго рівного крою, а трошки поширена чи прибрані якимись закладками, збиранням, драпуванням, тощо.
Інша модна референтка пропонує знову цілком гладку з вузьким рукавом суконку з тяжчого шовку, а до неї ріжні приставні від ліктя манжети ширші і вужчі, камізельки та комірці з того самого, або контрастового матеріалу, або навіть і цілі прищіпні боки чи передки до спіднички.
Одначе у обох згаданих референток одне спільне. Описані ними моделі кольорові, а не чорні, бо на їх думку сам чорний кольор надає суконці надто офіційного тону, який не завсіди в таких випадках, як ось тут на початку згадано, доцільний. За кольори „невтральні вважають вони сірий у найріжнороднішкх відтінях (до речі він взагалі потроху приходить по довшім часі до моди), найбільше сіро-синій, так би мовити „голубиний“, бронзовий у трохи неозначено табачковій відтіні, а вже особливо темний „беж" та ріжні тканини, що лучать в собі кілька відтінів, що теж (коли вірити француським референткам) прийде з весною до великої моди.
Та більше від тих порад ріжних референток поможе ще Вам Ваша власна фантазія, але над ідеєю такої сукні „на всі випадки“ варто застановитись, бо поможе вам Вам у не одному клопоті, а пропозиція кудись піти буде для Вас приємністю, а не причиною непотрібного збентеження, яке преріжно може розуміти той, хто Вам таку пропозицію зробить.
Рита 