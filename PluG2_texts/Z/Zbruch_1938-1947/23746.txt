◦ ◦ ◦ ◦ ◦ ◦ ◦ ◦ ◦ ◦

Дрібні вістки.
Німецький урядовий часопис проголосив прізвища 127 осіб, переважно жидівського походження, яким відібрали громадянство Райху.
У Берліні злучилися в одно два найбільші електротехнічні підприємства: Сіменс і Гальске та Шукерт і С-ка.
В Ковні відбудеться від 22—24 червня ц. р. свято 20-ліття істнування литовського Стрілецького Союзу (шавлісів). У тих днях прибуде до Ковна коло 25 тисяч литовських стрільців в одностроях. Одночасно відбудеться свято пісні, в якому візьмуть участь стрілецькі хори.
Небувала повінь у Стирії наробила багато шкоди. В місцевости Фронтайлєн треба було евакуувати людність.
Згідно з бажанням великого Національного Зібрання анкарський уряд робить підготову, щоб завести податок для нежонатих мужчин. На підставі спису з 1935. р. в Туреччині було тоді 8 міліонів осіб вільного стану.
Комісаром будівництва СССР призначили Семена Ґінсбурґа. 