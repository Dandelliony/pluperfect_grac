◦ ◦ ◦ ◦ ◦

Бомби на Порт-Дарвін
ТОКІО, 21 лютого. — До Сінгапуру прибув начальний вожд Ямашіта. Він оглядав трофеї і твердиню, а також 45-центиметрові важкі гармати, якими англійці не могли стріляти на наступаючих з півночі японців, бо, звичайно, ці гармати були звернені на полудне, а тепер, хоч били 30 миль далеко, все ж між ними і японцями на півночі був т. зв. мертвий кут. — Ямашіта взяв участь у поминках за поляглих.
ТОКІО, 21 лютого. — Учора відбулося одногодинне бомбардування важного під військовим оглядом форту Австралії у Порт-Дарвіні. Японські бомби спричинили великі шкоди. Австралія мала якраз святкувати роковини своєї державности, але уряд Австралії в нових воєнних умовинах це святкування відкликав.
ТОКІО, 21 лютого. — Учора бомбардували японці острів Яву. Збито 27 голяндських і американських літаків. Шведська преса висловлює погляд, що японці займуть Яву до 14 днів.
ТОКІО, 21 лютого. — Китайські частини Чункінгу повели невдачний наступ на Таї, а це на місцевість Чіянгмай, що положена 50 км. від кордону. Японці надіялися цього поруху китайців і вислали туди вчас сильні свої відділи. Китайцям не вдається припинити переможного японського наступу на Рангун.
Процес у Ріомі
В Ріом почався процес проти колишнього французького прем'єра Далядіє і товаришів, відповідальних за програну Франції. Між підсудними находяться також Блюм і Гамелен, генераліссімус до вибуху війни.
Зміни в уряді Черчіля
БЕРЛІН, 21 лютого. — Ще тому кілька днів спротивився прем'єр Великої Британії, Черчіль всяким змінам у свому кабінеті, а сьогодні вже є вістка, що в уряді Черчіля проведені зміни. Двох міністрів усунено, Бівербрук від'їде до Вашінгтона, здається до Воєнної Ради; за те до кабінету уряду ввійшов відомий зі своєї большевицької агітації Кріппс як льорд печаті і міністр для Палати Громад. Поява Кріппса в уряді Черчіля — це дальший крок до большевизації Англії. — Є також чутка, що до уряду втягають старого віком Льойда Джорджа, який, до речі, у своїх спогадах гостро висмівав Черчіля, як недотепу.
БЕРЛІН, 21 лютого. — У Палаті Громад у Лондоні відбудеться у найближчому тижні дебата зприводу здобуття Сінгапуру японцями. Дебата буде, розуміється, при закритих дверях.
БЕРЛІН, 21 лютого. — Англійський король приняв на авдієнції новоіменованого мін. Стеффорда Кріппса і тим наче підкреслив його значення. Кріппс буде вже тепер диктувати в Англії під музику Сталіна.
Японці заняли Тімор
ТОКІО, 21 лютого. — Ще 17 грудня заняли американські і голяндські війська португальську частину острова Тімор. Португальці вимагали, щоб напасники залишили острів; але їх ніхто не слухав. Тепер японці висадилися на Тиморі і знищили американську і голяндську залогу. Притім японці видали офіційну заяву, що з Португалією вони не є на воєнній стопі, але не можуть дати змоги ЗДА і голяндцям користуватися Тімором, як воєнною базою. Японія признає португальську владу на Тіморі.
Англійці усунули з місця міністра повітряної оборони маршала Пірса. Його місце заняв Герес.
Губернатором Гонконгу іменовано Ізогаї.
Британські фінансові уряди намагаються стягнути воєнні податки з англійців-плутократів, які з вибухом війни втікли до ЗДА, щоб не брати участі у боях.
Фінляндія розписує внутрішню позику у сумі 2-ох міліярдів марок під кличем: "Позика для батьківщини".
Навіть у Північній Ірляндії, де ірляндці не мають свого уряду, відносяться вони до англійців з неохотою. Англійці непевні тут свого становища. 