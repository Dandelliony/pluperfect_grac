◦ ◦ ◦ ◦ ◦

Сезон клюбових імпрез. Літературно-мистецький Клюб після літніх вакацій приступає до своєї дальшої культурно-освітної праці. В залях клюбу, то тепер значно поширені та гарно обладнані, будуть відбуватися, як і раніше, кожної суботи літературні вечорі, концерти, доповіді, дискусійні вечорі, тощо. Осінно-зимовий сезон імпрез розпочинає Клюб у суботу 5 вересня ц. р. В цей день Клюб організує Літературний Вечір письменника Василя Кархута. Доповідь про письменника прочитає ред. Володимир Мартинець. Твори читатимуть: артистка Львівського Театру п. Ліза Шашарівська та арт. п. Іван Гірняк. У музичній частині вечора візьмуть участь артисти: Арт. Льв. Опери Ірина Туркевич-Мартинцева — сопран, п. Іван Романовський — бас та проф. Роман Савицький — фортепян. Акомпаніює муз. дир. Льв. Опери п. Лев Туркевич. На святковий вечір відкриття сезону Правління Клюбу запрошує членів та прихильників мистецтва. Початок точно в год. 7.30 вечора. Після третього дзвінка вхід на залю буде безумовно закритий.
Денник Розпорядків Ґ. Ґ. ч. 65. Денник Розпорядків для Ґ. Ґ. ч. 65. виданий 13 серпня 1942 р., містить: Розпорядок про звільнення і перенесення в стан службової нечинности знову зайнятих урядовців колишньої польської держави і громад та союзів громад. — Розпорядок про тимчасове емеритальне засоблення знову зайнятих урядовців колишньої польської держави і громад та союзів громад.
Денник Розпорядків Ґ. Ґ. ч. 66. Денник Розпорядків для Г. Г. ч. 66. виданий 14 серпня 1942 р. містить: Розпорядок про покриття коштів урядів господарювання в Ґ. Ґ. — Зарядження про створення Німецького Суду у Львові.
Українців 4,290.000. БЕРЛІН, 2 вересня. — Населення Ґенерал-Ґубернаторства з уваги на національний склад, таке: 75 тис. фольксдойче, 11,300.000 поляків, 4,290.000 українців, 2,092.000 жидів, 90.000 ґуралів, 15.000 білорусинів, 6.500 москалів та деяка кількість грузинів, татар і вірмен. З уваги на віросповідання, населення Ґ. Ґ. таке: 64,5% римо-католиків, 20,2% греко-католиків, 2% православних, 0,6% евангеликів, 0,6% старо-католиків, 0,6% сектярів та 11,5% віруючих жидів. Групи не-німецького населення одержали широку самоуправу, яка заступає їх теж перед німецькою владою. Церква, яка готова співпрацювати при відбудові Ґ. Ґ. користується спеціяльною охороною держави. При цьому зокрема греко-католицька і православна церкви сповнили покладані на них сподівання. 