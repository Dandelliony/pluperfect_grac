◦ ◦ ◦ ◦ ◦ ◦ ◦

Самочинно підвищують ціни. Сільським споживчим товариством в селі Перекопана був організований буфет для обслуговування селян. Продавці буфету самочинно підвищили ціни на продукти — замість 8 крб. 30 коп. за кг. печива, вони брали 10 крб. Цукор, який був відпущений на продаж селянам, вони зовсім приховали, а потім почали ним спекулювати, продаючи його по високій ціні. Ці обурливі факти викликали законне невдоволення селян. Прокуратура оформить це обурення відповідними статтями закону про крадіжки.
Наполегливо вивчають історію народів СРСР. Учні школи ім. Міцкевича проявляють гарячу любов до славного минулого народів країни Рад. До дня перших виборів у місцеві Ради депутатів трудящих учні зобов'язались не мати ні одної незадовільної оцінки по історії народів СРСР.
Ігнорує виборчий закон. 21 листопада виборці села Рожубовичі Портика А. М. і Копорос В. Ф., перевіривши, що їх немає в списках виборців, подали про це заяву до сільради. По Положенню сільрада повинна була на протязі трьох днів розглянути заяви і занести пропущених виборців у списки. Що ж робить голова Рожубовичської сільради т. Гнатик? Він 11 днів не хотів розглядати поданих виборцями заяв і лише за втручанням в цю справу представника райвиконкому, Гнатик 2 грудня скликав президію сільради, де ці заяви були розглянуті. Може цей вельможний голова незадоволений тим, що його не висунули кандидатом в депутати сільської Ради, то хай він запитає про це самих виборців. Але проявляти свою злість і ігнорувати виборчий закон йому ніхто на це не давав права. 