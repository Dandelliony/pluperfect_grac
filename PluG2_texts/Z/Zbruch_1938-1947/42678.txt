Коло трамвайної зупинки

Ранком, з 8 години, учням шкіл у трамвай сісти неможливо. Для них створилось безвихідне становище. В цей час всі поспішають на роботу в установи. Школи теж починають заняття з 9 години.
Якщо дорослі, зібравшись з силою, протиснуться якось у вагон, то дітям це зробити досить важко. Щодня можна бачити коло трамвайних зупинок дітей, які з плачем намагаються потрапити у трамвай.
Нещодавно мені довелося бути свідком такої картини. По вулиці На Байках одна дівчинка років 10—11 ніяк не могла сісти в вагон. Як тільки підходив трамвай до зупинки, її, бідолашну, дорослі "дяді" і "тьоті" збивали з ніг. Вона хотіла сісти через передню площадку, але вагоновожатий не пропустив. Довелось втрутитися в цю справу і вблагати його.
Подібне становище, очевидно, має місце і на інших лініях трамвайного маршруту. На мою думку треба про це подумати як слід. Львів — місто велике. Тут дуже багато школярів. Не погано було б, як би для них в ці години виділяли спеціяльні вагони, крім того слід би дозволити учням молодших класів заходити до вагону через передню площадку.
Ці заходи можуть попередити нещасні випадки. Міська Рада в цій справі повинна сказати своє слово.
Н. Олешкевич, військовослужбовець. 