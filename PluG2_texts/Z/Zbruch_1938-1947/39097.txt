Офіційно

Голові президії Верховної Ради СРСР М. І. Калініну
Двадцятиріччя мирного договору між Литовською Республікою і СРСР збігається з днями, коли литовський трудовий народ долю своєї батьківщини взяв у свої руки, круто повернувши колесо історії на шлях найтіснішого зближення з великим Радянським Союзом, з твердою рішучістю, швидкими темпами виправити всі рештки тієї недостойної політики, яку проводили уряди буржуазної Литовської Республіки, як по відношенню до СРСР, так і до свого народу.
Від імені народного литовського уряду і всього литовського трудового народу прийміть сьогоднішнє поздоровлення і подяку урядові СРСР, Червоній Армії, народам СРСР і їх славнім вождям за ту дружбу і допомогу, яку завжди відчував литовський трудовий народ з їх боку і завдяки якій сьогодні ми можемо, спокійно дивлячись на майбутнє, спрямувати всі сили на створення нового світлого і культурного життя.
Юстас Палецкіс в. о. президента Литовської Республіки голова Ради міністрів.
Литва, Каунас. 12. VII. 1940 року В. о. президента Литовської Республіки Голові Ради Міністрів п. Юстас Палецкіс
Сердечно дякую Вам за поздоровлення в зв'язку з двадцятирічними роковинами мирного договору між СРСР і Литовською Республікою.
Народи Радянського Союзу, вірні проголошеному Великою Жовтневою соціалістичною революцією і послідовно проваджуваному радянським урядом принципові самовизначення народів, з щирою радістю стежать за успіхами в справі будівництва справді народної литовської держави.
Важливішим етапом в розвитку відносно між Радянським Союзом і Литовською Республікою було укладення в 1939 році договору про взаємодопомогу і повернення Литві її стародавньої столиці — Вільно, відібраної у литовського народу панською Польщею.
Тепер, коли литовський народ взяв долю своєї батьківщини в свої руки, радянський уряд впевнений в тому, що народний урод Литви усуне всі перешкоди, які заважають встановленню справді братських відносин між народами наших країн.
Від імені Радянського Союзу і мого особисто прошу прийняти найкращі побажання всебічному розквітові життя литовського народу.
Голова Президії Верховної Ради СРСР М. Калінін.
Москва, 13 липня 1940 року. 