◦ ◦ ◦ ◦

Комісія шильдів і вивісок. Комісія виготовлювання проєктів шильдів і вивісок Відділу Прикладної Реклями Інституту Психотехнічних Досліджувань міста Львова (Булярда 4, II п.) складається з психотехніків, мистців, фільольогів і архітектів. У своїй праці комісія кермується психологічними, естетично-мистецькими, мовними та архітектурно-приписовими мотивами. Комісія ставить собі за мету дбати про раціональне й естетичне оформлення вивісок у Львові.
"Десятка" змінила свій шлях. При вул. Шпитальній і Соняшній є ушкоджений колектор. На час ремонту трамвай №10 їздитиме через Краківський майдан, вул. Замарстинівську до Замарстинівської рогачки. Цей стан триватиме до 30. 8. ц. р.
Володимир Робітницький, літ 28. Член ОУН, колишній провідник ОУН північно-західних земель і учасник української партизанки проти большевицької орди помер у Львові 25. VIII. 1941. Похорон відбувся в четвер, 28 VIII. з православної церкви на Янівський цвинтар. В. Й. П.
Міський Клюб у Львові. Рішенням Управи міста Львова з 15 серпня підготовляється відкриття міського "Українсько-німецького Клюбу" у Львові (Академічна 13). Директором Клюбу іменований п. М. Одолян-Яцків. Приміщення, що було під час большевицького відступу знищене, (тут теж впала бомба, яка, на щастя, не вибухла), тепер ремонтується. Громадянство чекає нетерпеливо на відкриття Клюбу, що стане осередком культурної розваги і відпочинку. 