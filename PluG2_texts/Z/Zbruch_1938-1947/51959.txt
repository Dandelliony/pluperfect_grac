◦ ◦ ◦ ◦ ◦ ◦ ◦

Становище на острові Кріт
(Радіопередача з Лондона)
Німеччина продовжує свої спроби висадити війська на острові Кріт. Імперським військам удалося захопити в полон велику кількість солдатів ворога. В Лондоні вважають, що, крім скинутих учора на світанку 1.500 парашутистів, протягом дня було висаджено з планерів і літаків не менше однієї повітряної дивізії, що складається з семи тисяч чоловік. Для перекидання такої дивізії звичайно потрібно 250 літаків. Становище на острові перебуває під цілковитим контролем командування англійськими військовими силами. Німцям не вдалося захопити будь-яку більш-менш значну територію острова, але окремі групи б'ються в багатьох пунктах. Як тепер з'ясовується, велику кількість військ було перекинуто на транспортних літаках, що приземлилися на випадкових посадочних площадках, а також на деяких аеродромах, які ворогові вдалося захопити в свої руки. План такої атаки звичайно полягає в тому, що спочатку скидають певну кількість парашутистів, і, якщо цим парашутистам вдається добитися деякого успіху, вони дають сигнал, і негайно починають прибувати транспортні літаки з військами. Як відомо, в понеділок німецька авіація провела інтенсивне бомбардування острова Кріт. У вівторок рано вранці в західній частині острова була скинута велика груш парашутистів. Слідом за цим було почате перекидання військ. Німецька повітряна дивізія звичайно складається з двох піхотних батальйонів і одного артилерійського, озброєних кулеметами, легкими гірськими гарматами, протитанковими гарматами, а також розвідувального батальйону, який включає певну кількість саперів і інженерів. Пропорціональне співвідношення офіцерів у такій повітряній дивізії набагато вище, ніж у звичайній. З приводу того, що німецькі парашутисти були вдягнені у форму новозеландців, в Лондоні заявляють, що вирішення цього питання перебуває цілком у руках місцевого командування, і, треба гадати, ці парашутисти будуть віддані до воєнно-польового суду. (ТАРС).
До становища французського торгового флоту
ЛОНДОН, 23. (ТАРС). Як передає агентство Рейтер, французький танкер "Шехерезада", що йшов з вантажем нафти з США в Касабланку, захоплений в Атлантичному океані англійським воєнним кораблем.
В англійському міністерстві економічної війни одержані відомості, що французьке морське міністерство зобов'язало капітанів французських торгових суден топити або виводити з ладу судна в разі небезпеки попасти в руки англійців.
Німеччина вимагає відкликання американських дипломатичних представників з Парижа
НЬЮ-ЙОРК, 21. (ТАРС). За повідомленням агентства Юнайтед Пресс з Віші, у вірогідних колах повідомляють, що Німеччина поставила перед США вимогу відкликати всіх дипломатичних представників з Парижа до 10 червня.
ВАШІНГТОН, 23. (ТАРС). На запитання представників преси, державний секретар США Хелл відповів, що, на його думку вимога Німеччини відкликати дипломатичні представництва з Парижа не поширюється на консульських представників. Зараз у Парижі 7 американських консульських працівників.
Агентство Юнайтед Пресс твердить, що коли Німеччина поставить вимогу про відкликання з Парижа консульських представників, то США, можливо, вживуть контрзаходів.
Від'їзд англійців і американців з Бейрута
НЬЮ-ЙОРК, 23. (ТАРС). За повідомленням агентства Ассошіейтед Пресс, англійський консул в Бейруті виїхав у Палестіну. Перед виїздом він звернувся до американського консула з просьбою представляти в Бейруті англійські інтереси. Понад 100 англійців і американців, в тому числі викладачі і студенти американського університету, виїхали з Бейрута в Палестіну.
Єгипетський консул у Бейруті запропонував єгіптянам виїхати з Сірії і Лівана
НЬЮ-ЙОРК. 23. (ТАРС). Як повідомляє агентство Ассошіейтед Пресс, єгіпетський консул у Бейруті запропонував єгіптянам, які живуть в Сірії і Лівані, якомога швидше виїхати в Єгіпет. 