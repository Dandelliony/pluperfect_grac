◦ ◦ ◦ ◦ ◦ ◦ ◦

Затримка американських суден в Європі
ВАШИНГТОН, 26 жовтня (ТАРС). За даними державного департаменту США, почнаючи з 1 вересня, воюючими країнами затримано для перевірки документів і вантажу 21 американський пароплав. 12 з них затримано англічанами, 6 — французами і 3 німцями. Досі англічани продовжують затримувати 2 американських пароплава, один з яких затримано 11 жовтня, другий — 13 жовтня. Англійськими властями конфісковано вантаж американських пароплавів "Сакараппара" і "Уороіор", що перевозили бавовну. Американські судновласники висловлюють невдовольство тим, що затримується звільнення суден після проведенного огляду. Державний департамент робить спроби прискорити звільнення цих суден.
Зведення верховного командування німецької армії
БЕРЛІН, 26 жовтня (ТАРС). Верховне командування німецької армії повідомляє: "Вчора французи знову намагались захопити розташовану поблизу кордону, у 12 кілометрах на захід від Фельклінгена, поверхність, яка була за день до цього захоплена німецькими військами. Атака французького батальона була зустрінута зустрічним вогнем нашої артилерії і кулеметів. Ворог відкинутий на французьку територію. Крім цього ніяких особливих подій не відбувалось".
Становище англійських солдат на західному фронті
ЛОНДОН, 26 жовтня (ТАРС). Кореспондент агенства Рейтер, що перебуває з англійською експедиційною армією у Франції повідомляє про тяжке становище англійських солдат у Франції. Дощі зробили шляхи, які ведуть до передових позицій, зовсім непроходимими для транспорта. Зараз солдати працюють цілими днями по коліна в болоті, укріплюючи свої позиції. Всі намагання відвести воду з окопів виявляються безрезультатними. Солдати мають по одному комплекту обмундирування.
Агенство Брітіш Юнайтед Прес повідомляє, що "шляхи, річки між французькими і німецькими позиціями перетворились у сплошне болото". Річки, що протікають між Саарбрюкеном і Горнбахом, вийшли з берегів. 