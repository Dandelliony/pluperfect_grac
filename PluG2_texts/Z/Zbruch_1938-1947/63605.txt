◦ ◦ ◦ ◦ ◦

Панахида за Тараса Шевченка. В неділю, 15-го березня, в православній церкві св. Юрія у Львові відправилась панахида за Великого Кобзаря України, Тараса Шевченка. В панахиді, що її відправив парох львівської православної церкви, українське громадянство взяло масову участь, маніфестуючи тим самим любов до свого Найбільшого Поета. Церква не могла помістити всіх вірних. На панахиді співав мішаний хор під орудою проф. Прокоповича.
Зібрання членів Спілки Українських Письменників. В середу, 18-го ц. м., в 6-ій год. веч. відбудеться в залі Літературно-мистецького Клюбу чергове зібрання членів СУП як секції Українського Центрального Комітету. На черзі дня доповідь ред. М. Шлемкевича п. н. "Видавничі плани Українського Видавництва". Правління Спілки просить прибути всіх членів та кандидатів Спілки Українських Письменників, а також членів інших мистецьких спілок, секцій УЦК, які цікавляться видавничими справами.
Видача масла. "Маслосоюз" повідомляє, що від сьогодні, вівтірка, 17-го березня почавши, видаватиметься мало лиш на додаткові карти чч. І та II (цузацкарте І і II). На відтинки 28, 29. 30 і 31 додаткові карти ч. І можна купувати масло збірно в централі "Маслосоюзу", вул. Гловацького ч. 23. та поодиноко в крамницях при вул. Михайла ч. І та Князівській (давніше Сапіги) ч. 23. Одночасно видаватиметься масло на додаткові карти ч. II на відтинки "Ель" (Оel) 27 і 28 по 30 гр. у всіх крамницях "Маслосоюзу".
Поштова Каса Ощадности. Згідно з розпорядком Керівника Німецької Пошти Схід, у всіх поштових урядах і станицях на терені Галичини почала діяти Поштова Каса Ощадности (Постшпаркасендінст).
Перенесення бюр Управління Водної Господарки. Бюра Управління Водної Господарки (Вассервіртшафтсфервальтунг) у Львові примішуються від 15-го березня ц. р. при Гауптштр. (давніше Панська) ч. 3. 