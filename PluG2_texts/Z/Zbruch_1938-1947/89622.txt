◦ ◦ ◦ ◦

Учням обох львівський ґімназій до відома! З доручення шкільної влади дирекції обох держ. ґімназій з українською мовою навчання у Львові подають своїм учням до відома ось що: Свідоцтва покінчення даної кляси за шк. р. 1943/44 будуть виставляти тільки тим учням, які тепер, після перерви в квітні, відвідують школу. Всі інші, які одержали з кінцем березня ц. р. посвідки з ґімназій, а до школи тепер не ходять, зможуть одержати свідоцтво щойно після зложення доповняльного або відповідного вступного іспиту.   Актори та співаки. Актори, співаки, музики, танцюристи, кваліфіковані дириґенти, режисери, які відірвалися від своїх театрів, чи інших джерел праці, повинні негайно у своєму власному інтересі подати свої адреси до Відділу Культурної Праці УЦК, Краків, вул. Зелена 26.   Мистці й науковці. Відділ Культурної Праці УЦК, Краків, вул. Зелена 26, взиває членів Об'єднань Праці: 1) науковців, 2) письменників, 3) журналістів, 4) музик, 5) образотворчих мистців, 6) акторів подати негайно у своєму власному інтересі свою адресу та відомості про теперішнє зайняття й умовини побуту.   Стрийська "Скала" працює. Стрий, 23-го травня. Не зважаючи на нові труднощі, секція копаного м'яча У.С.К. "Скали" працює інтензивно, як попередніми роками. Перша дружина "Скали", ослаблена браком трьох кращих змагунів, найшла вже гідних наступників, спеціяльно на пості середущого помічника в особі В. Мельника Дотепер має "Скала" за собою такі змагання: 1. з "Дністром" (Самбір) 5:2, 2. з мадярською військовою дружиною 6:2, 3. з тою ж дружиною 1:2 і 4. з "Зелемінню" (Сколе) 3:1. Слід відмітити, що в мадярських військових дружинах виступають кращі змагуни Мадярщини, між ними знаний Кардош з "Гунгарії", Тольді й інші. Останній вислід "Скали" 1:2 уважати можна проте задовільним. На найближчу майбутність проєктується змагання з дрогобицькою "Ватрою", а на латинські Зелені Свята дводенний турнір з Уділом репрезентацій німецької й мадярської військових дружин та одної української дружини, правдоподібно У.С.С.К. зі Львова. Тільки про копаний м'яч. Легкоатлетика, старим звичаєм — спить. Очевидно вина по стороні тренера, який не виявляє жадної діяльности. Слід сподіватися, що з покращанням погоди, легше буде урухомити і ту ділянку спорту. З огляду на тимчасове заняття домівки товариства, кімнатні спорти, як шахи, пінґ-понґ і інші зовсім завмерли.   Львівські вісті   