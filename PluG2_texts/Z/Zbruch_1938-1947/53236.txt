До трудящих громадян і громадянок Львова

Сталося нечуване в історії віроломство. Озвірілий фашизм протягнув свою криваву лапу до наших священних кордонів і без будьяких причин раптово почав війну. Фашисти бомбардують наші мирні міста і села. Гине ні в чому невинне населення: діти, жінки, старики. А велика крапка соціалізму — союз радянських соціалістичних республік — з вини фашистських розбійників вступила у вітчизняну війну за батьківщину, за честь, за свободу.
Уже в перші дні війни доблесні бійці і командири червоної армії, як і в період минулих боїв на Хасані, Халхін-Голі і з фінською білогвардійщиною, показують зразки радянського патріотизму, творять героїчні подвиги, безпощадно громлячи ворога.
По всьому фронту доблесна червона армія з честю виконує свій обов'язок перед вітчизною, перед радянським народом і завдає нищівного удару кровожадним псам — фашистським агресорам.
Протягом перших двох днів війни червона армія взяла в полон 5.000 німецьких солдат і офіцерів. Збито 127 ворожих літаків. Тільки в одному бою наші доблесні артилеристи знищили 300 німецьких танків.
Товариші робітники і трудова інтелігенція міста Львова! Героїчний радянський народ по заклику комуністичної партії і радянського народу виявляють мужність, самоволодіння, стійкість і самовідданість. кожен робітник прагне сьогодні дати продукції більше, ніж учора, тільки відмінної якості. Селяни і селянки борються за високий урожай. десятки тисяч юнаків і дівчат добровільно вступають в ряди червоної армії.
Товариші робітники і інтелігенція! священний обов'язок перед країною кожного із вас — зміцнювати могутність своєї захисниці — червоної армії.
Від кожного з нас, незалежно від того, де він працює — робітник за верстатом, чи вчений у своїй новій лабораторії, чи торговий працівник за прилавком, чи колгоспник і одноосібний трудящий селянин на полі — від кожного з нас вимагається самовіддана, високопродуктивна робота на благо вітчизни.
Невтомно підносити продуктивність праці, перевиконувати норми виробітку, давати високоякісну продукцію — найперша заповідь кожного громадянина і громадянки радянського союзу! Будьте гідними соціалістичної вітчизни!
Серед нас не повинно бути дезертирів трудового фронту — ледарів, рвачів, прогульників, не повинно бути панікерів, боягузів.
Панікерство, боягузство і дезертирство з трудового фронту рівнозначне зраді вітчизни. Всенародне презирство і сувора кара військового часу чекає тих, хто дезертирує з трудового фронту, кидає напризволяще народне майно, сіє паніку.
Будьте організовані і вимогливі до себе і інших, виявляйте революційну пильність, виявляйте і передавайте властям ненависних ворогів народу — різного роду націоналістичну наволоч! Не вірте наклепницьким чуткам, допомагайте червоній армії остаточно перемогти огидного ворога людства — фашизм.
Пам'ятайте, що наша справа — справедлива! Червона армія з усім багатонаціональним радянським народом під керівництвом великої партії Леніна — Сталіна знищить знахабнілого ворога!
Зітремо з лиця землі фашистську нечисть!
Хай живе батьківщина трудящих усього світу — Великий Радянський Союз!
Хай живе могутня побідоносна Червона Армія!
Хай живе друг всього прогресивного людства, наш вчитель рідний Сталін!
Хай живе великий непереможний прапор Маркса-Леніна-Сталіна! 