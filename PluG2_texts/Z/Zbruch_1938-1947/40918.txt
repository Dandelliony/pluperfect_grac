◦ ◦ ◦ ◦ ◦ ◦ ◦

Японія посягає по француський Індокитай.
Москва. 28. 8. "Комсомольська Правда" займається намаганнями Японії заволодіти француським Індокитаєм. Якщо здійсняться мрії японського імперіялізму, та японці займуть Індокитай, тоді вони матимуть змогу широким фронтом, ВІД полудня до півночі, заатакувати ззаду китайців, приблизитися до головної анґлійської бази, — Сінґапуру, як також до голяндської Індії, та вкінці обійти від полужневого заходу Филипини. В Японії вважають теперішню пору як "золоту нагоду" до здійснення цих домагань. Тільки невідомо ще, чи Америка й Анґлія згодяться на такий поділ добичі на Тихому Океані після пораження Франції.
Акція німецьких підводних суден.
Берлін, 26. 8. Начальна команда німецької армії подає: Одне з підводних суден під проводом капітана Ресінґа затопило 46.170 ворожого торговельного тонажу. Таким чином це підводне судно затопило за дві останні далекоморські подорожі 88.856 ворожого тонажу. Інше підводне судно затопило 4 торговельні кораблі містоти коло 30.000 тон, що плили під конвоєм.
Дня 25. 8. німецькі боєві літаки збомбардували успішно летовище Вормвель на північний захід від Портлєнду. Підчас того дійшло до завзятих повітряних боїв. 360 км. на захід від Льондону один німецький літак затопив торговельний корабель, містоти 4.000 т. Перед анґлійськими пристанями заложено знов мінові запори. В ночі з 25. на 26. численні німецькі літаки обкидали бомбами фабрики зброї та літаків у Бірмінгемі, Кінґстовні та Кавентрі. Спостережено величезні вибухи й пожежі. Тієї самої ночі, вперше від вибуху війни, намагалися ворожі летуни заатакувати Берлін, причому скинули більшу кількість запалюючих бомб на передмістя. В інших частинах Німеччини скинено безпляново бомби на невійськові обєкти, без ніяких ШКІД. Протилетунська артилєрія зістрілила один з ворожих літаків, що вертався після атаки на Берлін.
Загальні втрати ворога виносили 25. 8. — 72 літаки, з чого 51 зістрілено в повітряних боях, а 21 протилетунська артилєрія, або знищено на землі. 14 німецьких літаків не вернулося. Ловецька ескадра Ріхтгофена зістрілила 25. 8. 250-ий літак. Поручник Вік осягнув свою 19. і 20. повітряну перемогу.
Бури проти Анґлії
Мадрид, 29. 8. Посол національної партії Стридом заявив в Ліндлі в Орані перед 10.000 полудневих африканців, що сьогодні панує між анґлійцями й бурами більша ненависть, ніж колинебудь. Ця ненависть викликана доносами на невинних людей, які роблять ріжні темні типи, що є на услугах ґен. Смутса. Підчас тієї демонстрації б. міністр війни, Піров, ствердив, що бури не повинні простити й забути, як се було в 1914 р. День свободи — буде цим разом днем заплати.
Зміна в уряді Югославії.
Білгород, 29. 8. Зміна уряду Югославії, заповідана вже віддавна, закінчилася обсадженням міністерства будови. На місце дотеперішнього міністра д-ра Міго Крека став проф. Данило Вулович, один з основників і провідників югословянського націоналістичного руху.
Італійці замкнули Червоне Море.
Рим, 27. 8. "Попольо ді Рома" пише, що анґлійське мореплавство на Червовому Морі майже зовсім завмерло внаслідок діяльности італійських підводних суден. Оскільки плавають там, ще анґлійські кораблі, то це переважно малі одиниці і то при берегах. Таким чином італійці перервали комунікацію між анґлійськими кольоніями над Червоним Морем. Багато кораблів тубильців, що обслугували цю комунікацію, італійці затопили.
Буря нищить анґлійські бальони.
Нагальна буря, яка шаліла над полудневою Анґлією та Каналом зірвала багато анґлійських запорових бальонів. Вітер приніс 8 анґлійських запорових бальонів на відтинок француського побережжя між ріками Сеною й Соммою. Німецькі вояки зістрілили всі анґлійські бальони.
Населення покидає Довр.
Штокгольм, 29. 8. Як повідомляють з Льондону, мешканці Довру масово покидають це місто, бо не почуваються в ньому безпечні. Хоч анґлійська влада не видала розпорядку про евакуацію міста, все ж таки по обчисленням невтральних обсерваторів, Довр покинуло кільканацять тисяч мешканців.
Евакуація двох округ Добруджі.
Букарешт, 29. 8. Президія ради міністрів оголосила урядовий комунікат, в якому взиває мешканців округ Калісора й Дурестер вивезти з цих теренів своє майно з виїмком приладдя, потрібного до виконування необхідних біжучих праць. Господарі мають вивезти цьогорічні збори жнив ще перед виїздом зі згаданих двох округ.
З дальшого змісту комунікату, виходить, що румунсько-болгарські переговори відбуваються в дусі обостороннього порозуміння.
Розвязують масонські льожі. Француський уряд видав декрет, яким розвязано масонські льожі "Великий Схід Франції" та "Велика Льожа Франції."
Анґлійці покинули Шангай. Останній відділ анґлійських військ покинув Шангай та відплив в напрямі на Сінґапур. Родини анґлійських військових, що перебували досі в Китаю, виїхали до Австралії.
Анґлійським летунам не вистарчило бензини. Як повідомляє німецьке пресове бюро в ночі з 25. на 26. ц. м., анґлійські летуни, що верталися після атаки на Німеччину, мусіли осідати на Північному Морі. Тому, що віяв сильний західній вітер, вони зужили заскоро весь запас бензини. Летуни подавали сигнали"COC" ("Рятуйте наші душі?"). 