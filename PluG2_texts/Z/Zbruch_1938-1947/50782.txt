Літературно-меморіальний музей Василя Стефаника

До 70-річчя з дня народження українського письменника Василя Стефаника (14 травня 1941 р.) в його рідному селі — Русові, Снятинського району, Станіславської області, буде відкрито літературно-меморіальний музей. Музей міститимуться в будинку, який будував сам Стефаник в 1910 році і прожив у ньому 26 років — до кінця свого життя. Письменник дуже любив свою хату, свою робочу кімнату, де він не тільки літературно працював, але також провадив щодня розмови з селянами. Вони йшли до нього за порадами у всяких господарських і сімейних справах.
Тепер хата Стефаника ремонтується, при чому пильно зберігається її первісний вигляд. Одночасно тут зберігаються деякі експонати для музею. Тут всі речі особистого вжитку письменника, як письменний стіл, крісла, ліжко, бібліотека. У бібліотеці є багато українських, російських та німецьких книжок. На видному місці — любимі твори Стефаника "Мойсей" і "Лис Микита" — Франка та "Вікторія" Кнута Гамсуна. Вже зібрано багато матеріалів і фотознімків. Між матеріалами є багато спогадів про життя і творчість Стефаника.
Директор музею, син Стефаника — Кирило, пильно зберігає всі пам'ятки, які торкаються його батька. Він також любовно піклується про сад, який власноручно ще в 1910 році садив письменик. В ньому Стефаник проводив найкращі хвилини свого життя, тут зароджувалися задуми художніх творів про тих своїх найближчих і найдорожчих — галицьких трудових селян. Він же пішов з них, з ними прожив своє життя і ту же в селі Русові його могила. 