◦ ◦ ◦ ◦

Концерт творів Н. Нижанківського. Спілка Праці Українських Музик при УЦК, улаштовує сьогодня, в неділю, 4-го жовтня ц. р. в годині 17.30 (точно) в залі Українського Літературно-мистецького Клюбу, при вул. 29-го Червня (раніш 3-го Травня) ч. 10, концерт, присвячений творчості композитора Д-ра Нестора Нижанківського. У програму концерту входять пісні, фортепіянні й камерні твори композитора у виконанні пп.: Марії Сабат-Свірської, Романа Савицького, Романа Криштальського, Петра Пшенички та Євгенії Курилович-Чапельської. Вступне слово виголосить дир Василь Барвінський. Після третьою дзвінка вхід на залю буде безумовно заборонений.
Доповідь Юрія Косача. Сьогодні, в неділю, 4 жовтня, в 11-ій год. ранку, відбудеться в залі Українського Літературно-мистецького Клюбу у Львові вул. 29-го Червня (раніше 3-го Травня) ч. 10, старанням Спілки Українських Письменників доповідь письменника Юрія Косача на тему: "За новий стиль українського театру". Правління Клюбу запрошує членів.
"Боян". Зразковий мішаний хор ІНТ Львівський "Боян" розпочинає нормальні проби у вівторок, 6. X. 1942 р. Всі члени та бажаючі вписатися, зголосяться цього дня в год. 18.30 в ІНТ.
Українському студентству. В неділю. 27 вересня ц. р., відбувся в Моршині концерт, в якого програму ввійшли сольові продукції п. Черних (сопран) та п. проф. Роговської (фортепіян). Обі артистки зреклися своїх гонорарів, тому цілий дохід у висоті 700 зол. призначено на допомогу студіюючій молоді. КоДУС складає оцим щиру подяку пп. Роговській та Черних.
Типуємо коні. На сьогоднішні недільні перегони типуємо перемогу таких коней: І-ий біг — 1) Мушкетер, 2) Калігуля; ІІ-ий біг — 1) Оріон, 2) Аеро; ІІІ-ий біг — 1) Дивізія. 2) Нітра; IV-ий біг — 1) Брабант, 2) Бояр; V-ий біг — 1) Кольт, 2) Болєро; VI-ий біг — 1) Етна, 2) Убот; VII-ий біг — 1) Гопляна III, 2) Імперія; VIII-ий біг — І) Греція, 2) Терор II. 