◦ ◦ ◦ ◦

Італійське бойове звідомлення
РИМ, 30 липня. — Головна Кватира Збройних Сил повідомляє:
Діяльність на єгипетському фронті обмежувалась учора до дій розвідувальних частин і до обабічної діяльности артилерії.
Наші летунські ескадрилі атакували з успіхом летовища та осередки ворожих сполучень у запіллі. Один наш літак не вернувся до своєї бази. Ескадрилі летунства держав осі бомбардували воєнно-важні споруди на Мальті. У визначених місцях заподіяно значні спустошення. В повітряному бою збили німецькі винищувачі 2 літаки типу "Спітфаєр".
Англійські літаки скинули минулої ночі одну розривну бомбу в околиці Ліката. Ранено одну цивільну особу, матеріяльноі шкоди не було.
Фінське бойове звідомлення
ГЕЛЬСІНКІ, 30 липня. Місцеві наступи, які повів ворог на південному відтинку східного фронту, над каналом Сталіна та на північно-західному відтинку відбито по части вогнем артилерії і піхоти, по части у протинаступах. При цьому ворог втратив кількадесять убитих. На інших відтинках фронту обабіч діяльність розвідувальних частин та успішна діяльність власної артилерії.
Верховне Командування Німецьких Збройних Сил повідомляє:
Німецькі, румунські і словацькі війська перейшли долішній біг Дону шириною в 250 км, і розгромили ворожі сили, призначені для оборони цього відтинка.
Моторизовані з'єднання і передні частини піших і стрілецьких дивізій наступають майже на п'яти ворога, що відступає в повній утечі і безладно, та вже тепер переслідуючи большевиків відрізали йому у різних місцях дальший відступ. Передні стежі німецької наступаючої армії стоять уже 180 кілометрів на південь від Дону. Сьогодні рано йшли бої за важний залізничий вузол Сальськ. Одна піша дивізія зайняла Кульчевськую. Число полонених і добичі зростають постійно, та при швидкому просуванні вперед не можна досі цього числа передбачити.
Летунство атакувало у наступальних боях окремі ворожі частини, розпорошило численні колони і не допускало, щоб ворог наново закріпився.
У великому закруті Дону відкинули німецькі і румунські війська ворога на другий бік ріки. Італійські з'єднання відкинули місцеві совєтські наступи, підтримувані танками, з кривавими втратами для ворога. Спроби вилому замкнених ворожих сил і відтяжуючі наступи були безуспішні. В цих боях втратив ворог учорашнього дня 62 танки. Теж у закруті Дону атакували з'єднання бойових і пробойових літаків у часі наступальних дій. Великі пошкодження потерпіли совєтські постачальні сполучення на залізничих і водних шляхах.
В області Ржева відбито сильні наступи большевиків частинно у протинаступі і зістрілено при цьому 40 танків.
На фронті Волхова і перед Ленінградом розбилися місцеві наступи ворога. Підчас спроби Совєтів переправитися через ріку Неву, знищено 7 човнів. У Фінському заливі бомбардувало летунство ворожу летунську базу на острові Лявансарі.
В Єгипті бомбардували німецькі бойові літаки в ночі на 30 липня численні летунські майдани біля Каїро. В ангарах і складах погінних матеріялів вибухли численні великі пожежі. Бомбові поціли на густо розставлені літаки заподіяли важкі знищення.
З двох літаків, що вчорашнього післяполудня перелетіли область північно-німецького побережжя, зістрілено один літак. Дальших 17 літаків збито над Каналом і норвежським побережжям. У морській області Брайтону потопили вдень легкі бойові літаки один торговельний корабель у 3000 рбт. Минулої ночі повторило летунство сильнішими силами свої атаки на воєнно-важкі об'єкти в Бірмінгем. У ранніх годинах видно було численні розлогі пожежі.
Як повідомило спеціяльне звідомлення, німецькі підводні човни заподіяли знову важкі втрати ворожому судноплавству. Потоплено:
У середній полосі Атлянтійського океану і перед американським побережжям із сильно хороненого конвою 5 кораблів у 41.000 рбт, 12 окремо пливучих кораблів у 73.000 рбт 5 ватажних вітрильників і один сторожевий корабель, біля західного побережжя Африки потопили 7 кораблів у 5.000 рбт, у східній області Середземного моря потопили 5 вантажних вітрильників. Поцілом торпеди пошкоджено важко з конвою на Атлянтійському океані один винищувач і 2 кораблі у 17.000 рбт, та в морській області Кипру пошкоджено один британський винищувач.
Німецькі підводні човни підвисшили цим число потоплених цього місяця кораблів на дальших 167.000 рбт. Ворог втратив 24 торговельних кораблі, 10 вантажних вітрильників і один сторожевий, не вчисляючи пошкоджених кораблів і винищувачів. 