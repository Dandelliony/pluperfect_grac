Обіжник міністра освіти про замкнення шкіл. — Протиреліґійна пропаґанда в Совітах. — Примусова праця в Румунії.

Обіжник міністра освіти про замкнення шкіл. Міністерство освіти пригадує, що дирекції та управи шкіл уповажнені замикати школи або звільняти шкільних дітей від занять, якщо мороз є вище 15 ступнів Цельзія, якщо є більші снігові опади та сильні вітри, хоч мороз менший ніж 15 ступнів Цельзія. При замиканні шкіл треба теж брати під увагу віддалення школи, комунікаційні засоби і засоблення дітей в теплу одіж та взуття. Підчас замкнення школи не треба переривати доживлювання дітей, які зголосяться до школи.
Велику протиреліґійну пропаґанду зорґанізували Совіти у звязку зі святами Різдва Христового. З великим завзяттям безбожницьку пропаґанду ведуть головно у Сов. Україні. Колишня Печерська Лавра в Києві, що її замінили большевики на "протиреліґійний музей" є головним осередком пропаґанди. В останніх днях виїхало з Харкова коло 360 фабричних робітників, щоб відвідати Печерську Лавру. В Києві, Харкові, Москві та Лєнінґраді викупили вже всі запаси прикрас на ялинки. З цього факту дуже невдоволена совітська преса, яка пише, що дозвіл на ялинки у приватних домах, публичних будівлях і на міських площах збільшив активність вірних, які ведуть пропаґанду за поворотом до Православної Церкви.
Примусова праця в Румунії. Місто Арад у Семигороді завело примусову службу для всіх мужчин до 60. року життя. Мужчини обовязані 5 днів  виконувати для міста ріжні публичнї роботи. Віл цього обовязку можна звільнитись по заплаченні 50 леїв за кожний день праці. З призбираних таким чином грошей місто буде будувати нові дороги і консервувати старі. 