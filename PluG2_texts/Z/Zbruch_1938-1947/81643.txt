Плянова господарка залізом, сталю і машинами в Галичині

До найважніших ділянок внутрішньої господарки у час війни належить плянова господарка машинами, залізом і сталлю. На терені Галичини тією господаркою з рамени Головного Господарського Відділу й Інспекції Зброєння кермує Фірма Ґеорґ Біндер К. Г.   Ця фірма направляє фахово машини знищених і нечинних промислових закладів у власних варстатах. Направлені машини за посередництвом Господарського Відділу закуповують приватні варстати і фірми по урядовій ціні. Кожний має право їх набути, якщо запотребування на них буде відповідно умотивоване і урядово потверджене.   Так отже завдяки цій фірмі можна набути за нормальну ціну потрібну машину і в той спосіб розбудувати навіть найменший варстат.   Це дало змогу, що на місці руїн і згарищ, які спричинила війна, в багатьох місцях повстали нові промислові осередки і фабричні об’єкти.   Фірма Біндер переводить у власному обсягу розбірку старих машин, а ця праця у висліді дає тисячі тон заліза і сталі, які негайно зуживаються в раціональний спосіб у гутах згідно з чотиролітнім господарським пляном Правління Генеральної Губернії. Централя фірми находиться в Варшаві, але своєю діяльністю вона охоплює цілий терен Генеральної Губернії при помочі філій у Львові, Радомі і Кракові.   В просторих варстатах і на великих складових майданах кипить праця. Знищені війною машини ремонтується і робиться здатними до дальшого вжитку. Праця кипить безупинно. Люди працюють, свідомі своїх завдань, а метою їх праці є відбудова знищеного війною краю, створення нових умовин, його розвою, упромисловлення та покращання життєвих умовин.   Рідна земля 