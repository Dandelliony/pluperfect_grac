◦ ◦ ◦ ◦ ◦ ◦ ◦

Нові наукові праці. Незабаром вийдуть з друку п'ять збірників наукових праць професорів Львівського університету. В них вміщені праці видатних вчених. Академік М. С. Возняк написав наукову статтю на тему "Літературні зв'язки Коцюбинського з Західною Україною". Стаття написана на підставі вивчення листування письменника з діячами Галичини.
Дуже цікаву тему розробив академік Ф. Колесса. Його нова наукова робота називається "Хмельниччина в українських народних піснях і думах XVIII віку". До підготованих до друку збірників увійшли також праці професорів і доцентів фізико-математичного, географічного та природничого факультетів.
Цікаві розкопки. Науковий працівник Острожського історичного музею археолог І. В. Новицький зробив кілька археологічних розкопок на замковій горі в м. Острозі. Це перші археологічні розкопки по дослідженню і вивченню замкових укріплень князів Острожських. Таких розкопок досі ніхто не провадив.
Розкопками тов. Новицького зараз відкрито південну, західну і північну стіну укріплень замкової гори. Відкриті також залишки декількох замкових башт: башти другого замку, збудованого в XV сторіччі, і останки стіни третього замку, що відноситься до XVI сторіччя, від якого ще збереглись склепи контрфорсів. Розкопане також місце і знайдені залишки дерев'яного замку, що відноситься до XI сторіччя.
Пересувний туберкульозний диспансер. В Ленінградському туберкульозному науково-дослідному інституті сконструйовано і побудовано пересувний туберкульозний диспансер. Мета його — обслужувати колгоспи і МТС Карело-Фінської РСР.
Вся установка змонтована на шасі трьохтонної автомашини. В "диспансері на колесах" є рентгенівський апарат, лабораторія для проведення аналізів, фотолабораторія, портативна електростанція і т. д. В середині машини — три спальних місця для лікаря, шофера і медсестри. Для проведення санітарно-освітньої роботи обладнані спеціальна виставка і звуковий кіноапарат. Установка спроектована інженером І. С. Тер-Оганяном.
Затягують початок будівництва. Три місяці тому Ляшківський райком партії ухвалив постанову про будівництво в райцентрі електростанції, бані й готелю. Облкомунгосп для цієї справи відпустив необхідну кількість будівельних матеріалів, надіслав сюди свого інженера, який допоміг скласти проект будівництва. Але ось уже минуло 3 місяці, а будівництво досі не зрушено з місця. Виключну безтурботність в цьому проявляє голова планового відділу райвиконкому тов. Щерба. З Любачева треба було негайно забрати цемент для бані, але з вник Щерби цемент розібрали інші організації. Через таке безвідповідальне ставлення до благоустрою, райцентр може залишитися і на другий рік без бані, світла та готелю. 