Гітлєр поставить Чехословаччині 8-денний ультимат?

КОМЕНТАРІ ЛЬОНДОНСЬКОЇ ПРЕСИ ДОВКРУГИ ПОЇЗДКИ ГЕНЛЯЙНА ДО БЕРХТЕСҐАДН.
Льондонська преса стверджує, що висліди розмови між Гітлєром і Генляйном не дають основ до оптимізму, але не є зовсім неґативні. Генляйн мабуть мав у своїй відповіди Рансіменові зажадати, щоб переговори покінчилися скоро. Можливо, що Німеччина зажадає, щоб до 8-ох днів найти плятформу переговорів між судетськими німцями і Прагою та приступити до формальних переговорів.
ГІТЛЄР НЕУСТУПЧИВИЙ.
Гітлєр мабуть завзято обстоює 8 точок програми Генляйна як базу переговорів — теперішні пропозиції праського уряду він рішуче відкидає.
СТРАХ ПЕРЕД НІРНБЕРСЬКОЮ ПРОМОВОЮ.
У Льондоні вважають, що промова Гітлєра у Нірнберґу буде залежати від вислідів місії Рансімена. Коли вони його не вдоволять, ця  промова може довести до поважної міжнародної крізи.
Льондонська преса заперечує поголоску, немовби німецький уряд дав амб[асадорові] Гендерсонові якісь запевнення, але до розмови Гендерсона з Рібентропом привязують чималу вагу.
НІМЕЦЬКИЙ УРЯД ЗАЖАДАЄ ПЛЄБІСЦИТУ В СУДЕТАХ?
Кореспондент Аваса з Берліна твердить на основі поглядів тамошніх політичних кол, що німецький уряд зажадає плєбісциту, який вирішив би долю Судетів. Це — мовляв — одинока допускальна розвязка, бо компроміс між німцями й урядом неможливий.
БРИТІЙСЬКИЙ АМБАСАДОР У НІМЕЦЬКОГО МІНІСТРА ЗАКОРДОННИХ СПРАВ.
Амб[асадор] Ґендерсон відвідав мін[істра] Рібентропа та поділився з ним вражіннями зі своєї поїздки до Льондону. Він не зробив ніякого офіційного демаршу, лише приватно, у приязній формі зясував становище бритійського уряду.
ПЕСИМІЗМ ФРАНЦУСЬКОЇ ПРЕСИ.
Француська преса присвячує чимало уваги недавнім відвідинам Генляйна у Гітлера; на тій нараді мабуть вирішено становище судетської партії до останнього проєкту праського уряду.
Оптимізм преси маліє — щораз то менше правдоподібна можливість, щоб Генляйн приняв згаданий проект.