◦ ◦ ◦ ◦ ◦ ◦ ◦

Промова Рейно в сенаті
ПАРИЖ, 22. (ТАРС). Агентство Гавас повідомляє, що Рейно у виголошеній ним вчора у французському сенаті промові заявив:
"Вітчизна в небезпеці. Мій перший обов'язок — сказати правду сенатові і країні. Ви знаєте, що укріплення, які прикривали наш кордон, поділялись на дві частини: лінію Мажіно — від Базеля до Лонізі і лінію легких укріплень — від Лонгві до Північного моря. Після того, як сталось вторгнення в Голландію, Бельгію і Люксембург, ліве крило французської армії вийшло з укріплень між Седаном і Північним морем і зайняло позиції від Седана до Буа-ле-Дюк (Гертогенбош) в Голландії. Противник, який передбачав цей рух, розгорнув найсильніший наступ на частини французської армії, що розташувалися за рікою Маас між Седаном і Наміор. Маас завжди вважався великою перешкодою для противника, і французські дивізії, на які був покладений його захист, сильно розтягнулись. Найкращі війська були на флангу — в Бельгії. Однак Маас — це ріка, яку трудно захитати. Фланговий огонь з кулеметів неможливий і, навпаки, при вмілому маневруванні можливе проникнення військ. Крім того половина піхотних дивізій не досягла ще Мааса, хоч вони йшли по найкоротшому шляху. В наслідок неймовірних помилок, за які будуть накладені суворі покарання, мости на Маасі не були знищені. По цих мостах пройшли бронетанкові дивізії, попереду яких летіли бойові літаки, що нападали на рідкі дивізії, погано укомплектовані командним складом і погано навчені для відбиття таких атак. Ви розумієте тепер весь розгром і повну дезорганізацію армії тут. Так була підірвана ця вісь, на яку спиралась французська армія.
Коли я приїхав позавчора у військове міністерство, я був зустрінутий там Петеном і Вейганом.
Тоді становище було таким: на протязі сотні кілометрів нашого фронту утворилась бреш, в яку вторглась німецька армія, що складалася з бронетанкових і моторизованих дивізій. Ці дивізії, зробивши широкий прорив у напрямі Парижа, попрямували на захід, захоплюючи з тилу всю нашу систему укріплень на франко-бельгійському кордоні і загрожуючи силам союзників, які діяли ще в Бельгії. Наказ про відступ цих дивізій був даний лише 15 травня ввечері. 19 травня одна німецька бронетанкова дивізія досягла лінії Ле — Кенуа — Камбре — Перонн. За минулі 48 годин німці продовжували наступати. 21 травня вранці командування повідомило, що німцями зайняті Аррас і Ам'єн. Як мн дійшли до цього? Чи є цьому причиною моральні якості нашої армії? Аж ніяк. Бої, що відбувалися в Бельгії в перші дні, є доказом протилежного. Але наше класичне поняття про ведення війни зіткнулося з новою концепцією, в основі якої лежить не тільки масове застосування бронетанкових дивізій при підтримці бойових літаків, але й дезорганізація нашого тилу глибокими рейдами, парашутистами, які захопили в Бельгії найсильніший форт Льєжа. Щоб виправити становище, ми повинні насамперед подумати про нові методи ведення війни і прийняти негайні рішення.
"Уряд прийняв рішення, — сказав далі Рейно. — Ніяка слабість не буде допускатися. Смерть є занадто легкою карою за помилки, що шкодять життєвим інтересам країни".
Наприкінці Рейно висловив упевненість в тому, що Франція буде врятована.
Повідомлення союзників
ПАРИЖ, 23. (ТАРС). Вчора ввечері офіціально повідомлялось, що протягом дня бої тривали на півночі Франції і в Бельгії. На інших ділянках фронту не відбулося нічого істотного.
ЛОНДОН, 22. (ТАРС). Агентство Рейтер передає, що "захоплення французькими військами Арраса через 24 годину після взяття його німецькими частинами свідчить про швидкість воєнних операцій в північній Франції. Французські війська знаходяться поблизу Ам'єна, де, очевидно, є тільки легкі моторизовані німецькі війська".
ЛОНДОН, 23. (ТАРС). За повідомленням міністерства інформації, обстановка, що склалася на західному фронті, більш серйозна, ніж будьколи під час першої світової війни. Разом з тим вважають, що вчора становище союзників трохи покращало в порівнянні з попереднім днем. Захоплення Арраса, а також деякі інші ознаки вказують, що союзні війська перейшли до контратак.
ЛОНДОН, 23. (ТАРС). Агентство Рейтер передає, що вчора англійські війська скрізь вдержували позиції, які вони займають. Вони розпочали контратаки між Аррасом і Дуе. Бельгійські війська успішно атакували німецькі частини, які в двох місцях форсували ріку Шельду.
За одержаними з Парижа відомостями, учора в бою між Камбре і Валансьєном англійські війська завдали нищівного удару у фланг німецьких частин поблизу Камбре. Французи наближаються до Ам'єна. Значні французські сили, сконцентровані вздовж Сомми і Ен, вчора твердо удержували свої позиції.
ПАРИЖ, 23. (ТАРС). В офіціальному повідомленні, опублікованому агентством Гавас сьогодні вранці, говориться: "На півночі Франції тривали жорстокі бої. Підтверджується, що французські війська просунулись до Камбре. На деяких інших ділянках фронту іде запекла артилерійська перестрілка, зокрема в районі Аттіньї, Лонгюйо і на північ від ріки Нід".
ЛОНДОН, 23. (ТАРС). Агентство Рейтер передає таке комюніке англійського командування: "Німецькі війська безуспішно атакували наші позиції у багатьох пунктах ріки Шельди. Однак у районі Оденард їм удалося форсувати ріку. Не зважаючи на запеклі атаки німців у секторі Аррас, наші війська твердо удержували свої позиції на правому флангу німецького прориву між Аррасом і Бапомом. Однак на південь проникли до побережжя спочатку окремі бронезагони противника, а потім моторизовані частини. Вживається заходів по охороні важливих пунктів від дій цих загонів. В північній частині Франції бомбардувальна і розвідувальна авіація противника проявляла велику активність. Наша зенітна артилерія збила багато німецьких літаків".
Вимоги Італії
НЬЮ-ЙОРК, 23. (ТАРС). Римський кореспондент агентства Юнайтед Пресс, посилаючись на "звичайно добре інформовані кола", заявляє, що Італія посилила свої домагання на Середземне море і північну Африку. Крім острова Мальта вона, очевидно, вимагатиме контролю над Тунісом в той час, як раніше вона добивалася тільки спеціального статуту для проживаючих там італьянців. Як вказує кореспондент, раніше Італія вимагала рівної частки з Англією і Францією в акціях Суецького каналу. Тепер вона, очевидно, хоче дістати панування над каналом і вимагатиме італьянського контролю над французським Сомалі.
Бомбардування Чунціна
ЛОНДОН, 23. (ТАРС). Як повідомляє агентство Рейтер, японські бомбардувальники продовжують робити найсильніші з часу початку війни нальоти на Чунцін, 22 травня 50 японських літаків бомбардували околиці міста коло 4 год. Розміри руйнувань ще не встановлені. 