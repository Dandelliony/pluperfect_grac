З Карпатської України виселюють мадярських громадян.

Уряд Карпатської України почав масово виселювати особи, які підчас евакуаційної суматохи перейшли до Карпатської України з теренів, що їх окупувала Мадярщина. Розпорядок про виселення торкається головно мадярів і жидів, які мають без сумніву мадярську державну приналежність.
Також виселюють і численних мадяронів, що народилися на тій частині Закарпаття, яка вийшла 10. листопада під мадярське панування. По 7-im листопада чимало мадярів з цієї території стало масово напливати на територію Карпатської України.
Населення Кошиць невдоволене мадярським пануванням.
Як подають чеські часописи, населення Кошиць уладило демонстрацію. З юрби лунали оклики: "Дайте хліба і працю, або поверніть нас під Чехо-Словаччину".
Ужгородське летовище залишиться на території Карпатської України.
Демаркаційна лінія між Мадярщиною і Карпатською Україною обхоплює так близько Ужгород, що цілий летунський майдан із ганґарами та адміністраційними будниками залишився на території Карпатської України. Одначе тому, що летовище положене надто близько нової границі, годі його використовувати. Зате будинки летовища стали тепер знаменитим осідком прикорд. орґанів. Персонал ужгородського летовища примістили, як відомо, у Солотвинських Долах і в Хусті.
Німецький ґенеральний консулят у Хусті.
Як інформують з урядових кол Карпатської України, у Хусті повстане німецький ґенеральний консулят. 