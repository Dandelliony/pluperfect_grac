◦ ◦ ◦ ◦ ◦ ◦ ◦

Війна в Європі, Африці і Азії
(Щоденник воєнних дій)
НА АНГЛО-НІМЕЦЬКОМУ ФРОНТІ — активність авіації. Вдень 2 червня і в ніч на 3 червня, повідомляється в зведенні німецького командування, німецька авіація зробила наліт на караван англійських суден, який сильно охоронявся і перебував біля східного побережжя Англії. Потоплено 5 пароплавів і, крім того, серйозно пошкоджено 6 інших суден. Німецькі літаки піддали бомбардуванню портові споруди в гирлі ріки Тайн і в затоці Хамбер.
Вдень 2 червня, передає агентство Рейтер, англійські винищувачі провадили розвідувальні польоти над Північною Францією і протокою Ла Манш. Під час цих польотів англійські літаки атакували колони автотранспорту, аеродроми і торпедні катери. Англійська авіація зробила, крім того, наліт на промислові об'єкти в Рурській області. Деяка кількість бомб була скинута також в районі Берліна.
В БАСЕЙНІ СЕРЕДЗЕМНОГО МОРЯ на острові Кріт, воєнні дії, за зведенням італьянського командування, закінчилися. Італьянські літаки, говориться далі в зведенні, бомбардували авіаційні бази на острові Мальта.
В ПІВНІЧНІЙ АФРИЦІ, в районі Тобрука, вказується в зведенні німецького командування, відмічалася незначна діяльність артилерії. Італьянські літаки, повідомляється в італьянському зведенні бомбардували портові споруди і склади Тобрука, а також англійські судна, які стояли в порту. Потоплений один транспортний пароплав. Згідно з комюніке англійського командування, англійська війська, яка оперують в районі Тобрука і Соллума, продовжували активні дії.
У СХІДНІЙ АФРИЦІ, в Абіссінії, основні воєнні дії розгортаються в районі озер, на південь від Аддіс-Абеби. В районі Содду, за повідомленням агентства Рейтер, англійські війська оточили італьянську частину.
У зведенні командування англійських повітряних сил на Близькому Сході повідомляється, що південно-африканська авіація бомбардувала і обстріляла з кулеметів мототранспорт і позиції італьянців в районі Джімма. Крім того, бомбардуванню були піддані скупчення військ мототранспорт італьянців в Дебареку і між Чільга і Азозо.
Великі маневри англійської армії
ЛОНДОН, 2. (ТАРС). Агентство Рейтер передає, що недавно в Англії відбулися великі маневри, в яких взяли участь бронетанкові, саперні і піхотні частини, флот і авіація. Війська, які брали участь у маневрах, були висаджені з спеціальних барж на побережжя Англії. Маневри переслідували подвійну мету: випробування берегової оборони і проведення навчальної висадки з барж військ і бронетанкових частин.
Законопроект про розширення повноважень президента США
НЬЮ-ЙОРК, 3. (ТАРС). За повідомленням вашінгтонського кореспондента агентства Ассошіейтед Пресс, морське міністерство з схвалення Рузвельта поставило вимогу, щоб конгрес дозволив президентові при наявності надзвичайного становища в країні конфіскувати всяку власність, "необхідну для потреб національної оборони". Цей законопроект дає президентові широкі повноваження, він передбачає, що, коли президент оголошує країну на надзвичайному становищі, то він має право тимчасово або назавжди конфіскувати будьяку приватну власність, яка може виявитись корисною для національної оборони або ж для збудування, виробництва, транспортування, зберігання і ремонту воєнних матеріалів. Законопроект передбачає компенсацію за конфісковану власність.
Американська палата представників схвалила
законопроект про військово-морські сили "спеціального призначення"
НЬЮ-ЙОРК, 3. (ТАРС). За повідомленням вашінгтонського кореспондента агентства Ассошіейтед Пресс, палата представників США без дебатів схвалила законопроект, який надав президентові право призначити ряд віце-адміралів на пости командуючих військово-морськими силами "спеціального призначення". Законопроект був прийнятий палатою в дуже короткий строк. Комісія у військово-морських справах палати прийняла цей законопроект 22 травня. Законопроект ще не прийнятий сенатом.
Перепис французського населення неокупованої зони
БОРДО, 2. (ТАРС). Як повідомляє агентство Гавас-ОФІ, французський уряд вирішив провести в липні в неокупованій зоні перепис французського наслеення віком від 14 до 65 років.
Евакуація жінок і дітей з острова Кіпр
НЬЮ-ЙОРК. 3. (ТАРС). За повідомленням кореспондента з агентства Ассошіейтед Пресс з Нікозії (острів Кіпр), власті острова почали евакуацію в Єгіпет англійських жінок і дітей, чекаючи нападу держав осі на Кіпр. Жителі Кіпра евакуюються вглиб острова.
Становище в Багдаді
ЛІОН, 2. (ТАРС). Агентство Гавас-ОФІ передає з Багдада, що завдяки заходам, вжитим губернатором Багдада — Умарі, місто набрало нормального вигляду. В Багдаді відмічають, що нафтові центри лишились не ушкодженими.
США і Ейре
НЬЮ-ЙОРК, 3. (ТАРС). За повідомленням вашінгтонського кореспондента агентства Ассошіейтед Пресс, уряд Ейре прийняв пропозицію Рузвельта продати Ейре два пароплави, а також погодився прийняти пожертвувані Червоним хрестом продукти на суму в 500 тис. доларів для біженців, які перебувають в Ейре. Посланик Ейре в США Бреннан заявив, що уряд Ейре розчарований тим, то США відмовилися продати йому озброєння. "Якби ми мали воєнні матеріали, — продовжував Бреннан, — загроза вторгнення в нашу країну зменшилася б". Далі Бреннан заявив, що Ейре, очевидно, зможе одержати в США тільки два вантажних пароплави, в той час, як він надіявся закупити або зафрахтувати 10—12 суден.
Забастовочнии рух у Шанхаї
ШАНХАЙ, 3. (ТАРС). Шофери 18 гаражів Шанхая вчора відновили роботу після забастовки. Вони добилися видачі допомоги на рис, а також згоди адміністрації на виплату зарплати за час забастовки.
Закінчилася також забастовка 4 тис. шанхайських малярів, яким удалося добитись підвищення зарплати на 1 долар на день.
Забастовка робітників і службовців видавничої фірми "Коммершл Пресс" триває. Адміністрація почала масове звільнення бастуючих.
Створення "Корпорації французської преси"
БОРДО. 2. (ТАРС). Як повідомляє агентство Гавас-ОФІ, всі французські газети і журнали окупованої зони об'єднані в "Корпорацію французської преси". Корпорація представлятиме інтереси французських газет і журналів перед німецькими окупаційними і французськими властями. 