◦ ◦ ◦ ◦

Літературний концерт у Клюбі. Світлиця Співробітників Відділу Культурної Праці — Літературно-мистецький Клюб улаштовує в неділю, 17-го січня ц. р. літературний концерт майстра мистецького слова А. Бендерського. У програмі твори Боккачія, Шекспіра, Шілера, Лесі Українки та М. Коцюбинського. Музичний уклад і супровід композитора В. Кудрика. Вступне слово мгр. В. Шаяна. Початок в год. 17-ій (п'ятій) ввечір. Заля опалена. Замовляти квитки можна телефонічно на ч. 262-46. Перепродаж між год. 13-ою й 14-ою та 19-ою й 20-ою кожного дня.
Ніна та Грицько Дяченки у Львові. На запрошення Концертного Бюра ІНТ — Відділ Культурної Праці УЦК, приїхали з концертом до Львова солісти Оперного Театру в Оломовцях: Ніна Дяченко (альт) та Гриць Дяченко (тенор). Перший концерт відбудеться у Львові в залі ІНТ у Львові, вул. Францішканська ч. 7 у вівторок 19-го січня, в 18-ій год. Передпродаж квитків щоденно від 8-ої до 15-ої год. в Концертному Бюрі, Ринок 9, І. п., тел. 232-27.
Відкриття "Пеґазу". Керівництво мистецької каварні "Пеґаз" повідомляє ширші кола Шановного Громадянства, що в неділю, 17-го січня 1943 р., в год. 4-ій пополудні, відкриває свій льокаль у новому приміщенні при вул. Романовича ч. 11. Каварня "Пегас" буде відкрита щодня від год. 8-ої до 20-ої. В неділі, середи та суботи від год. 17-ої до 20-ої — музика.
Прем'єра у "Веселому Львові". Сьогодні, 16-го, завтра, 17-го та у понеділок, 18-го січня. ц. р., в 18-ій годині веч. в залі Інституту Народної Творчости у Львові, вул. Францішканська ч. 7, відбудеться прем'єра нової (3-ої) програми театрику "Веселий Львів" за участю артиста Львівського Оперного Театру, реж. Йосифа Гірняка та вокального квартету О. Курочки. У програмі: спів, музика, балет, скетчі. Програму веде: Сергій Дубровський. Мистецький керівник: ред. Зенон Тарнавський. Балетмейстер: М. Вежинський. Мистецьке оформлення артиста-маляря Володимира Ласовського. Передпродаж квитків вступу в Концертному Бюрі — Львів, Ринок ч. 9, І. пов., в часі від год. 8-ої до 15-ої. В день вистави продаж квитків у касі ІНТ, вул. Францішканська ч. 7, від год. 16-ої. Дітям до 14-ти років вступ на вистави заборонений. 