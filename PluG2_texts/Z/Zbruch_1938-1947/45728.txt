Король кухарів

Малий фейлєтон
Скажете: "Ну, вибачайте! щоб у час, коли падуть старі устрої, ідеольоґії, престоли, коли родиться не тільки нова Европа, а новий світ, щоб у той час займатися куховарськими династіями?!"
На це можна відповісти: нема ради! На політику в нас тепер не час, наукові можливості теж обмежені, зате в простіших життєвих справах лишає нам світ вільну руку: от наш земляк Кульчицький перший за часів турецької облоги 1684 р. увів у Відні моду на чорну каву: і як почали її пити в XVII столітті в каварні Кульчицького у Відні, то пішла мода по всій Европі по сьогодні.
Таке й з цим нашим королем кухарів усієї Європи. Він живе тишком-нишком на Мадярщині. Має стопятнадцять років, а девятьдесять пять років уже варить. Називається він Ткаченко. На виду — як подає римська преса — здоровий, рожевий, свіжий і звинний. Своє здоровля, спокій нервів, завдячує горшкам, сковородам та всяким іншим банякам: зпоза них він іншого світу, не бачив, ніякими ідеольоґіями він не цікавиться, ніяких політичних напрямків і боротьби не знає. Головна ціль його життя: смашно зварити, спекти, приправити, щоб було вдоволене піднебіння. І всі його люблять і ворогів він не має. Бо скажіть: як ви всеньке життя лиш виварюєте, висмажуєте, випікаєте на те, щоб наситити другого, — то чи може вас хтонебудь не любити? Отжеж і всі люблять Ткаченка й ситий та вдоволений Ткаченко любить усіх. Та ця гармонія спочиває у шлунку. Порожний шлунок розсварить найвірніших приятелів, сусідів, розібє найвірнішу жінку від мужа, дівчину від хлопця. Клєпка-Джероме-Клєпка, письменник гуморист, каже: найбільша траґедія людства це шлунок!
А наш Ткаченко тієї траґедії не знає! Він одинокий, тому що бачить світ крізь кулінарні окуляри. А притому дожив 115 і пожиє ще мабуть довше — всупереч усім міркуванням, що найдовше жиють ґенерали, чи ветерани-вояки, а не старіються ті, що вічно кохаються...
Рим, у грудні 1940.
М. Ос. 