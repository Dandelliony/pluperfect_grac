◦ ◦ ◦ ◦ ◦ ◦ ◦

Листопадові роковини в Холмі. Підготована на 1. листопада академія не відбулася з відомих причин. Свято обмежилося молебнем у Соборі, що його відправив о. протопресвітер І. Левчук у сослуженні 4-ох священиків і диякона. Слово перед молебнем виголосив митроф. протоєрей о. Сагайдаковський. Співав ученицький хор української ґімназії. В Соборі на молебні зібралася вся шкільна молодь із директором, учителями та виховниками, маси інтеліґентів і міщан. — Молебень відбувся в глибоко-скупченому настрої.
Листопадові роковини в Романові. В неділю 3. листопада український Романів улаштував у салі У. О. T. академію з нагоди Листопадових Роковин. Рано в 10. год. о. Ярослав Харина відслужив богослуження у місцевій церкві-каплиці. В 12. год. почалася академія, на програму якої склалися промови і деклямації. Співав хор з Боська і Вороблика Королівського. На академію прийшло не тільки місцеве українське громадянство, але і багато селян з Боська, Воробликів Kop. і Шлях., Волтушової, Дошна, Синева та інших сіл, що винесли з першого листопадового торжества в жидівсько-польському донедавна Романові — незатерті вражіння і віру у краще завтра для українського народа. Ст. Вархоляк.
Листопадові роковини в Нім. Перемишлі. З нагоди Листопадових Роковин відправлено 31. жовтня ц. р. вечором у місцевій церкві ОО. Василіян Панахиду, до якої стануло сімох священиків під проводом о. крил. Василькевича. Підчас Панахиди співав мужеський хор під управою дир. Смішкевича. Церкву виповнило вщерть громадянство і члени УДК та Делєґатури. Панахиду закінчено відспіванням гимну "Боже Великий". На другий день, себто 1. листопада відправив о. крил. Василькевич у сослуженні ще двох священиків торжественну Службу Божу в наміренні українського народу. Підчас Служби Божої співав мішаний хор під дир. Романика Володимира. По Службі Божій відспівано гимн "Боже Великий, Творче Всесильний".
Чайний вечір у Балигороді. Дня 19. жовтня ц. р. заходом жіночої секції при У. Д. К. в Балигороді відбувся чайний вечір в салі "Народнього Дому" в Балигороді. Уладженням і приготовленням занявся комітет у складі пань: Базалукової, Ольшлнської, Якимової, Медвідівної. На вечер випрошено місцевого Ляндкомісара і всю інтеліґенцію Балигорода. Велику несподіванку зробив виступ жіночої трійки у складі п. Базалукової, Ольшанської, Якимової. Цей вечір започаткував товариське життя в Балигороді. Бажаємо якнайкращих успіхів.
Вистава українського нар. мистецтва в Криниці. "Кракавер Цайтунґ" з 7. ц. м. повідомляє, що з нагоди нарад відділу прохарчування та хліборобства у Криниці, відбулася там у старому живцевому домі вистава українського народнього мистецтва з української робітні "Бескид". Виставу відвідав у товаристві директора живця Наве ґубернатор Краківського дистрикту д-р Вехтер та президент відділу прохарчування при Ґен. Ґубернаторові, Кернер. Особливу увагу відвідувачів звернув столик до гри в шахи, різьблений у гуцульському стилі. При цій нагоді ґубернатор д-р Вехтер одобрив предложення комісара міста Наве, щоб при робітні "Бескиду" якнайшвидше повстав відділ для виробу лещет та зимового спортового приладдя.
Конкурс. Т-во "Просвіта" у Кракові оголошує оцим конкурс на урядовця Т-ва. Умовини прийняття: а) найменше середня освіта, б) обзнайомленість з культурно-освітньою працею в місті, в) опінія УДК, або відомих громадян. Першенство мають колишні просвітянські працівники. Праця від 15. листопада ц. р. Платня згідно в умовою. Подання вносити негайно на адресу: Українське Видавництво, Краків, Райхсштрассе 34. для "Просвіти". — Виділ.
Міський суд у Лондоні розглянув у вересні 140, в жовтні 250 справ грабіж будинків, знищених підчас бомбардувань. В одному зі східно-анґлійських міст судили 16-ти літнього робітника, що признався до 63 випадків грабунку.
Артисти (-ки), увага! Прошу всіх колишніх професійних артистів і артисток колишніх українських театрів у Галичині й Волині, що зараз перебувають у межах Вел. Німеччини (Ґубернаторства чи Протекторату Чехії й Морв), щоб у власному інтересі негайно зголосилися в підписаного. Подайте в 10-ти рядках свій життєпис (дата народження, освіта, діяльність у театрах — у чім які ролі грав, голос, чи знає українські народні танки, стан здоровля і чи зможе евент. до кінця листопада почати працю в театрі), та — обовязково — залучіте свою останню світлину. Всі зголошення посилати на адресу: Редакція часопису "Наступ", Йозефська 2/ІІ. — для дир. Ю. Грома. — Прага ІІІ., Протекторат, — найдалі до 16. XI. ц. р. — Артисти (-ки) співучі матимуть першенство при анґажуванні. Зголошеним подам приватно дальші інформації. — Подайте свою точну адресу. Юрій Грім, дир. 