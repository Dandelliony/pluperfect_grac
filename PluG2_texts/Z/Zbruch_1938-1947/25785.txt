◦ ◦ ◦ ◦ ◦ ◦ ◦ ◦ ◦ ◦

В яких умовинах Японія допоможе Німеччині та Італії?
ПАРИЖ. 8. ПАТ. Авас повідомляє, що в пятницю відбудеться надзвичайне засідання тіснішого японського кабінету у справі закордонної полїтики. Майже певне, що японський уряд не приступить до військового німецько-італійського союзу. Це рішення японський уряд узгіднив з військовою владою. Узгіднене становище уряду й армії виявляється в формулі, що можлива допомога Японії для Німеччини та Італії щойно по нараді з цими державами і під умовиною загрози інтересів усіх трьох держав. Токіо відкинуло всі дальші проєкти союзу з Німеччиною та Італією. З огляду на специфічні японсько-совітські взаєминами можливе, що відношення до CCCP інакше сформулують.
Кровавий інцидент на французько-німецькому кордоні.
Рішучий протест Франції в Берліні.
ПАРИЖ. 16. 8. ПАТ Авас повідомляє з Мену: Нині пополудні трапився інцидент на терені громади Гайнінґ на французько-німецькому кордоні, що його спричинили німці, нападаючи на французькій території на французького митного службовика Рішарда. Французький митний сторож, переходячи дорогою, рівнобіжною до кордону, кількасот метрів від кордону, на французькій території, завважив німецький самохід, що їхав від кордону. В самоході крім шофера були ще два німецькі вояки. Рішард затримав самохід, бажаючи вияснити шоферові, що він на французькій території. В цій хвилині німці кинулися на митного службовика, повалили його на землю і били аж до втрати притомности. Опісля напасники забрали службовикові револьвер, плащ і ремінь та втекли назад до Німеччини. Відзискавши притомність Рішард повідомив негайно свою владу, що почала енерґійне слідство.
ПАРИЖ. 16. 8. ПАТ. У звязку з цим нападом на французького митного службовика мін. Бонне вислав до німецького уряду протест.
Польсько-німецька війна тривалаб довго — пише американський журналіст.
ЛЬОНДОН. ПАТ. Спеціяльний кореспондент "Дейлі Експресу" описує вражіння поїздки по Польщі, зокрема здовж німецького кордону.
Він уважає, що поляки не занедбали нічого, щоб приготовитись до оборони та є переконаний, що німецька кампанія в Польщі булаб дуже довга й важка. У всякому разі не була б це така війна, яку бажали би вести німці.
У Німеччині та в Ґданську говорять, що німецька армія перемашерувала би скоро через Польщу та перемогла б її. На думку анґлійського журналіста такий плян неможливий — німці мусять зясовувати собі те.
Бльокада Гонкону загострена?
Бритійські війська обсаджують кордон.
ГОНКОН. ПАТ. Японські війська почали великі операції здовж границі бритійської кольонії Гонкон. Літаки бомбардували Шумчун. У Нанчао висаджено на беріг коло тисячі вояків.
Як припускають, є це початок гострої бльокали Гонкону. На кордон вислано дві сотки бритійських військ.
Черга на американських громадян.
ТІЄНТСІН, 16. 8. ПАТ. Американська громадянка 59-літня Річардс повідомила консулят Злучених Держав, що японські стежі перевели в неї основну ревізію на границі французької концесії у хвилині, коли хотіла перейти з двома кошиками ярин. Пані Річардс мала документ тотожности, що його видав бритійський консулят. Японський консуль довідавшись про випадок від американського консуля, перепросив його офіційно.
Apіта вдоволений ходом переговорів з Анґлією.
ТОКІО. АТЕ. Мін. Аріта заявив, що є вдоволений ходом переговорів у справі Тієнтсіну. 16. ц. м. почалися пленарні наради. 