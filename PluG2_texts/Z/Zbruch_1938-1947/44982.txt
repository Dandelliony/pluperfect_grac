◦ ◦ ◦ ◦ ◦ ◦ ◦

Ватикан не може бути невтральним між добром і злом.
МІЛЯНО, 10. XII. — У звязку з устійненням Папою дня покути й молитви за мир 24. грудня, пишуть "Реляціоні Інтернаціоналі": в колах, зближених до Ватикану, пригадують, що мир у Версаю зредаґовано й введено в життя не тільки незалежно від якоїнебудь інтервенції Ватикану, але навіть проти всіх предложень Папи Венедикти XV. У Ватиканських колах підкреслюють, що вправді Апостольська Столиця не відступає від свого традиційного безпартійного становища, одначе не може залишитися невтральною між добром і злом. Папа Пій XII не вагається звернути уваги на несправедливість і не до вдержання нерівність у розділі природних багатств, що характеризує аж досі неприродну рівновагу міжнародніх взаємин і є причиною зовсім зрозумілої акції в напрямі вирівнання тієї нерівности. Щоб осягнути висліди, до яких змагають сьогоднішні кола, істнує один льоґічний шлях, а у виборі цього шляху лежить ціла властива політична вартість ініціятиви Папи й заклику до молитви за мир.
Важкі втрати греків
РИМ, 10. XII. — Головне Командування Італійської Армії подає:
На грецькому фронті відперто атаки ворога на лівому крилі італійських військ і на відтинку Осум, причому ворог, заскочений негайною італійською протиакцією, мав важкі втрати. На інших відтинках фронту італійські війська скріпили свої становища на новозайнятих лініях. Полковник Псарю на чолі свого куріня альпійських стрільців поляг геройською смертю.
В Північній Африці зістрілено 4 ворожі літаки.
У Східній Африці біля Тессеней ворог почав наступ малим відділом на самоходах з італійськими прапорами. Не зважаючи на те ворога розпізнали й розбили. Ворожі повітряні атаки над Ассабом і здовж залізничого шляху Джібутті не спричинили поважніших шкід.
Несподіваний удар на Лондон
ШТОКГОЛЬМ, 10. XII. — Несподівана атака німецького летунства на Лондон дуже зажурила войовників, що діють в уяві над Темзою. Німецьке летунство успішно заперечило твердження Черчіля про те, що "ослабла німецька летунська діяльність". Анґлійці признавалися зпочатку несміливо. Дальші анґлійські повідомлення почали признавати, що останній удар німецьких бомбовиків болюче вдарив у бритійську столицю. Одно з повідомлень Ройтера каже, що це був найбільше нагальний налет від часу останньої повні місяця.
Хотіли би перетягнути Францію
БЕРЛІН, 10. XII. — Деякі анґлійські та американські часописи писали, що анґлійська та американська дипльоматія найшла собі нову роботу в незанятій Франції, що підлягає урядові у Віші. Якщо б вірити тим анґлійським та американським часописам, то між Лондоном та Уошинґтоном мало прийти до порозуміння, щоби припинити політику зближення між Францією й Німеччиною та щоб підперти анґльофільські елєменти у Франції. Таке завдання приписують новому американському амбасадорові у Віші — Ліги. Тією справою мав би зайнятися також полковник Доновен, що незабаром мав відвідати Европу на доручення Рузвелта. Про те, кудою їхатиме Доновен, ходять уже різні вістки. Пишуть, що він побуває в Анґлії, у Франції, у французькій Північній Африці та на кінець відвідає анґлійську армію на Близькому Сході. "Ню-Йорк Герелд Трибюн" навіть пише, що Доновен має грати при Рузвелті таку ролю, як колись покійний вже полковник Гавс при Вілсоні.
Греки найшли революцію в Італії
БЕЛІНІ, 10. XlI. — Радіовисильня у Лондоні та радіовисильня в Атенах розділили поміж себе балачки на італійську тему. І так лондонське радо трубить про те, що з італійських міст остався тільки вже порох. Атенська радіовисильня знову поширює сплітки про "революцію" в різних італійських містах. Згідно з тим поділом роль оце тепер повідомило лондонське радіо про "нагальне бомбардування" Больонії. В дійсності у Больонії досі ще не було жодного летунського алярму. Знову атенська радіовисильня багато розговорилася про те, що вістки з альбанського фронту мали викликати "криваві заворушення" в таких італійських містах як Міляно, Фльоренція та Трієст. У відповідь на ці останні вістки з грецького радія, італійський уряд звернувся зі закликом до представників закордонної преси, що вони мають можливість зовсім свобідно побувати у згаданих містах та переконатися, що як у цілій Італії так і там панує повний спокій та непохитна віра в перемогу.
Чи істнує можливість еспансько-французької співпраці
МАДРИД, 10. XII. — Останніми днями новий французький посол у Мадриді предложив голові еспанської держави свої посольські грамоти та — як це виходить у таких випадках — виголосив відповідну промову, що торкалася можливостей приязної співпраці обох держав. У відповідь на те начальник Еспанії Кавділіо Франко заявив, що тільки тоді може прийти до дружньої співпраці між Францією та Еспанією, коли Франція цілковито і під кожним оглядом признаватиме історичні та природні права Еспанії. З цього приводу головний орґан "Арріба" помістив спеціяльну передову статтю.
Спільний протест Південної Америки
БУЕНОС АЙРЕС, 10. XII. — Арґентина, Бразилія й Уруґвай мають намір узяти під свою охорону Південний Атлянтик. Про це повідомляє "Ель Поебльо" з компетентного джерела. Бразилійський уряд вислав письмо до уряду Арґентини й інших південно-американських держав, щоб їм подати своє становище про нарушення смуги безпеки у випадку бразилійського корабля "Ітапе". Як пише "Ель Поебльо", плянується спільний протест на основі зобовязань прийнятих на панамській конференції.
Південно-американські пристані замкнуть для анґлійців?
РІО ДЕ ЖАНЕЙРО, 10. XII. — В дипльоматичних колах впевняють, що в кількох південно-американських державах ідуть заходи в тому напрямі, щоб анґлійським кораблям заборонити вживати південно-американські пристані. Як причину подають факт, що анґлійці задержали бразилійські кораблі "Сінкнейра Капос" в Ґібральтарі та "Буарк" у Трінідаді. Крім цього біля побережжя Бразилії, в американській смузі безпеки, зревідували бразильський корабель "Ітапе" та увязнили 22 пасажирів. 