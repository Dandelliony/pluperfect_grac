Реорганізація симфонічного оркестру. — Кінотеатральні "порядки"

Реорганізація симфонічного оркестру
Рішенням Управління в справах мистецтв при Раднаркомі УРСР і Українського радіокомітету симфонічний оркестр львівського радіокомітету реорганізовано в Державний симфонічний оркестр.
Колектив симфонічного оркестру розпочав діяльну роботу до поширення свого репертуару. В шевченківські дні оркестр разом з хоровою капелою дасть кілька концертів, присвячених пам'яті великого українського поета-революціонера. Один з концертів присвячується творчості радянських композиторів — Сергія Прокопова і М. Московського. До дня ювілею великого російського композитора Петра Ілліча Чайковського оркестр готує спеціальну програму.
Ми вже мали нагоду слухати кілька прилюдних концертів молодого колективу і він показав себе як здібний багатообіцяючий ансамбль. Проте, останній його виступ в шопенівському концерті був не належному рівні. Акомпанемент оркестру до фортепіанного концерту фа-бемоль (диригував І. Пайн) був один з найслабших з його виступів. Тут мали місце і фалшиві інтонації, ритмічні вивертання та інше. Почувається, що до виконання цього твору оркестр готувався недостатньо і тому відсутність серйозної і глибокої підготовки дав себе взнаки. Кінотеатральні "порядки"
Досить вдало й дотепно в свій час писав Мих. Зощенко про "повадки" в деяких кінотеатрах. Так як і ми, одна молода пара зібралася в кіно. Іменини дружини були. Купили квитки. Почали чекати. А людей зібралося чимало. І кожен мнеться біля дверей. Раптом відкрилися двері. В першу хвилину почалася давка, тому, що кожному хочеться зайняти найкраще місце. Кинувся народ до дверей. А в дверях пробка. Задні натискують, а передні ні сюди, ні туди. Одному молодому хлопцеві навіть штанину ручкою дверей розірвали.
Трапилось й нам некраще, як тому Зощенковому героєві.
Ми теж мали квитки. Все було спочатку спокійно, аж поки не відкрили дверей в зал. А тут ми уже втратили рівновагу. Гірше того. Як натиснули в дверях, так ви втрачаєте не тільки рівновагу, в ваших очах чортики показуються.
Кожен, звичайно, має квиток. І кожен поспішає зайняти якнайкраще, найвигідніше місце. А місце в квитку не зазначено, ну й тиснуться в дверях, утворюється пробка.
Не обходиться, звичайно, при таких "порядках" і без того, що глядач приходить додому без однієї галоші, з порваними кишенями, без гудзиків.
Не говоримо вже про ту халтуру, якою часто пічкають відвідувачів. Мова йде про так зване "ревія". Тут, здається, товариші з Облкінотресту або захоплюються "ревія" або ж благословлять цю халтуру, не вникають, що підносять глядачам.
Такі "порядки" не тільки в кінотеатрі "Палас", де нам довелося бути. В багатьох кіно так приймають відвідувачів.
П. Павлов. 