Виборг — місто радянське

Незабаром мине три місяці з того дня, як героічна Червона Армія штурмом заволоділа Виборгом. Велика будівна робота, проведена радянськими людьми, швидко звільнює місто від слідів руйнування і війни.
На кожному кроці кипить будівна робота. Місто вже засяяло яскравими огнями — освітлені електричним світлом жилі будинки, головні вулиці, площі. В квартирах включені телефони. По вулицях біжать десятки автомашин. В глибоких підземних люках лагодять водопровідні труби. Виборгський водопровід не тільки відновлюється, але й удосконалюється. В минулому населення споживало тут неочищену воду. Тепер, на зразок інших радянських міст, вводиться хлорування води. Почали працювати харчові підприємства — елеватори, млинарський комбінат, хлібозавод, пивоварні заводи.
Міська бібліотека поповнена класичною і політичною літературою на російській, фінській і карельській мовах. Читальний зал щоденно відвідують сотні людей.
Бурхливим, щасливим життям живе Виборг — місто Радянське. На дільницях широко розгорнута агітаційно-масова робота. Трудящі Виборга і його робітники готуються до виборів у Верховні Ради СРСР і Карело-Фінської Республіки. Вони готові віддати свої голоси славним соратникам великого Сталіна товаришам Ворошилову і Жданову, відданим синам соціалістичної батьківщини, тт. Купріянову, Седову, Адольфу Таймі, Окуневу, Румянцеву і Героєві Радянського Союзу тов. Гориленку.
Такий Виборг сьогодні.
ВИБОРГ, 6 червня. (ТАРС). 