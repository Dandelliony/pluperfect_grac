Дальші великі демонстрації проти Італії у Франції та в Тунісі.

Авас повідомлює: В Тунісі дійшло до нових інцидентів. Коло 1.000 робітників зі залізничих варстатів у Сіді Фаталлях, зібралося на двірці в Тунісі та пішли під будинок італійського консуляту; стіни консуляту обкидали каламарями з червоним і синім чорнилом. Опісля група маніфестантів зі співом "Марселєзи" пішла в напрямі інституту Данте Аліґєрі, але поліція не допустила до інцидентів. Гурт молодих людей, переважно корсиканців намагався перейти походом головними вулицями міста. Поліція розігнала маніфестантів. Опісля зібралося кількасот італійців, співаючи "Джованеццу". Поліція арештувала кількадесятьох з них. м. ін. голову спортового товариства "Італія" Убальдо Рея та провідника товариства бувших італійських комбатантів у Тунісі.
Під італійським консулятом у Штрасбурзі відбулася протестаційна маніфестація; між маніфестантами було багато студентів. До інцидентів не дійшло.
Велику маніфестацію уладили студенти у "латинській дільниці" Парижа. З юрби лунали оклики: "Домагаємося Венеції для Франції, Абісинії для негуса!" До інцидентів не дійшло. 