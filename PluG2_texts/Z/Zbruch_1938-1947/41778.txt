Останні приготування. — Творча робота

Останні приготування
У Львівському державному театрі опери та балету — велике пожвавлення.
Хоч репетиція уже скінчилась, проте нікому не хочеться розходитись. Актори, музиканти, бутафори, режисери жваво обговорюють свою роботу — оперу С. Дзержинського "Тихий Дон", що її виготував театр для урочистого відкриття сезону, першого сезону в житті молодого театру.
Сьогодні увечері робота буде винесена на суд широкої громадськості.
Диригент "Тихого Дону" музичний керівник театру Покровський, поставник спектаклю головний режисер О. Улуханов, директор театру т. Гольцман безперервно стежать за останніми приготуваннями.
На сцені встановлюють нові декорації роботи відомого майстра — заслуженого художника УРСР — Хвостова, трьохтонна вантажна машина привезла шаблі, різну зброю, потрібну для спектаклю, кипить робота в костюмерних, бутафорських, шевських, столярних майстернях. Закінчують все, що не встигли доробити раніш...
До акторських кімнат понесли кілька оберемків сценічного одягу і взуття.
Принесли телеграму: "Приїжджає автор "Тихого Дону" композитор С. Дзержинський для перегляду прем'єри".
...Пять годин. Театр порожніє. Колектив розійшовся трохи відпочити. Рівно о 8 годині Львівський театр опери та балету вперше відкриє завісу. Творча робота
У відділі інституту мовознавства, Академії наук УРСР, що його керівником є депутат Верховної Ради СРСР академік К. Й. Студинський, кипить напружена творча робота над польсько-українським словником, що матиме 120—150 тисяч слів.
Просувається вперед робота над повним виданням творів Івана Франка, редагованих відділом інституту літератури, під керуванням депутата Верховної Ради УРСР академіка М. С. Возняка. Здано до друку 7-й том. Відділ фольклору опрацьовує разом з відділом інституту літератури фольклорний матеріал до творів І. Франка.
У відділі інституту історії України працює над збиранням і опрацюванням питань з історії робітничого і селянського руху у колишній Західній У країні.
Центральною темою праці відділу інституту економії, де головує кандидат економічних наук Д. В. Гук, є на сьогодні вивчення стану і перспектив розвитку народного господарства західних областей України, з включенням Черновецької області, зокрема розвитку нафтогазової промисловості.
Науково-природознавчий музей закінчив переробку експозиції і вже відкрив свої двері для широкого користування студентською і учнівською молоддю експонатами флори, фавни і геологічних покладів західних областей. 