Після нападу на родину Касперських у Чижикові.

ХТО НАПАВ НА КАСПЕРСЬКИХ?
У першому моменті після нападу, коли найважніше було забезпечити побитим лікарську опіку, важко було довідатися про всі подробиці нападу. А такі подробиці дуже важні, бо могли би кинути деяке світло на справу, яка нині всіх цікавить: хто напав на Касперських?
Довідуємося, що бандити вживали московської і польської мови. Один з них питав:
— Ґде ребя?
Видко, що вони добре знали самі або добре були поінформовані про родину Касперських, коли знали, що в хаті є дитина (однорічна) і чомусь за нею питали. Матері дитини, жінці Степана, вдалося втекти з дитиною надвір.
Інші говорили по польськи.
Львівське „Слово Народове" з 30-го липня ц. р. підкреслює, що напад відбувся після забави, що була тієї неділі в Чижикові, і на якій був один Касперський.
НА ДОПОМОГУ РОДИНІ КАСПЕРСЬКИХ.
На допомогу жертвам бандитського нападу в Чижикові зложили в Адміністрації „Діла” дальше: Президія „Дружини Княгині Ольги”, Львів, 10 зол., д-р Василь Вітвицький, Львів, 5 зол., Семен Шуст, Львів, 2 зол., і кличе Володимира Квасницю й Івана Дзядів, Володимир Рибак, Львів, 2 зол., Іван Калитяк, Львів, 4 зол. 