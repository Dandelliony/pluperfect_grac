◦ ◦ ◦ ◦ ◦ ◦ ◦ ◦ ◦ ◦

Нова нафтова копальня повстала у Старому Селі, на захід від Грибова пов. Горлиці. Небавом пічнуть вертіти перший шиб.
Новий костел побудують у Коломиї у память перемоги польських лєгіонів та відбудови незалежної польської держави. В неділю 33 ц. м. святочно почали копати фундаменти під костел.
Львів під водою. В ночі з понеділка на вівторок перейшов над Львовом сильний дощ, який перестав падати щойно перед полуднем. Коло 6. год. дощ був найсильніший — вода залила тоді Вулецьке Корсо (де щойно будують канал), та вдерлася до двох домів та понищила дотеперішні каналові роботи. Каналове поготівля мусіло там відтикати каналові крати, щоб вода мала куди сплисти — подібно, як на вул. Ґродзіцьких, Снопківській, Грецькій, Турецькій, Лєґіонів і ін.
На вулицях Львова накручували фільму. В середу коло 12. год. вполудне у Львові на Гетманській вулиці фільмові оператори під проводом режисера Вашинського накручували фраґмент фільми, в якій виступали відомі коміки Щепко й Тонько і танцюристка Ніна Вілінська. Поліція з трудом усунула юрбу та дала змогу виконати світлини. Про зміст нової фільми поодинокі львівські польські часописи висловлюють ріжні здогади.
Львівська хроніка. Бездомна Явдоха Дутчак вибила шиби у поліційному арешті, щоб дістати дах над головою — хочаб у вязниці. Старостинський сул засудив її на 60 днів арешту. — Львівський суд покарав півторарічною вязницею з припиненням Морнца Вебера, який присвоїв собі 1.800 зол. як інкасент заведення жидівських сиріт. — Старостинський суд покарав гривною у висоті 30 золотих Мозеса Ноймана, який разом з кількома членами сіоністичної лівиці вдерся до льокалю, де відбувавася сіоністичний конґрес, та викинув на вулицю урну з голосами. — Агата Пімінська намагалася відібрати собі життя, поликаючи шкло, бо її чоловік — ноторійний злодій — у вязниці і вона залишилася з дітьми без засобів прожитку. 