◦ ◦ ◦ ◦ ◦ ◦ ◦

Зустріч з письменником. Цими днями відбувся у Львівському клубі письменників літературний вечір поета-орденоносця Переца Марніша, який приїхав до Львова на прем'єру своєї п'єси "Пір". Тов. Маркіш виголосив промову, в якій розповів про шлях нашої радянської літератури, згадавши про важке минуле письменників колишньої панської Польщі, з яких багато живуть тепер під проміннями великої Сталінської Конституції. Він навів багато цікавих прикладів про нашу батьківщину, про те, як радянська література стає все більш і більш народною, як радянські письменники пов'язані з думками народу. Наприкінці тов. Маркіш прочитав уривок із своєї поеми про колективізацію. Перед читанням тов. Маркіш поділився враженням про матеріал поеми — про людей, які прагнули до щастя, борючись з тягою до старого життя.
Зростає кількість молочних продуктів. Молочна контора облспоживспілки за 10½ місяця цього року виконала виробничий план на 101,7 процента. Заготовлено і перероблено 143.714 центнерів молока. Все закуплене молоко переробляється на молочних заводах, які на протязі цього року значно розширили своє виробництво. Також збільшилась і кількість заводів: на 1 січня їх було 22, тепер 43. Сепараторних пунктів працювало 274, тепер — 568, зливочних пунктів було 76, тепер — 298. Львівський молочний завод переробляє в день 20 тисяч літрів молока проти 15 тисяч літрів його проектної потужності. 