Прем'єри в польському театрі. — Двадцять років радянської кінематографії. — "Джим і Долар" на сцені лялькового театру

Прем'єри в польському театрі
До дня XXII річниці Робітничо-Селянської Червоної Армії і Військово-Морського Флоту Львівський Державний польський театр ставить п'єсу українського драматурга Олександра Корнійчука "Загибель ескадри". Поставник п'єси — режисер Є.Герман, художнє оформлення спектаклю готує Владислав Дашевський. Роль матроса Гайдая гратиме артист Владислав Красновецький, Оксани — артистка Здіслава Жичковська і Тереза Сухецька, боцмана бухти — Ю.Леліва, балтійця — Альфред Шиманський, адмірала — Я.Сташевський.
Найближчі прем'єри театру — "Дванадцята ніч" — Вільяма Шекспіра — (ставить режисер Б.Домбровський, художник С.Цегельський), "Єгор Буличев", Максима Горького, "Інтервенція" Л.Славіна. На замовлення театру нову п'єсу пише відома польська письменниця Ванда Василевська.
Двадцять років радянської кінематографії
В лютому відзначається 20-річчя радянської кінематографії.
З 5 до 15 лютого у всіх кіностудіях і на підприємствах кінопромисловості будуть проведені збори з доповіддями про 20-річчя радянського кіно, чествування ювілярів і кращих стахановців.
В крупніших містах Союзу будуть проведені ювілейні кінофестивалі.
Московська студія кінохроніки випускає до ювілею документальний фільм, що показує майстрів кінематографії, роботу з’йомочних груп, підприємства кіномеханічної промисловості, учбові заклади.
"Джим і Долар" на сцені лялькового театру
Нещодавно Ленінградський ляльковий театр відвідав місто Броди і окремі села району. Театр показав дві п'єси: "Гусенок" та "Джим і долар". Діти шкільного віку вперше в житті мали можливість побачити майстерну гру лялькового театру. Особливе захоплення викликала у дітей п'єса "Джим і долар", яка показує життя двох героїв: негритянського хлопця Джима і його вірного друга-собаки Долара в умовах капіталістичної Америки.
Ленінградський театр ляльок і маріонеток дав в Бродському районі 8 спектаклів, які відвідало 3590 глядачів.
І.Кац.   