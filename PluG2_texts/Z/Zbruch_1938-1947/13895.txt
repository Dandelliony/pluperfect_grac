Бджоли кусають найчастіше русявок. — Дискусія про кохання в парляменті. 

Бджоли кусають найчастіше русявок. В Льондоні пішов після 40 літ праці на вислуженину поліційний урядник, що мав цікаве завдання: скільки разів на вулицях 7-міліонової столиці Анґлії зявилися бджоли й роєм чи поодиноко викликували тривогу, цього поліциста взивали на рятунок. Поліцист ловив бджоли, мав свою пасіку й відомий був під назвою „пасічника в мундурі" в цілому місті. На відхіднім поділився цей старушок з газетярами своїми досвідами з довголітньої праці й заявив м. ін., що бджоли кусають найчастіше рудих та русявок, а теж тих, що вживають брилянтини, перфум чи пють горівку. Крім цього бджоли ненавидять дуже елєґантних, чепурних жінок.
Дискусія про кохання в парляменті. В голяндськім парляменті відбулася мин. тижня цікава дискусія. Оце посол Баденгорст поставив внесок на закон що забороняв би рішуче шлюби залюбленим „від першого погляду", мовляв, такі подружжя здебільшого швидко розлітаються та часто забурюють публичний лад. Мотивуючи свій внесок, посол Баденгорст заявив, що Голяндія повинна вернутися до прадавнього звичаю, згідно з яким хлопцеві, що приходив до дівчини, виносив її батько засвічену свічку. Закохані могли бути разом тільки поти, поки свічка горіла і з величини її жених міг догадуватися чи йому прихильні, чи ні. „Багато згоріло нераз свічок — закінчив посол — заки подружжя побралося, але тоді були це тривалі подружжя, в яких ясно, як полумя свіч чи, горіла любов і яких щастя не тануло, як віск від сонця". Такої цікавої справи, як о ця, не дискутував ще мабуть ніякий парлямент світу. 