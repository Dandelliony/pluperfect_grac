◦ ◦ ◦ ◦ ◦ ◦ ◦

Промова Чемберлена
ЛОНДОН, 21 березня. (ТАРС). Агентство Рейтер повідомляє, що в палаті общин виступив прем'єр Чемберлен і промовою, присвяченою головним чином радянсько-фінляндському мирному договору. Як видно з змісту цієї промови, її призначенням було довести, що збоку Англії і Франції були проявлені великі зусилля в справі допомоги Фінляндії і що коли ці зусилля не дали бажаних результатів, то нібито в цьому головним чином винні Швеція і Норвегія, які відмовились пропустити англо-французські війська через свою територію. Чемберлен перелічив воєнні матеріали, які були послані Англією у Фінляндію. Чемберлен посилено нападав на Німеччину, яка нібито зробила натиск на Швецію і Норвегію в питанні про пропуск військ. В той же час промова Чемберлена мала в собі неодноразові закиди на адресу Швеції і Норвегії. Частково Чемберлен критично відгукнувся про "доктрину нейтралітету", яка ніби парафувала дії Норвегії і Швеції, і яка "була основана на передбаченні, що для малої нейтральної країни краще шукати все, що завгодно, аби не опинитися втягненою у війну між Німеччиною і союзниками". Чемберлен рекомендував Швеції і Норвегії порвати з цією "доктриною нейтралітету" і "приєднатися до інших країн" (мова йде про Англію і Францію), які готові їм допомогти.
Торкнувшись поїздки Уеллеса і зустрічі в Бреннері Гітлера і Мусоліні, Чемберлен сказав: "яким би не був підсумок зустрічі, ми до нього готові і не відхилимось від тієї мети, ради якої ми вступили в цю війну".
Торкаючись перспектив війни, Чемберлен в заключення сказав: "дехто буде настоювати на більш рішучу політику. Ми усвідомлюємо всю відповідальність, яка покладається на уряд, і нас не штовхнуть на авантюру, яка, на нашу думку, має мало шансів на успіх і не може створити небезпеки, а можливо привести до катастрофи. Питання про час і місце, коли ми зможемо нанести удар, може бути вирішено на основі самих продуманих рішень".
Спростування афганської газети
КАБул, 21 березня. (ТАРС). В газеті "Іслах" опубліковане таке спростування з приводу ніби існуючої загрози Афганістану з боку СРСР. "В останній час деякі іноземні газети розповсюджують відомості і публікують статті відносно ніби існуючої небезпеки нападу СРСР на Афганістан і про воєнну підготовку Афганістану. Зокрема єгіпетські газети більш за інші вміщують такі повідомлення. Так, єгіпетський журнал "Аль хіляль" в номері від 26 лютого вмістив повідомлення про підготовку Афганістану до війни і його воєнні заходи. Як і раніш, ми спростовуємо ці повідомлення і вважаємо їх неправдоподібними. Одночасно ми не можемо стриматися від здивовання — чому згадані газети вміщують такі необгрунтовані відомості. Ми просимо редакторів єгипетських газет утриматися від вміщення брехливих відомостей".
Далі газета "Іслах" ще раз відмічає: "Між Афганістаном і його сусідами існують дружні і добросусідські відносини. Ще з початку виникнення війни Афганістан об'явив про схоронення ним нейтралітету. Для Афганістану не існує будь-якої небезпеки, яка викликала б необхідність вжити надзвичайних заходів". 