◦ ◦ ◦ ◦

Українська радіопередача. Сьогодні, у п'ятницю, 19 лютого, в часі від год. 10.30 до 11-ої ранку Львівська Радіовисильня передає концерт пісень і фортепіянних творів Нестора Нижанківського у виконанні Марії Сабат-Свірської (сопран) і Романа Савицького (фортепіян).
Концерт Христі Колесси. У неділю,21-го лютого, в год. 11-ій передполуднем, в залі Львівського Оперного Театру відома віольончелістка Христя Колесса дасть свій другий концерт з новою програмою. У програмі концерту твори: Баха, Саммартіні, Моцарта, Марчелльо, Шуберта, Гранадоса, Барвінського, Дворжака. При фортепіяні проф. Роман Савицький. Увесь дохід з концерту призначений на добродійні цілі. Ціни місць від 2 до 10 зол. Передпродаж призначений на добродійні цілі. Ціни місць від 2 до 10 зол. Передпродаж квитків в касі Львівського Оперного Театру від год. 11-ої передполуднем.
Український Національний Хор. Український Національний Хор ІНТ під управою дир. В. Осташевського у третьому турне відвідає з концертами: 19. ІІ. — Березовицю; 21. II. — Теребовлю; 23. II. — Копичинці; 24. II. — Чортків.
Взаємна допомога лікарів. Львівська Палата Здоров'я організує для об'єднаних у ній лікарів Галичини Допомогову Касу. До неї належатимуть усі лікарі. Допомогова Каса буде давати своїм членам підмоги, а на випадок їх смерти буде виплачувати підмоги вдовам і сиротам. 