◦ ◦ ◦ ◦

Ґанді арештований!
ШАНГАЙ, 10 серпня. — Англійсько-індійський конфлікт дійшов до свого вершка. В ранішніх годинах неділі були арештовані в Бомбаю: Магатма Ґанді, президент всеіндійського конґресу Азад, Пандіт Неру, Ява Гарраль Неру, Патель, пані Найду та інші відомі члени виділу праці конґресу. Арештовано теж президента і секретаря провінціонального виділу і 20 місцевих членів конґресу. Всіх арештованих перевезли до міста Пуна.
Також в цілому ряді індійських міст переведено широкі арештування. Арештувания Ґандія та інших чільних індійських політиків наступило день після того, як Ґанді виголосив промову перед комісією національного конґресу. Він обосновував в цій промові домагання, що анґлійці повинні покинути Індію безпроволочно. Ґанді зробив при цьому пропозицію, щоб конґрес вирішив постанову, яка подавала б офіціяльно це домагання. Подавляючою більшістю прийнято про позицію Ґандія.
Арештування Ґандія та інших відомих індійських політиків розбили остаточно зусилля конґресу, щоб оминути зудар з Англією.
ЧАС КОМПРОМІСІВ ПРОМИНУВ
ШАНГАЙ, 10 серння. — Безпосередньо перед своїм арештуванням заявив Ґанді, що надходяча боротьба Індії з англійцями буде отверта та чесна. Це остання боротьба його життя. Кожний індієць буде могти вважати себе борцем. Час компромісів проминув.
ПОДРОБИЦІ ПРОМОВИ ҐАНДІЯ
ШАНГАЙ, 10 серпня. — У зв'язку з великою промовою Ґандія перед всеіндійським конґресом стали відомі такі подробиці:
"Японія недавно заявила, що вона не замотала б у війну Індію, коли б британці покинули край, а Індія одержала свою самостійність."
Ґанді, що назвав себе самого "першим слугою свого народу", заступав погляд, що треба все зробити, щоб заощадити Індії горе війни. Його зусилля були в першу чергу спрямовані до того, щоб допомогти Індії видобутись з неприємної ситуації між Англією та Японією. Також перед конґресом підкреслив Ґанді, що він зробив все, щоб осягнути мирною дорогою розв’язку всіх рішальних питань. Тепер надійшла хвилина рішення, в якій він не може здавити свого внутрішнього голосу.
Англія має останню нагоду сповнити домагання індійців. Коли Англія помине цю нагоду, історія ствердить, що Англія не хотіла сплатити Індії свого довгу. Англія повинна сама в цих тижнях діяти обережно, — так сказав Ґанді буквально: "Знаю, що Англія є на краю пропасти та що не бракує їй багато, щоб впасти до неї".
Після промови Ґандія говорив президент конґресу. Він закликав також Англію, щоб потвердила негайно незалежність Індії. Ще гостріше висловився Неру. Він зазначив, що британський уряд уважав індійський національний конґрес своїм ворогом ч. 1.
Члени конґресу мусять бути приготовані на все. Але сьогодні справи зайшли вже так далеко, що індійський народ не може вже далі заховати своїх домагань.
ВСІ СПРОБИ БЕЗУСПІШНІ
ШАНГАЙ, 10 серпня. — Безпосередньо перед відкриттям всеіндійського конґресу намагались мужі довір'я Кремля, як також Білого Дому переконати цілий ряд членів конґресу, що воно краще не ухвалювати ніяких резолюцій, які закликали б англійців, щоб покинули Індію.
Всі ті спроби залишилися безуспішними.
Верховне Командування Німецьких Збройних Сил повідомляє:
Як подано до відома спеціяльним звідомленням з 9-го серпня, німецькі піші дивізії, при визначній допомозі летунських з'єднань, після незвичайних маршових подвигів і завзятих боїв серед тропікальної спеки, прорвали міцно збудовані становища на північ від Кубані і зайняли столицю ворожої воєнної промисловости Кубанщини, Краснодар. Швидкохідні з'єднання взяли наступом місто Майкіп, осередок великої нафтової области на північних узбіччях Кавказу.
У швидкому просуванні вперед на південний схід зайняли швидкохідні війська місто П'ятигорське. На південний захід від Сталінграду боронився ворог розпучливо. Його протинаступи розбилися у завзятих боях. У великому закруті Дону замкнено на захід від Калача сильну ворожу армію. Її намагання проломитися були безуспішні. З'єднання бойових літаків завдали цим заскненим і стисненим на вузькому просторі ворожим силам, важкі втрати. Крім того летунство бомбардувало успішно навантаження війська і матеріялу на побережжі Кавказу. Тут потопили бойові літаки біля пристані Туапсе один торговельний корабель у 4000 рбт. і важко пошкодили один дальший корабель. Дальші атаки були спрямовані проти залізничих шляхів на південь від Сталінграду. Знищено один панцирний поїзд.
На південний схід від Ржева продовжував ворог свої наступи. Вони були в завзятих боях відбиті, при чому знищено 34 ворожі танки.
На Єгипетському фронті відбуваються тепер тільки незначні місцеві бойові дії.
Після декілька, військово без значення, денних перешкоджувальних налетів на область північно-німецького побережжя і на західну Німеччину, атакувало британське летунство знову минулої ночі західно-німецьку область. Цивільне населення мало втрати. В деяких місцевостях, головно в житлових кварталах Оснабрюку, були пошкодження в матеріялах і будинках. Збито 5 атакуючих бомбовиків.
Летунство обкинуло вчорашнього дня бомбами важкого калібру військові приміщення і промислово-господарські споруди на англійському північному побережжі. В ночі на 10 серпня бомбардовано споруди військового промислу в Мітлєндс, як теж промислові споруди і доки на побережжі Англії.У ранніх годинах 9-ого серпня дійшло в Каналі до нової сутички між німецькими міноловцями та британськими швидкохідними човнами. Один швидкий човен був поцілений, інший загорівся і лежав на хвилях серед клубів диму. 