◦ ◦ ◦ ◦

Приплив глядачів на відкриту дня 14. ІІ. в Салоніках протибольшевицьку виставу "Совєтський рай" надзвичайно великий. Вже в перших трьох днях відвідали її тисячі, усвідомлюючи собі мету большевизму. Центральна дирекція робітництва в Салоніках зорганізувала масові відвідини робітників всіх приналежних до неї підприємств.
Численні хлібороби в Південній Франції постановили сіяти риж. В області Арл засіяно вже 200 гектарів, а в департаменті Гард 300 гектарів рижу. Дальші рижові поля повстануть у дельті Рони. Минулий збір рижу був дуже гарний. Видало по яких 3.000 кілограмів рижу на гектар. Площа посіву буде в цьому році поширена на багато тисяч гектарів.
"Від початку війни острів Мальта, величиною в 183 кв. км., зазнав більше як 3.000 протилетунських тривог і 1.200 атак із повітря", — заявив міністер британських колоній Олівер Стендлей. Лише в минулому році скинено над Мальтою більше як 12.000 тон бомб. Шкоду, спричинену на будинках, обчислюють приблизно на 25% вартости всіх будників на острові. міністер колонії домагався фонду у висоті 10 міліонів фунтів стерлінґів у покриття публичних влаштувань.
В одному репортажі до аргентинського часопису "Разон", лорд Страболгі, колишній член палати лордів займається змаганням Злучених Держав запевнити собі перевагу у післявоєнних часах у цивільному палажирському летунстві. Ці намагання американців називає лорд Страболгі "легкою хмаринкою на горизонті англійсько-американських взаємин". Під впливом заяв міністра Нокса, лорд Страболгі вияснив, що — "очевидно, першорядно вивінуване цивільне летунство Злучених Держав намагається здобути для себе монополь в ділянці цивільного летунства".
Як повідомляють із Поінкінгу, президент загальної адміністраційної ради на зборах всіх манджурських ґубернаторів заявив, що Манджуко доставлятиме в наступному році до Японії 60% більше залізних руд, як в цьому розрахунковому році.
У Вашінгтоні урядово повідомили, що в південній частині Тихого океану між 29 січня і 4 лютого японці затопили важкий північноамериканський крейсер і один есмінець.
Словацький міністер внутрішних справ розпорядив закрити усі бари і нічні льокалі у цілій Словаччині.
З Фезурес в Португалії повідомляють, що язва вовків стає там щораз більш небезпечнішою. Вовки напали на череду овець і роздерли 20 звірят.
У Швеції є ще 300 ведмедів. У половині 19-го століття вбито останнього ведмедя в середній Швеції, і тепер живуть ведмеді ще тільки в північній частині країни. В останніх роках ведмеді дуже помножилися в цих околицях. Тому, що ці ведмеді часто накидалися на череди ренів і худоби та спричинювали поважні шкоди, власті дозволили на деяке обмеження кількості ведмедів.
Комісія для одобрення Вашінґтонської палати репрезентантів одобрила суму 720 міліонів долярів для здобуття висунених вперед баз. Предсідник мореплавної комісії Вінсон заявив на засіданню: "Маємо намір виготовити програму, щоб задержати також у післявоєнному часі мореплавні бази за кордоном."
31-го січня 1943 р. населення Італії мало 45 міліонів 681 тис. мешканців. 