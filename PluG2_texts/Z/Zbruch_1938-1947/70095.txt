◦ ◦ ◦ ◦

Празник Успення Пресв. Богородиці. Сьогодні, у п'ятницю, в день відпустового празника в церкві Успення Пресвятої Діви Марії у Львові відправляться у цій церкві такі Богослуження: год. 6-а ранку — утрення; год. 10-а — Архієрейська Служба Божа, яку відслужить Преосвященний єпископ Никита. Год. 6-а, 7-а, 8-а, 9-а і 12-а — читані Служби Божі. Сповідь вірних від 5-ої години ранку.
Українська радіопередача. Сьогодні, у п'ятницю, 28-го серпня, в часі від год. 10.30 до 11-ої ранку Львівська Радіовисильня передає концерт українських популярних мельодій у виконанні вокального октету Є. Козака та струнного квартету у складі Володимир Цісик, Роман Согор, Богдан Задоріжний та Орест Березовський.
Студія танку ІНТ. Повідомляється, що початок навчання Студії танку Інституту Народної Творчости у Львові є 31-го серпня ц. р. в 15-ій годині. Збір усіх учнів Студії ІНТ у Львові, вул. Францішканська ч. 7.
Гіґієнічна вистава. Сьогодні, у п'ятницю, 28-го серпня, в часі від год. 16-ої до 17-ої по гіґієнічній виставі "Чудо життя" у Львові, вул. Коперника ч. 15 впроваджує відвідувачів і дає пояснення в українській мові лікар д-р Іван Мриц.
Тризмаг олдбоїв. Заповіджений легкоатлетичний тризмаг олдбоїв відбудеться у Львові, в неділю, 30 серпня ц. р., на грищі при вул. Стрийській (Небенпляц) в год. 9-ій рано. 