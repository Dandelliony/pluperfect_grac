Наше видавництво в 1941 році

Державне видавництво національних меншостей при Раднаркомі УРСР видає літературу на 4-х мовах: польській, єврейській, німецькій і болгарській.
З приходом Червоної Армії в Західну Україну потреба і попит на радянську літературу польською та єврейською мовами незвичайно зросли. Організована у Львові філія Укрдержнацменвидаву вже в 1940 році видала 115 назв різних книг і брошур польською мовою, загальних тиражем в 1,5 міліона екземплярів.
Слабшою ділянкою роботи Львівської філії Укрдержнацменвидаву в 1940 році була художня література. Було видано всього дві книги В. Василевської — "Вогні на болотах" і "Кімната на горищі" та кілька перекладів з української і російської літератури, як "Чапаєв" — Фурманова, збірник поезій Маяковського, "Захар Беркут" — Ів. Франка, "Син Таращанського полку" — П. Панча.
План видання польської літератури в 1941 році набагато збільшений. В цьому році буде видано 267 назв книг, тиражем понад 3 міліони екземплярів. Крім близько 90 назв різних шкільних підручників і літературних хрестоматій, ми видамо докінця цього року ряд творів класиків марксизму-ленінізму, кілька десятків книжок політично-масової літератури, збірник радянських пісень з нотами і ін.
З польської художньої літератури будуть видані книги прози Е. Шемплінської, Я. Броневської, Бжози, Путрамента, Пиха, вірші поетів Пшибося, Парецького, Слободніка, Пастернака, Важека, Леца, Кожуха і ін. Вийде також збірка критичних статтей Бой-Желенського. З польської класичної літератури будуть видані твори Міцкевича, Словацького, Б. Пруса, Е. Ожешко і инші.
Велике місце в плані 1941 року займає перекладна художня література. В зв'язку з ювілеєм класика української літератури Івана Франка, Укрдержнацменвидав підготовляє видання 5 томів його вибраних творів. Крім того, будуть видані: збірник вибраних творів Шевченка, "Фата моргана" — Коцюбинського, "Мати" — Горького та вибрані поезії Пушкіна і Лермонтова.
З сучасної радянської літератури Львівська філія підготовляє до друку переклади раду творів кращих письменників і поетів. На протязі року будуть видані твори М. Шолохова, О. Толстого, М. Острівського, О. Корнійчука, П. Тичини, М. Рильського, В. Сосюри, М. Бажана, А. Головка, І. Ле, О. Десняка, Нізамі, Леонідзе і ін. Підготовляються до видання 36 назв книжок дитячої літератури.
П. Путілов, директор Львівської філії Укрдержнацменвидаву. 