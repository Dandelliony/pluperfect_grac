◦ ◦ ◦ ◦ ◦ ◦ ◦

Німецькі війська, що перебувають на данському острові, Зеландії, перевели більші військові вправи. Метою тих вправ було показати співділання трьох родів зброї — піхоти, артилєрії й панцирних відділів. На вправах були приявні представники німецького посольства в Данії і кількох старшин дамського ґенерального штабу.
Керманичем еспанського пресового уряду став Хуан Ерсілія. Він належить до старих боєвиків Фаланґи. Ерсілія заявив при тій нагоді, що преса мусить стояти на службі Фалянґи й бути знаряддям боротьби за здійснення нової державної ідеї.
Бритійська адміраліція повідомила про затоплення бритійського стежного човна "Авз".
З нагоди приступлення Болгарії до пакту трьох великодержав голова словацького уряду, д-р Тука, переслав мін. фон Рібентропові свої сердечні побажання. Мін. фон Рібентроп подякував телєґрамою д-рові Туці.
З наказу румунського уряду сконфіскували гроші лєґіонарів, що були на конті в Національному Банку (12,5 міліонів лєїв) і Поштовій Касі Ощадности (74 міліонів леїв).
Непрошені гості. Минулої неділі знову зявилося над Швецією багато запорових бальонів. Найбільше їх було над південною і південно-західньою Швецією. Вони спричинили шкоди у проводах високої напруги.
У найбільшій тайні перевезли з Ню-Йорку до форту Нокс, у стейті Кентаки, штаби золота вартости 8.5 міліярдів долярів. У цьому форті вже зібрали золота на 14 міліярдів долярів. Загалом американський скарб мав золота на 22.2 міліярдів долярів. Одночасно Злучені Держави мають 10 міліонів безробітних і не вміють собі з тим дати ради.
Корабельний рух на Молдаві і на тій частині Лаби, що перепливає Чехію, набрав більшого значіння з хвилиною, коли його звязали з німецькою корабельною плавбою на Лабі. Промислові осередки Чехії й Моравії дістали безпосередній звязок з німецькими морськими пристанями.
Анґлійські щоденники стають щораз менші обємом. Недільні видання анґлійських щоденників обіймають тепер 10 сторінок, 4 рази в тижні вони мають 8 сторінок, 2 рази 6 сторінок друку.
Незабаром анґлійці зліквідують свою останню лінію корабельної сполуки з Японією. Всі кораблі, що досі обслуговували далекосхідні води переходять на Атлянтик. У найближчому часі зліквідують комунікаційну лінію "П" і "С" між Японією й Бомбеєм.
Американська пресова аґенція "Юнайтед Прес" подає, що анґлійський міністр закордонних справ Іден дійшов до згоди з грецькими державними мужами в більшості актуальних анґлійсько-грецьких справ. З цього видно, що не вдалося йому дійти до однозгідности в усіх питаннях.
Німецьких добровольців в італійській фльоті відзначили медалями хоробрости за особливі заслуги.
Керманич господарського відділу анґлійського ґенерального консуляту в Загребі, Мєйден, заявив, що — на жаль — дні анґлійців у Югославії вже почислені.
У Південній Італії, в Неаполю, Портічі і Касерті, відбулися минулої неділі великі маніфестації. Промовляли представники державної влади, населення висловили свою непохитну вірність для Мусолінія та італійських збройних сил.
Спеціяльний відпоручник Рузвелта, полк. Доновен, що вже обїхав 12 столиць, знову несподівано зявився в Лондоні. Тепер він хоче відвідати також і різні англійські міста. Доновен відмовляється давати якінебудь інформації про свої поїздки.
Американський часопис "Хрисчен Саенс Монитор" пише, що хоч Уошинґтон займається справою европейської війни, більшість одиниць фльоти Злучені Держави перекинули на Тихий Океан.
Лорд Гелифекс відбув довшу розмову з міністром закордонних справ Злучених Держав Голем. Темою розмови було положення на Балканах.
Поширили закон про втрату французького громадянства. Відтепер він обійматиме теж і тих французів, що підчас свойого перебування за границею зрадили Францію вчинками, словами, промовами й статтями.
В Анґлії арештували й замкнули в концентраційному таборі лейді Говерд, жінку лорда Ефинґена, за те, що вона відбула кілька довших розмов з американським відпоручником Уілким підчас його побуту в Лондоні. Вона йому зясовувала дійсне положення Анґлії.
Американський сенатор, Уілер, сказав представникам преси, що величезна більшість американського громадянства противна законові про допомогу для Анґлії.
Без огляду на бритійську бльокаду, до столиці Бразилії Pio де Жанейро причалив німецький торговельний корабель з вантажем складових частин для літаків і ліків. Його поява зробила величезне вражіння і свідчить про безсилля Анґлії на морях.
Американський Червоний Хрест купив корабель "Ексмавт", що його вжиють для перевозу харчів, одягів і ліків для незайнятої частина Франції. Це другий корабель, що зможе пройти без перепон через анґлійську бльокаду.
Арґентинські годівельники худоби і власники фабрик мясних виробів опинилися у важкій ситуації, бо Анґлія не має кораблів для перевозу мяса.
В Румунії вже почалися підготовні праці при розбудові залізничої сітки. Вона має обхопити всі найбільше віддалені частини країни.
Новітній трансатлянтійський корабель "Президент Ойс" вїхав біля Кап Тод, на південь від змиву Месечесет, на мілину. 