◦ ◦ ◦ ◦

Львів стаханізується... "Правда" в свойому числі з 17 лютого ц. р. пише, що "промова товариша Сталіна викликала величезний патріотичний підйом серед робітників міста Львова". А дальше: "У відповідь на промову тов. Сталіна, колектив заводу електричних приладів став на стахановську вахту. І так за перший день завод у цілому виконав "сменное задание на 855 процентов". Токар тов. Коробов (зверніть увагу на прізвища й відсотки) виконав завдання ще на 1.325 відсотків, слюсар тов. Ляпкін — на 2.069%, токар тов. Хрулев дав 1.755% норми, а робітниця тов. Смірнова — 2.168%!   Кінофікації Закарпатської України. Під повищим наголовком повідомляє комуністична "Правда" (ч. 33 за 1946 рік), що "зараз на Закарпатській Україні, де мешканці до їх визволення Червоною Армією ніколи не були в кінотеатрі, більшу увагу присвячується кінофікації". Автомашини з кіновими апаратами проникають у найбільш віддалені села, в забуті карпатські ліси.   Увіковічнення пам’яти Лесі Українки. "Комітет у справах вищої школи при Совнаркомі СССР видав наказ відносно заряджень у зв’язку з 75-літтям з дня народження української письменниці Лесі Українки (Л. Косач-Квітки). Буде видано повну збірку творів Лесі Українки. Для студентів установляться місячні стипендії імені письменниці по 400 рублів місячно кожна: дві в Київському університеті ім. Т.Г. Шевченка і дві в Київському інституті театрального мистецтва".   [Наш шлях, травень, 1946 р.] 