◦ ◦ ◦ ◦

У морському бою на Коралевому морі японці зістрілили досі понад 200 ворожих літаків.
Унаслідок зайняття Монгліну японцями, Чункін відтятий від усякого постачання з Англії і ЗДА.
Ген. Вайнройт, який скапітулював з військом перед японцями у Корреджідорі, закликав через радіо залишки свого війська — припинити всякий опір та піддатися японцям.
У Римі святковано день засновин фашистської імперії, що є рівночасно днем італійської збройної сили, святочним військовим актом.
Верховне Командування Німецьких Збройних Сил повідомляє:
На східному фронті відкинено частинно у завзятих боях місцеві ворожі наступи. Власні протинаступи принесли дальші успіхи.
У Ляпляндії заломилися поновлені наступи ворога.
Літаки, що вели збройну розвідувальну діяльність над Чорним морем, затопили у заливі Керч один торговельний корабель, 1300 брт.
На далеко-північному відтинку потерпів ворог у вчорашніх повітряних боях дуже важкі втрати. Німецькі ловецькі літаки зістрілили, втративши тільки один власний літак, 27 ворожих літаків, між ними 22 літаки типу "Герікен". З'єднання бойових і штурмових літаків пошкодили бомбами один великий торговельний корабель у заливі Ліцо та бомбардували порт Мурманськ і споруди Мурманської залізниці.
У Північній Африці розвідувальні дії з обох сторін.
У порті Ля-Валєтта на Мальті обкинено бомбами воєнний корабель, що стояв у доках. Супроводжаючі італійські ловецькі літаки зістрілили при цьому 8 ворожих літаків. Німецькі ловецькі літаки скинули у завзятих повітряних боях над островом 9 ворожих літаків, 2 дальші зістрілено у Північній Африці так, що в області Середземного моря знищено разом 19 британських літаків.
У морській області на північ від Олександрії запалив один бойовий літак один торговельний корабель, 5.000 брт. Треба числитися із знищенням цього корабля.
У боях проти Великобританії бомбардували у день успішно наші літаки фабричні споруди біля Фолькстон і військові табори на південному побережжі острова.
Біля Фарерських островів пошкоджено бомбами один торговельний корабель середньої величини.
Італійське воєнне звідомлення
РИМ, 11 травня. — Головна Кватира Збройних Італійських Сил з 10 травня повідомляє:
У Кіренайці пожвавлена діяльність авіяції, яка заатакувала англійські становища на тилах, а теж порт у Тобруці. Біля Сіді-Барані збили 2 німецькі летуни у бою з 5 англійськими — 2 англійські машини. Підчас налету на Бенгазі зістрілено 1 англійський літак, що згорів. З'єднання штурмових і лікуючих літаків заатакували військові споруди на Мальті, зокрема у порті Ля-Валєтта і летунські майдани у Ля-Венеції. Не зважаючи на сильну оборону, знищено багато об'єктів. У повітряних боях над островом Мальта англійська авіяція стратила 14 літаків. 4 з них зістрілили італійські, а 10 німецькі винищувачі, що обстрілювали численні ворожі літаки на землі та знищили їх. На Середземному морі один італійський літак, заатакований двома ворожими типу "Спітфайр", поцілив один з них та запалив другий. Оба британські літаки впали в море. Італійський літак виконав своє завдання і повернувся на базу.
ТОКІО, 11 травня. — Японські передні сторожі, які ішли з Мандаляй на північ, увійшли до стратегічно-важного міста, Кіну. Кіну лежить 96 км. на північ від Мандаляй.
Зайняттям цього міста відрізано залізничий шлях Мандаляй—Мієткіна. Інші японські одиниці ударемнили частіші ворожі спроби, щоб відзискати назад Моніва, 96 км. на захід від Мандаляй. — Інші частини зайняли Мієткіну.
АНКАРА, 11 травня. — Воєнна кампанія у Бірмі здебільше закінчена. 9/10 Бірми в японських руках. Бої йдуть недалеко міста Кіндат на Індійському кордоні, куди панічно втікають рештки розбитих англійців. Японські війська приблизилися до індійського кордону на кілька денних маршів. Англійці не лише нездібні до поважного спротиву, але й навіть до впорядкованого відвороту. Їх ряди прорідились надзвичайно високими втратами в убитих.
ТОКІО, 11 травня. — На протикитайському фронті японці вдерлися глибоко у гористу китайську провінцію Юнан, всупереч сподіванням китайців, які дивилися на цю провінцію, як на свою природну твердиню. Китайські війська зовсім здеморалізовані та нездібні ставити поважний спротив. Японці йдуть від Люнглін у швидкому марші в північно-східному напрямку. Від останніх становищ японців до столиці Чіянкайшека — Чункіну є кругло 1000 км. Полковник Ягагі, речник японської армії, заявив представникові часопису "Токіо Нічі-Нічі", що катастрофа вибраних китайських військ у Бірмі заломала хребетний стовп чункінському Китаєві. Втративши у Бірмі змоторизовані частини, Чіянкайшек не має ким та чим заступити їх, бо не має тепер ніякого довозу, потрібного для моторизації матеріялу. 