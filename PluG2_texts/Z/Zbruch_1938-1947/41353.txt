◦ ◦ ◦ ◦ ◦ ◦ ◦

Бомбардування Гамбурга
ЛОНДОН, 9. (ТАРС). Як офіціально повідомляється, 9 вересня великі з'єднання англійських бомбардувальників піддали сильному бомбардованню Гамбург. Бомбардування тривало понад три години. На місто були скинуті сотні фугасних і запальних бомб.
Загибель англійського підводного човна
ЛОНДОН 10. (ТАРС). Як передає агентство Рейтер, в повідомленні морського міністерства зазначаться, що англійський підводний човен "Фенікс", який довгий час не дає про себе ніяких відомостей, вважається загинулим.
Англійські повідомлення
ЛОНДОН, 10. (ТАРС). Офіціально повідомляється, що вчора англійські літаки атакували судна в портах Дюнкерк і Булонь, а також каравани німецьких суден в Північному морі. Під час них операцій 5 англійських літаків пропали без вісти. В ніч на 9 вересня англійська авіація провела операції проти Німеччини. Бомбардуванню були піддані зосередження барж в Гамбургу, Бремені, Емдені, Остенде, Кале і Булоні.
Повідомляється також, що вчора увечері значне число ворожих літаків знов наблизилось до Лондона. Кілька літаків проникло на північ від ріки Темзи, заподіявши незначну шкоду. Бомби, скинуті в передмістях південної частини Лондона, також серйозної шкоди не заподіяли. Число жертв незначне. На одно з міст графства Кент скинуто кілька бомб, від вибуху яких потерпіли доки. Убито кілька чоловік. В ніч на 9 вересня збито 11 ворожих літаків. 7 вересня знищено 103 ворожих літаки. За попередніми даними, вчора німецька авіація втратила 47 літаків. Англійські повітряні сили втратили вчора 13 літаків. Противник піддав обстрілу район Дувра.
Бомбардування Гамбурга
ЛОНДОН, 9. (ТАРС). Як офіціально повідомляється, в ніч на 19 вересня великі з'єднання англійських бомбардувальників піддали сильному бомбардуванню Гамбург. Бомбардування тривало понад три години. На місто були скинуті сотні фугасних і запальних бомб.
Артилерійська дуель
ЛОНДОН. 10, (ТАРС). Як передає агентство Рейтер, вчора ввечері відбулась артилерійська дуель між англійцями і німцями. Німецькі батареї, розташовані на білих скелях, поблизу мису Грі Не, відкрили огонь по побережжю графства Кент, в районі Дувра. Один англійський журналіст, який розмовляв з Дувра з Лондоном по телефону, заявив, що за його підрахунком проходило 75 секунд між спалахами від пострілів німецьких гармат і розривом снарядів на англійському побережжі. Інтервали між залпами тривали 2 хвилини. Трохи пізніше вступили в дію англійські далекобійні гар мати, які обстрілювали французське побережжя. Артилерійська дуель тривала і вночі. Спалахи пострілів і розриви снарядів освітлювали небо по обох сторонах Ла-Манша. Дуель закінчилась коло 2 год. 45 хв. ранку за грінвічським часом, коли німецькі гармати припинили огонь.
Після чотирьохгодинного мовчання артилерійська дуель відновилась сьогодні вранці. Німецькі батареї на французському побережжі відкрили огонь залпом з трьох гармат по району Дувра. Англійські і в свою чергу відповіли огнем. Батареї обмінялись численними залпами.
Комюніке англійського міністерства авіації
ЛОНДОН, 10. (ТАРС). Англійське міністерство авіації та міністерство внутрішніх справ і внутрішньої безпеки передають таке комюніке: "В наслідок тяжких втрат заподіяних йому нашою авіацією, противник відмовився від думки обмежитися одними лише воєнними об'єктами. Відомості, одержані протягом ночі, показують, що бомби скидались над Лондоном незалежно від об'єктів. Вони були скинуті над Сіті (банківським кварталом) і викликали пожежі зовсім близько від собора св. Павла і міської ратуші. Зазнали також бомбардування дрібні муніципальні будинки і численні житла робітників, особливо в східній частині Лондона, а також житлові квартали західної і північної частин Лондона. Над рештою території Англії діяльність противника протягом ночі була незначною. Кілька бомб було скинуто над одним
З міст північного заходу і в сільських місцевостях південного заходу країни. Вони заподіяли деякі пошкодження. Відомостей про жертви нема. Кількість жертв в Лондоні за минулу ніч покищо невідомі. Кількість жертв в ніч на 8 вересня досягає 286 убитих і коло 1400 тяжко поранених. Тепер уже достовірно відомо, що під час вчорашніх боїв було збито 52 ворожих літаки, з них 49 — нашими винищувачами і 3 — зенітною артилерією. Три наших льотчики, об'явлених пропавшими без вісті, тепер знайдені".
Німецькі повідомлення
БЕРЛІН, 10. (ТАРС). Німецьке інформаційне бюро передає таке зведення верховного командування німецької армії: "Сьогодні вночі англійські літаки скинули бомби на півночі Німеччини в місцевостях, розташованих далеко від воєнних об'єктів. У Берліні і інших містах пошкоджено кілька жилих будинків З'єднання німецьких бомбардувальників і винищувачів продовжували атакувати об'єкти англійської столиці, які мають велике воєнне значення. Літаки скидали бомби всіх калібрів також на портові споруди і сухі доки, газові заводи, водонапірні станції і електростанції, великі зерносховища, бензино- і нафтосховища. Виникли пожежі. Зазнали повітряних атак також портові споруди на західному побережжі Англії і східному березі Шотландії. Вчора противник утратив 44 літаки. 21 німецький літак не повернувся на свою базу.
Під час туману в ніч на 10 вересня кілька легких воєнних англійських кораблів наблизились до французького побережжя і дали кілька безладних залпів. Снаряди впали далеко від берега, не заподіявши пошкоджень. Противник був відкинутий огнем наших батарей. Підводний човен, про результати діяльності якого повідомлялось 8 вересня, потопив 6 вантажних суден противника загальною водотоннажністю 40.250 тонн. Ще одно судно було пошкоджено.
Інший підводний човен знищив кілька озброєних вантажних суден загальною водотоннажністю 15.500 тони. Німецький допоміжний крейсер захопив нейтральний пароплав у районі німецьких загороджень поблизу англійських островів." 