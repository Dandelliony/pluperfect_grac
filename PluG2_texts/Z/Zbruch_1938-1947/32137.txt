Ще міцніше згуртуємось навколо партії Леніна-Сталіна

У великій залі Державного Університету ім. Івана Франка відбувся багатолюдний мітинг. Професори, студенти, працівники університету зібралися тут, щоб висловити свою радість з приводу призначення дня виборів депутатів у Верховні Ради СРСР і УРСР від західних областей України і Білорусії.
Слово одержує академик К. Студинський.
— Небагато часу минуло від великих вересневих днів, коли на наших землях вперше в історії залунала радісна пісня звільненого народу. А скільки змін сталося за цей час в його житті! Зник назавжди панський канчук. Міліони вчорашніх рабів будують власними руками вільне, щасливе життя. В цих університетських мурах, де так недавно ще підвизалися бандитські зграї націоналістичних головорізів, бачимо зараз тисячі дітей робітників і селян, перед якими раніше були замкнені двері університету. Яке прекрасне, яке невимовно щасливе життя стелеться перед нами, дякуючи мудрій політиці комуністичної партії більшовиків і геніального вождя трудящих всього світу, товариша Сталіна!
— Взяти участь у цих виборах — продовжує тов. Студинський — це не тільки право — це священий обов'язок кожної чесної людини. Я певен, що кожен з нас візьме активну участь у виборчій кампанії, а коли настане день виборів, віддасть свій голос за кандидатів блоку комуністів і безпартійних. Підемо ж до виборів усі — як одна душа, одне серце!
На трибуні студентка університету, тов. Кіх.
— Призначення дня виборів до Верховних Рад СРСР і УРСР на звільнених Червоною Армією землях західних областей України свідчить про те, що радянська влада окріпла тут і зміцніла — говорить тов. Кіх. — Наш народ полюбив одержану волю і якщо ворог захоче цю волю відобрати, ми захищатимемо її до останньої краплі крови. Радянські студенти є вірні сини трудового народу і тому вірно стоятимемо на сторожі Сталінської Конституції, нещадно викриваючи класового ворога, що намагатиметься вести свою злочинну, шкідницьку роботу.
— Ще міцніше згуртуємось навколо партії Леніна-Сталіна, навколо Радянського уряду. Оберемо кращих синів і дочок народу, що не шкодуватимуть своїх сил для справи будівництва нового, щасливого і радісного життя, оберемо тих, що за справу комунізму віддадуть усе, а коли треба буде й життя, тих, що всією душею ненавидять ворогів народу, — так заявив колектив університету в своїй резолюції. 