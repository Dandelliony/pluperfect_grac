◦ ◦ ◦ ◦ ◦ ◦ ◦ ◦ 

Наказ №5 начальника гарнізону М. Львова
27. вересня 1939 р.
На зміну наказу ч. 1. ходити громадянам по місту Львову дозволяється до 10 годин вечора.
Начальник гарнізону Комдив Іванов, військовий комісар гарнізону батальонний комісар Сизоненко
Оперативне зведення Ген. Штабу РСЧА
26 вересня 1939 року.
Частини Червоної Армії продовжуючи просування до демаркаційної лінії протягом 26 вересня зайняли фортецю Осовець, міста Холм, Замостьє, Рава-Руська, Самбір і вийшли на лінію Райгородок, Осовець, Соколь (35 км. південно-зах. Білостока), Холм, Замостьє, Яворів, Самбір, Турка (40 км. південно-зах. Дрогобича).
Під час ліквідації опору решток польських військ в Західній Білорусії і Західній Україні частини Червоної Армії роззброїли і взяли в полон між Брест—Літовськом і Влодава в 30 залізничних ешелонах до 25 тис. чоловік. Крім того, в районі на південь від Кобрина взято в полон 1000 чол., в районі Янівка (20 км. південно-зах. Холма) 2500 чол. зі зброєю і різним військовим майном. 
Безплатна меддопомога.
Наркомздоров'я УРСР послав у місто Ровно спеціальні літаки із необхідними медикаментами для поліклінік і дитячих консультацій, де провадитиметься бесплатне лікування. Населення Ровно, яке до цього ніколи раніш не одержувало безплатну медичну допомогу з захопленням зустріло відкриття нових медичних установ в Західній Україні. 