21 і 22

Малий фейлєтон
Грав у "айн унд цванціґ" і програвся. І, йдучи додому по цій грі, похмуро роздумував:
— "Айн унд цванціґ"! 21. Погана назва й погана гра. Не граю більше в "айн унд цванціґ"! Не хочу! Бо, може, коли б була гра "цвай унд цванціґ" — виграв би. А а цей "айн унд цванціґ" — програвся зовсім. Все одно очко забагато! Все "фуч"! Геть із "айн унд цванціґ"-ом! Не граю більше!
І по якійсь асоціяції думок пригадав собі:
Польсько-німецька війна тривала всього — 21 день. Це значить, що Бог покарав поляків за всі їх кривди, наруги й знущання над українським і іншими народами впродовж 21 літ знищенням їх держави впродовж 21 дня.
Цифра — 21. Цифра кари Божої!
Гм, а скільки тривала окупація Галичини й Волині червоними наїздниками? Рівно — 21 місяць.
Знову цифра 21. Цифра кари Божої для галицьких українців за їх політичні грішки.
Ну, та не більше ж, як рівно 21 рік, лежало й большевицьке ярмо над Великою Україною! Рівно 21 рік карав Бог за великі гріхи минулого покоління й за гріхи прапрадідів наш великий, але такий нещасний народ!
21 — дивна якась, страшна, кабалістична цифра.
І пригадалася мені інша, близька до неї цифра, не менш дивна й ще менш кабалістична. Цифра — 22.
22-го січня 1918 року Україна, по довговіковій неволі, проголосила себе незалежною, суверенною, свобідною державою.
22-го січня 1919 р. — у Києві урочисто проголошено соборність усіх українських земель.
22-го червня 1941 р. великий Фірер всякого Німецького Народу видав наказ священної війни проти апокаліпсичного ворога всього людства — Совєтів, що 21 рік знущався з особливо-нечуваною жорстокістю над Україною.
Цифра 22. Цифра щасливих подій, великих радощів і непереможних можливостей.
Дві близькі цифри, як дві рідні сестри, як два майже однакові шкла в оправі окулярів, а який різний зміст таївся в їх кабалістичній, скритій, таємничій суті. Одна — весела, сонячна, райдушна, друга — страшна, темна, фатальна. Одно шкло окулярів прозоре, чисте, ясне, друге — зизувате, криводзеркальне, з опаловою тінню!...
— То ось чому я програвся! "Айн унд цванціґ"! Ніколи більше не граю в "айн унд цванціґ"! — Фертіґ!
Зате комбіную тепер гру "цвай унд цванціґ". Вже майже викомбінував і шукаю тільки партнерів. Напевне не програю! Напевне.
Одуд. 