Український часопис у Румунії — "Час"

У неділю, 20. жовтня 1940 року вийшов своїм 1., відновленим числом та бадьорою статтею документує бажання своїх земляків до життя.
В передовій статті п. н. "Хочемо й будемо жити", зясовує О. Дорошенко "основи світовідчування й світогляду". Закінчує їх адецидованим висновком: "Хочемо, мусимо й будемо жити!"
В статті п. н. "Наша ціль" О. Ластівка прецизує завдання й мету Редакції, вірніше часопису:
"...задокументувати нашу приналежність до Рідної Землі і нашу готовість стати на її услуги, коли Вона покличе нас... Мусимо плекати наші світлі традиції. Нашу молодь мусимо виховувати в національно-боєвому дусі. Наказом хай будуть нам усім слова поета О. Олеся:
Женіть думки старі і кволі,
Займіться полумям ясним,
І всі гуртом назустріч волі
Летіть потоком вогняним.
У фейлєтоні започатковано друк цікавого спогаду-міркувань з минулого п. н.: "З днів лихоліття", Ілька Гаврилюка. Є й вірш В. Вірленюка п. н. "Шлях до сонця", є нотатка про Панахиду, що відбулася 13. жовтня на букарештенському цвинтарі, — "Воскресення" "по сл. п. сотникові Григорові Александрові, та всіх старшинах, підстаршинах та стрільцях У. А., що згинули за Волю Батьківщини". Є, врешті, в рубриці "З українського життя закордоном" — Німеччина передрук з нашого часопису п. н. "Підляшшя ожило!"
Від душі зраділи ми цим Дорогим Гостем! Він же вніс зі собою подих єднання, подих спільноти, подих надії й віри, що житимемо. 