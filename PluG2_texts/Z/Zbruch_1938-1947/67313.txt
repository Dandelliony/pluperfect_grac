Історія — вчителька життя

Наші завдання під сучасну хвилину
Львів, 13 червня.
Коли поглянути в історію Галичини, в історію кількох останніх десятиліть, зокрема її національно-культурну працю, так без перебільшень можемо сказати, що Галичина довоєнних (1914 р.) і післявоєнних часів сповнила важне завдання. Вистарчить пригадати роки першого національного відродження в Галичині, коли тут ніби пробуджена з довговічного сну знову до життя воскресла наша культура; вистарчить пригадати пам'ятний 1848 рік — весну нашого другого національно-культурного і політичного відродження, чи врешті велику і творчу добу, коли жив і творив найкращий син Галицької землі Іван Франко. Довгими століттями викреслена з рамців національної спільноти европейських народів. перемінена польською шляхетщиною в провінцію Речі-посполитої, Галичина зуміла отрястись з довголтніх оков і стомилевими кроками доганяти те, чого не могла досягти цілими століттями: свій культурно-національний ріст, свій загальмований поступ і розвиток. Здається, історія народів не знає другого подібного явища, як стихійний, прямо революційний, ренесанс, що його пережила Галичина за останніх 100 років. Те, що інші народи творили і розбудовували цілими сторіччями при повному використанні своїх державних апаратів, ми мали на те ледве кілька десяток років, а до того ще починали творити з нічого. Тільки здоровий національний гін, тільки чорна муравлина праця цілих поколінь. тільки чесність, характерність і віра провідників народу допомогли нам двигнутись із культурного занепаду та стати себе свідомою і сконсолідованою віткою народу. Таким чином у Галичині від 70-их років починаючи, засновано Український театр у Львові, "Просвіту", "Українське Педагогічне Товариство", "Наукове т-во ім. Шевченка", "Дністер", "Народну Торгівлю", "Січ", "Сокіл", "Пласт" і цілу низку культурно-національних та господарсько-економічних установ, що були виразником нашого продуманого збірного життя і його невпинного росту. А на сторожі цього життя стояла наша преса в Галичині, що завжди була сумлінням народу і сторожко зорила за розвитком та завжди була трибуною творчої і корисної думки. Галичина була осередком української науки і видавничої діяльности. Галичина творила перші організації українського селянства, робітництва і міщанства і перші організації молоді. Правда, типові політичні умовини, в яких довелось це життя організувати, не завжди сприяло наміченій праці і її розвиткові. Зокрема після прилучення Галичини до колишньої польської держави треба було неоднократно деякі ділянки цієї праці обмежувати або треба було змагатись за їх дальше існування. А проте в основному вся ця праця безупинно велась, постійно кріпшала і давала гарні і творчі висліди.
Саме третій рік минає, як почалась війна за новий лад світу, а рік з цього моменту, як визволена Німецькою Армією Галичина після дворічного панування большевиків зажила зовсім новим життям. Переживши жахливу большевицьку руїну, загартувавшись в нерівній боротьбі за своє обличчя, Галицька земля перейшла низку радикальних змін і в нутрі свого етнічного складу і в загальному процесі свого національного росту і своєї культурної праці. Після дворічної перерви знову віджили типові для нашого життя в Галичині методи сконцентрованої продуманої праці на поодиноких ділянках життя, знову навязано нитку традиції до наших давніх зусиль і досягнень, але вже у нових, дещо  інших, пристосованих до сучасних обставин, умовинах.
Основною прикметою нових метод праці в новій дійсності являється засада авторитаризму, що виявлені в єдиному органі, відповідальному за все наше зорганізоване життя, творить площину, на якій реалізується всю нашу національну працю. І саме ця засада одного проводу, одної думки і одного випрацьованого плану праці, єдина база, на площині якої мусимо розв'язувати всі наші дальші почини. Стосуючись до неї, в нав'язанні до наших національних, культурних, суспільних і інших традицій, мусимо сучасне наше життя виповнити таким змістом, якого вимагає сьогоднішня хвилина. Пам'ятаючи про добуті у важкій боротьбі досягнення, ми перед історією власного народу зобов'язані культивувати всі ті форми праці, які в даний момент є нам дані і доступні. В усіх осередках нашого життя, чи буде це економічна, чи суспільна, мистецька чи наукова установа, мусимо витворити теж засаду авторитарности, засаду послуху, карности, внутрішньої дисципліни і праці, яка має і яка мусить стимулювати кожний наш крок, кожний наш почин.
Цій засаді одного проводу від найменшої клітини аж до життя цілої національної збірноти включно, засаді пошанування авторитету в кожній нашій організації, мусить підпорядкуватися вся наша психіка. Бо тільки зберігаючи засаду повної організованости і дисциплінованости, або тільки кермуючись здоровим національним інстинктом, зможемо забезпечити собі наш дальший ріст. Цього вимагає від нас сучасна історична хвилина і відповідальність перед історією. Коли наші діди і прадіди 100 років тому зуміли знайти методи і шляхи для повного відродження, коли цілі наступні покоління вміли добуте батьками діло гідно продовжувати і розвивати, зуміємо і ми і наші надбання відповідно розбудувати і перстривати часи світової завірюхи сповнені вірою в краще завтра.
М. О. С. 