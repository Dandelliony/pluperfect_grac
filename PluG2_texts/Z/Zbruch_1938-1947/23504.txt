23 сторінки машинового тексту

займає відповідь премієра Складковського в справі виборів у Галичині.
Премієр-міністр Ф. Славой-Складковський переслав за посередництвом маршала сойму відповідь на інтерпеляцію посла д-ра Степана Барана з 22. березня ц. р. в справі масових виборчих зловживань до громадських і міських рад на терені воєвідств: львівського, станиславівського і тернопільського. Є це найбільша міністеріяльна відповідь на посольську інтерпеляцію в історії новітнього польського парляментаризму, бо вона займає 23 повні сторінки машинового письма.
Премієр відповідає подрібно на всі наведені послом-інтерпелянтом факти, спираючись — як пише в обширному політичному виводі на вступі відповіді — на безпосередніх обсерваціях міністеріяльних урядовців, що він їх спеціяльно делєґував на вибори.
Незалежно від фактів інтерпелянта премієр ілюструє свою тезу, за якою: "Підстави здогадних зловживань треба передовсім шукати в підході українських політичних чинників, що намагалися за всяку ціну надати виборам характер політичної демонстрації, як спроби сил безкомпромісового українського націоналізму" — багатьома власними фактами й подіями, привезеними з певністю згаданими спеціяльними виборчими делєґатами-обсерваторами міністра.
З огляду на прецікаві політично-статнстичні дані тої особливої міністеріяльної відповіді, постараємось у найближчому часі нанести з неї ширші винятки на сторінках "Діла".
КТВ. 