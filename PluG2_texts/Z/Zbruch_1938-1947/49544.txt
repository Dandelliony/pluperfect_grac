◦ ◦ ◦ ◦ ◦ ◦ ◦

Картини художника Розвадовського. В робітні львівського художника З. Розвадовського виставлено багато його картин. Найбільше він пише батальні сцени, в яких реалістичне відтворення драматичних епізодів сполучено з красою краєвидів. Художника захоплюють історичні теми, зокрема з наполеонівських часів. Однак, не менше уваги він приділяє описанню природи, сценок з сільського життя.
За останній рік чудовий майстер розширив тематику своєї творчості. Його творчу думку почала приваблювати героїчна історія Червоної Армії і її вождів Леніна—Сталіна. Так народилася картина "Атака кінної армії під Царициним", "Оборона бронепоїзда". Передостання його картина "В’їзд Червоної Армії до Львова", присвячена визвольному походу Червоної Армії на західно-українські землі. В ній художник, під сильним враженням, відобразив величезну силу і мотутність армії-визволительки. Одночасно з цим художник Розвадовський працює над полотнами, що показують великих вождів Червоної Армії. Ним вже скомпоновані два портрети Леніна і Сталіна в роки громадянської війни. Зараз З. Розвадовський посилено готується до огляду творчості львівських художників, який незабаром відбудеться.
Нові книги. "Аграрні відносини в колишній Польщі, Західній Україні і Західній Білорусії". Інститут світового господарства і світової політики Академії наук СРСР випустив в державному соціально-економічному видавництві "Соцэкгиз" книгу І. І. Гольдштейна "Аграрні відносини в колишній Польщі, Західній Україні і Західній Білорусії". Ця робота, присвячена дослідженню історії аграрних відносин в колишній Польщі, Західній Україні і Західній Білорусії. Аналіз цих відносин допомагає зрозуміти внутрішні причини загибелі польської держави. Призначається книга для пропагандистів, економістів і особливий інтерес представляє для партійного і радянського активу західних областей УРСР. Книга вийшла під редакцією і з передмовою члена-кореспондента Академії наук СРСР Р. Левіної. Об'єм книги 295 сторінок, тираж 7. тис. екземплярів.
Порушники фінансової дисципліни. Нещодавно горинецький народний суд розглянув справу голови Горинецької райспоживспілки П. Парандія і головного бухгалтера Й. Вебера. Останні систематично затримували здачу грошей до Держбанку. Так, приміром, ними було в IV кварталі 1940 року використано, обминаючи банк, 59.638 крб. Народний суд за грубе порушення фінансової дисципліни засудив обох до позбавлення волі в загальних місцях без поразки в правах строком на 1 рік умовно з 2-річним іспитовим терміном. 