Нафта перестала рішати

Пророкування все належало до невдячних професій, тим більше в наших часах. Навіть денні проповіді на тему технічного ходу теперішньої війни, виголошувані на основі досвідів зі світової війни, розбила дійсність першого року війни. Всякі сподівання і здогади про запотребування нафти в часі війни виявились в загальному поважно переборщені. Під вражінням світової війни, та беручи під увагу надзвичайно великий зріст летунства та його боєвої спроможности, люди гадали, що саме нафта має відіграти майже вирішну ролю в модерній війні. Нічого дивного, що обидві воюючі тепер сторони робили в тому напрямі відповідну підготову. Тимчасом несподівано швидке закінчення війни в Польщі та дальше не менше лискавично переведений воєнний похід на Заході довели до того, що запотребування на бензину було без порівняння менше, Ніж давніше оцінювано. Фактом є, що німецький головно уповноважнений для справ моторизації міг заявити, що Німеччина нині після року воєнних операцій та інтензивної моторизації армії має більші запаси бензини, ніж їх мала на початку війни, до чого без сумніву у поважній мірі причинилися й захоплені склади бензини на Сході і на Заході. Довіз погонних матеріялів зі Совітів і румунська нафта, що стоїть тепер виключно до німецько-італійського розпорядження, збільшуть нафтові запаси держав оси. Що теперішня війна спотребовує менше нафти, ніж це було передбачене, виходить рівнож і того, як виглядало видобування нафти у світі в 1940 р. в порівнанні з попередніми роками. Справа видобування нафти згідно з останніми даними виглядає так:
Держава — 1937 — 1938 — 1939 (І. полов.) — 1939 — 1940 (І полов.)
(в міліонах тон)
Злучені Держави Америки — 173,3 — 164,7 — 171,4 — 84,5 — 93,7
Совіти — 28,4 — 29,3 — 29,7 — 14,6 — 14,9
Венезуеля — 27,7 — 27,7 — 29,9 — 13,6 — 14,3
Іран — 10,3 — 10,0 — 10,7 — 5,5 — 5,3
Голяндські Індії — 7,2 — 7,3 — 8,1 — 4,4 — 4,7
Румунія — 7,2 — 6,6 — 6,3 — 3,2 — 3,1
Мексико — 6,8 — 4,8 — 5,5 — 2,5 — 2,8
Ірак — 4,3 — 4,3 — 4,1 — 2,1 — 2,1
Колюмбія — 2,9 — 3,0 — 3,1 — 1,5 — 1,8
Трінідад — 2,3 — 2,5 — 2,7 — 1,3 — 1,4
Інші краї — 10,2 — 11,2 — 11,0 — 5,2 — 5,7
В цілому світі разом — 281,0 — 271,4 — 282, 5 — 138,4 — 149,8
Ці числа виказують, що світова продукція нафти в 1939 р. у порівнанні з 1938 роком збільшилася тільки дуже мало. Також продукція в першій половині 1940 р. і порівнанні з першою половиною 1939 р. збільшилася тільки на 8,2%. Американська нафтова продукція зросла передусім тому, що збільшилось внутрішнє запотребування у звязку на збільшену продукцію і розбудову промислу.
З огляду на зрозуміння нафтової проблєми у світі було б нині дуже ризиковано твердити, що "ґенерал нафта" буде мати рішальний вплив на вислід війни, так по одній як і по другій стороні. Якщо правдою є, що попередню війну спричинила і виграла нафта, то теперішня війна ще під тим оглядом доказує, що історія не мусить повторятися. Бо витворювання т. зд. синтетичної нафти перестало бути мітом, а стало реальним фактом, який коміть головою перевертає всі рахунки монополістів нафти зперед світової війни. 