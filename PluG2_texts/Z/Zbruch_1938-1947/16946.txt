Акція д-ра Шахта у Льондоні.

У льондонських розмовах д-р Шахт предложив плян виїзду жидів з Німеччини. В бритійських колах цього пляну не відкинули, але приняли його не дуже прихильно; розглянуть його експерти 6-ох держав — членів утвореного в Евіяні комітету для справ жидівських утікачів.
Як пише "Дейлі Телєґраф", при кінці січня 1939. р. приїде до Льондону німецький міністр господарства д-р Функ.
Президент Гаха виїде на Словаччину.
През. Гаха виїде небавом на Словаччину. Щоб устійнити подробиці цієї поїздки, з Братислави виїхав до Праги мін. Сідор з начальником виділу безпеки Кліновським.
Італійсько-мадярський договір про культурні взаємини?
Як говорять у політичних колах Будапешту, підчас побуту мін. Чяна підпишуть там договір про культурні взаємини між обома державами.
В Будапешті повстане італійський ліцей, у мадярських школах учитимуть італійську мову нарівні з француською.
Після мадярського нападу на Словаччину.
ПАТ довідується з праських урядових кол, що пізним вечором зліквідовано словацько-мадярський інцидент у безпосередніх переговорах між Прагою та Будапештом.
Дипльоматичні лови.
У вівторок відбулись у Ґеделє лови, в яких взяв участь реґент Горті, мін. Чяно, дипльоматичний корпус та запрошені гості.
По повороті до Будапешту мін. Чяно приняв делєґацію місцевої італійської кольонії, вечором був на принятті у мадярського міністра закордонних справ.
Міністр Чяно їде до Білгороду.
Після повороту з Будапешту мін. Чяно виїде до Білгороду, куди запросив його премієр Стоядінович. 