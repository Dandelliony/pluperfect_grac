◦ ◦ ◦ ◦ ◦ ◦ ◦

Відремонтовано залізничні колії
Дуже зруйновані були війною залізничні колії Західної України. Не було нормального зв'язку з містами і селами. Після війни розпочато ремонт залізниць і за короткий час пущено в хід поїзди по всій Західній Україні. На території Галичини функціонують шляхи: Львів — Перемишль, Ходорів, Яворів, Рава Руська, Красне, Підгайці, Скнилів. Крім цього налагоджено прямий зв'язок Тернопіль — Підволочиськ — Київ.
Пожежники Львова
Колишні господарі Львова дбали передусім про те, щоб робітників пожежної охорони відгородити від політичного життя. Статутом було заборонено вступати до будь яких партій і організацій. Для того, щоб дістати дозвіл на одруження, треба було мати особливий дозвіл магістратських правителів.
Зараз життя пожежників різко змінилося. Вони одержали політичні права нарівні з усіма трудящими. Багато з них, як Андрушко, Альбертович та Борисовський беруть активну участь в громадській роботі. Політрук команди тов. Штейн розповідає пожежникам про Сталінську Конституцію та про життя робітників в Радянському Союзі.
Радянська влада виявила велику дбайливість за пожежну охорону. Міське Тимчасове Управління асигнувало на матеріальне забезпечення і культурне обслуговання команди 105 тисяч карбованців. О. Гаврилюк.
Їдальня для робітників
Робітничий комітет залізничих майстерень організував їдальню на 400 робітників. Раніше тут їдальні; не було. Робітникам доводилось працювати без обіду. Зараз переважно всі робітники харчуються в. новоорганізованій їдальні. Обід коштує 50 копійок.  