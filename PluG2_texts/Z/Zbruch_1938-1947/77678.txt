Дзвін на тривогу!

Священики та вчителі подайте руку немічним!
З усіх усюдів доходять до нас тривожні вістки, що наше село потапає в самогоні. "Баняк" безупину кружляє від хати до хати, з рук до рук і ночами гонять люди потайки цю отруту, що нищить їх здоровя, спричинює каліцтво, вкорочує життя, залишає жахливі наслідки не лише на тих, що пють її тепер, але й на їх потомках, а що гірше ширить страшне моральне спустошення, руйнує душу поодиноких людей і цілої збірноти. Самогон гонять і пють масово навіть такі села, що ніколи цього не робили, навпаки вели колись перед у протиалькогольній акції. У багатьох селах це зробилося джерелом доходів і вони постачають цю отруту на всю околицю. Але чи ж оплачується справді займатися цим "промислом"? Чи за гріш, здобутий таким чином не прийдеться потім заплатити стократно більшу ціну, бо своїм здоровям і духовими ціннощами?
Але самогонова дурійка засліпила багатьох наших людей. Замість взятися за культурно-освітну працю, замість здобувати хліборобське знання, щоб краще вести свою господарку, наше селянство шукає забуття й розради у самогоні. Поширюється небезпечне явище: — "Що зїш і вип'єш, це твоє". Але які наслідки того? Культурно-освітне життя занепадає. Замість збиратися в УОТ-ві й підготовляти драматичну виставу, чи концерт, замість згуртуватися у ХВМ, наша сільська молодь і старші збираються по хатах та при нагоді весілля, христин, а то й без нагоди пють самогон. Зачинається дика забава, яка переходить, звичайно, у сварку й бійку. Добре, коли ще цим покінчиться. А то часто сідають люди за стіл здорові, а встають каліками, або таки кінчають життя від затроєння алькоголем. Бувають і такі випадки, що частина свідомої молоді горнеться до читалень, ставить виставу, але пяні глядачі заводять бешкет на залі. А частенько буває й таке, що й актори на сцені й глядачі пяні. Нерідко приходиться зустрінути й пяного солтиса, що повинен стати зразком для своєго села. А пяний стан перешкаджає йому виконувати службові обовязки. І скільки то потім клопоту для громади, для загальної справи й яка відповідальність особиста! За прикладом старших пють молодші, а батьки позливають своїх малих дітей. На самогон зуживають останне зерно, чи картоплю. Потім жінка й діти не мають що їсти, поля нема чим обсіяти. А скільки сварок і непорозумінь у родині, чи між сусідами й у селі!
Все те мусять усвідомити собі наші люди і взятися до боротьби з цією страшною язвою. Передусім треба отрястися з немудрого переконання, мовляв, не варто працювати й чесно жити, а взятися за культурно-освітну працю за поглиблення хліборобського знання й у них тукати розради й забуття на злободенні клопоти. Заливанням "хробака" нічого не вдіємо, бо це дає лиш хвилеве та шкідливе забуття. Треба по селах організувати протиалькогольну акцію, за яку повинні взятися свідоміші громадяни, що повинні стати прикладом для засліплених односельчан. Треба закладати протиалькогольні і протинікотинні гуртки, абстинентські колегії, які улаштовували б доклади й гутірки та вели всякими засобами пропаганду, щоб представити загалові жахливі наслідки гонення й пиття алькоголю. Треба уводити звичай пити безалькогольні напитки, святкувати без алькоголю, не курити в домівках. До тієї акції треба притягнути жіноцтво, яке завжди краще здавало собі справу зі шкідливости пиття й курення. Провід у цій акції повинні взяти наші учителі та священство, які завжди вели перед і світили прикладом, якщо йде про протиалькогольну акцію.
Справа важна й треба за неї братися негайно, бо фізичне й моральне здоровя нації у великій мірі загрожене, а до дальшого його занепаду ми не сміємо допустити.
В. Б. 