◦ ◦ ◦ ◦ ◦ ◦ ◦

Німецькі повідомлення
БЕРЛІН, 12 (ТАРС). Верховне командування німецької армії повідомляє, що дії німецької авіації тривають. Протягом першої половини дня 12 травня було збито 58 ворожих літаків. В Північному морі німецькі літаки потопили 1 англійський крейсер найновішого типу, другий ворожий крейсер сильно пошкоджений.
НЬЮ-ЙОРК, 12, (ТАРС). Агентство Ассошіейтед Пресс передає повідомлення, що транслювалося на коротких хвилях англійською мовою з Берліна, в якому твердилось, що німецькі парашутисти висадилися за лінію Мажіно.
БЕРЛІН, 12. (ТАРС). Німецьке інформаційне бюро передало таке повідомлення: "З зайняттям Гронінгена північна Голландія протягом двох днів знаходиться в руках німецьких військ. З'єднання німецької армії досягли Харлінгена, біля Північного моря. Відстань від німецького кордону до Харлінгена (120 кілометрів) пройдена німецькими військами протягом 48годин.  Вся пройдена територія зайнята німцями". Голландські прикордонні частини, які намагалися в перший день затримати просування німецьких військ в укріпленому районі, були розігнані і знищені. За одержаними відомостями, під час цих боїв німецькі війська захопили в полон 5 тис. чоловік.
Позиція Італії
РИМ, 12. (ТАРС). Заступник італійського морського міністра адмірал Каваньярі заявив у сенаті, що "з самого початку нинішньої війни італьянський флот був готовий до ефективних дій. Дуже скоро флот буде посилений двома лінкорами по 35 тис. тонн, що матиме велике значення для зміцнення позицій Італії на Середземному морі". Нагадавши про величезну шкоду, яку завдає франко-англійська морська блокада Італії, Каваньярі заявив, що "географічне, стратегічне і економічне положення Італії повинно бути обов'язково змінене".
Наказ Муссоліні
НЬЮ-ЙОРК, 12. (ТАРС). Як повідомляє римський кореспондент агентства Ассошіейтед Пресс, Муссоліні дав наказ про додаткове посилення італьянських укріплень на західному альпійському кордоні.
Антианглійські демонстрації в Італії
ЛОНДОН, 12. (ТАРС). Англійські газети повідомляють, що 11 травня в Римі відбулися антианглійські демонстрації.
Кореспондент "Санді Таймс" пише, що він особисто бачив, як група італьянців в кількості коло 50 чоловік побила групу членів англійського посольства в центральній частині міста. Членам посольства вдалося забігти в готель і повідомити по телефону про інцидент англійського повіреного в справах у Римі Ноеля Чарльза. Чарльз поспішно прибув у готель на автомобілі і забрав всіх співробітників посольства, які знаходилися там. Однак італьянці оточили автомобіль і наклеїли на ньому антианглійські плакати.
Становище в Голландській Вест-Індії
НЬЮ-ЙОРК, 13. (ТАРС), Агентство Юнайтед Пресс повідомляє, що на острові Аруба (Голландська Вест-Індія) висадилась нові частини французьких моряків. Голландські власті запровадили стан облоги на острові і дали розпорядження про затемнення. 98 німців інтерновані і вислані на острів Буєн-Аіре. В населених пунктах Аруби збудовано багато протиповітряних сховищ.
Одночасно повідомляють, що на острів Кюрасао прибув англійський есмінець "Фразер" з великою кількістю військ. Два інших англійських воєнних кораблі стоять в гавані.
Розташування голландських укріплень
БЕРЛІН, 13. (ТАРС). Німецьке інформаційне бюро передає, що голландська система укріплень між Зедерзеє і Рейном (в районі Вааль) складається з кількох розташованих одна за одною укріплених ліній. Перша лінія, так звана лінія Ейсель, простягається від гирла Ейсель до Арнгема. Приблизно в 40 на захід від цієї лінії проходить лінія Граббе, яка починається приблизно в 6 км на схід від Хілверзума і досягає Ренема. На південь від Вааля розташована лінія Пеєл, яка йде від Ренена до Рурмонда. Для посилення обороноздатності цих районів голландці побудували багато загород і оборонних споруд.
Німецьке спростування
БЕРЛІН, 13. (ТАРС). Німецьке інформаційне бюро рішуче спростовує поширюване в Голландії повішення ніби німецька авіація по дорозі з Брюсселя в Лувен бомбардувала і обстріляла з кулеметів два поїзди з евакуйованими. 