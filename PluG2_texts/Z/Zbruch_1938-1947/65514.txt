◦ ◦ ◦ ◦

Громадські поминки по Ользі Кобилянській. Сьогодні, у сороковий день після смерти письменниці Ольги Кобилянської улаштовує Спілка Українських Письменників, як секція УЦК громадянські поминки для звеличання її пам'яти. Рано в годині 8-ій відбудеться в Архікатедральній церкві св. Юра Заупокійне Богослуження за душу письменниці. Вечором в год. 18.30 в залі Літературно-Мистецького Клюбу, вул. 29-го червня ч. 10 відбудеться вечір, присвячений творчості Ольги Кобилянської. На програму вечора складаються: вступне слово п. Віри Свєнціцької, буковинські пісні у виконанні вокального квартету Курочка, рецитації та інсценізація повісти "Земля" у виконанні артистів Львівського Оперного Театру: пп. Лужницької, Совачевої, Лавутівської, Гірняка і Дубровського. Правління Спілки Українських Письменників запрошує Українське Громадянство взяти численну участь у Заупокійному Богослуженні та в вечірній імпрезі.
За військові кватири. До 10-го травня ц. р. треба внести до Мешканевого Уряду, вул. Вермахту ч. 1. кімната ч. 10, від год. 9-ої до 12-ої та від 15-ої до 18-ої довідки винайму за березень та квітень. Виплата на ці довідки вестиметься в 3-ій декаді травня, про що буде повідомлено в пресі.
Додатки для робітників за справність. Новий доповняльний розпорядок, що відноситься до ненімецьких фізичних працівників і працівничок у прилюдній службі Генерал-Губернаторства постановляє таке:
Особливо справні робітники платних груп: І а, І б і її можуть одержувати додаток за справність. Додаток за справність можна кожноразово давати до 20% зайнятих тих груп і виносить при 10% зайнятих якоїсь групи платні до висоти 10% а при дальших 10% зайнятих тієї самої грапи платні до висоти 20% платні.
Сян — італійський тім. В найближчу неділю виступить вкінці Сян на зелену мураву. Він гратиме з італійською військовою дружиною, яка може почванитися гарними успіхами. Сян гратиме в такому складі: Мохнацький, Зілинський, Ромачець, Гібалевич, Федорович, Коростіль, Суський, Турко, Дмитришин, Вамірський, Хитра. 