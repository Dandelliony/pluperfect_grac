◦ ◦ ◦ ◦ ◦ ◦ ◦ ◦ ◦ ◦

Ріки виступають з берегів. Внаслідок зливних дощів в останніх днях багато рік у Галичині виступило з берегів. Стан води у Вислоці в Ряшеві піднісся до 1.80 м. понад нормальний рівень: Сяну в Сяноці понад 1.20 м., в Перемишлі понад 1.40 м. і далі прибирає. Влада видала відповідні розпорядки, щоб запобігти розмірам катастрофи. На Шлеську виступила з берегів ріка Одра, вода перервала вали під Копиловом. Рятункову акцію веде військо і поліція. Стан води на Вислі піднісся на 4.25 м.
Краєва хроніка. В Рожджаловичах пов. Рудки вибухла пожежа у стодолі Ілька Чернівського і перекинулася на сусідні будники, що згоріли до тла. Матеріяльні шкоди перевищають 3.000 зол. Причиною пожежі підпал з пімсти.
Присуд у процесі скарбових урядовців. Перед окружним судом у Лодзі скінчився процес проти кількох скарбових урядовців і податкових посередників, яких прокуратор притягнув до відповідальности за продаж зацікавленим платникам податків довірочні інформації скарбової влади. Суд засудив Генриха Цесьляка на 1 рік вязниці, Хаїма Врублевського на 3 роки, Генриха Рибіцького на 9 місяців, Рухлю Врублевську на 8 місяців, і Владислава Філінінського на 9 місяців і Ісаака Фрайндліха на 6 місяців вязниці. Суд зменшив підсудним кари на основі амнестії.
Самоходова катастрофа анґлійської королеви. Минулого вівтірка 23. ц. м. трапилася в Льондоні самоходова катастрофа, з якої королева вдова Мері вийшла майже чудом жива. Самохід королеви зударився пополудні на однім з передмість Льондону з вантажним автом і перекинувся догори колесами. Дві особи, які їхали з королевою, важко потовклися. Королева Мері теж потовклася. З першою допомогою прийшов королевій лікар недалекої клініки. Опісля перевезли її до палати Мельбурі, де заопікувався нею домашній лікар. Кажуть, що королева дістала потрясення мізку, але стан здоровля не викликує остраху. З огляду на поважний вік королеви, яка 26. ц. м. кінчить 72 роки, необхідний буде довший відпочинок. 