◦ ◦ ◦ ◦ ◦ ◦ ◦

Нова лікарня. В районному центрі Янові, де за часів польської влади на 20.000 чоловік населення не було жодного лікаря, відкрито нову лікарню. Тут працюють кваліфіковані лікарі. До лікарні приїжджають селяни з найвіддаленіших сіл і хуторів району. Всі вони одержують безкоштовну меддопомогу.
В селі Любінь Великий. Діяльно готується до ХХІІ річниці РСЧА молодь с. Любінь Великий, Городокського району. При клубі активно працюють драматичний і співочий гуртки. Редколегія газети "Червоний Любінь", яка виходить українською, польською і єврейською мовами, фотовітрину, присвячену славній річниці Робітничо-Селянської Червоної Армії.
Змагання банківських працівників. Включившись у змагання на честь виборів до Верховних Рад СРСР і УРСР працівники Рава-Руської філії Держбанку викликали на соціалістичне змагання працівників Жовквівської філії Держбанку. Основні пункти договору — висококультурно обслуговувати трудящих, опановувати техніку банківської роботи, брати найактивнішу участь у підготовці до виборів.
Готуються до знаменної дати. Гуртки художньої самодіяльності Львівської кондиторської фабрики почали діяльну підготовку до дня Робітничо-Селянської Червоної Армії. Драматичний гурток, під керівництвом артистки тов. Ковалевської, готує декламації з творів радянських поетів. Робітники і робітниці фабрики — члени добровільного спортивного товариства "Пищевик" візьмуть участь у кросі лижників, який буде організовано в день Червоної Армії військовими частинами. Представники військових частин, які взяли шефство над фабрикою, проводять тут бесіди про могутність і славні перемоги РСЧА.
Оперзведення штабу Ленінградського військового округу. Протягом 5 лютого на фронті відбувалися розшуки розвідчиків і на окремих ділянках — артилерійська перестрілка. В районі на північ від Ладожського озера продовжувались сутички піхотних частин. Наша авіація провадила розвідувальні польоти. 