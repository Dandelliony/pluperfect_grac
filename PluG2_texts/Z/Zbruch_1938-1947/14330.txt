37.000 долярів за одну стару марку.

У стейті Ню Йорк є містечко Кенмор. Крамниця зі старими марками оголосила там, що має на продаж найрідшу марку у світі одноцентову бритіську Ґваяну з 1856 р. червоного коліру. Її відкрив один школяр, що ходив до школи у бритіській Ґваяні в... 1872 році. Він купив її тоді за 6 шилінґів. Марка дісталася згодом до Ліверпуля, де якийсь купець продав її париському ґрафові Феррарі. Цей записав її при смерти державному музеєві в Німеччині, але підчас війни франц. уряд сконфіскував його майно і продав теж славну марку на ліцитації. Увесь маєток продали за 2 міліони долярів. Більшість проданих дорогоцінностей ґрафа Феррарі дісталася за океан. Марку Ґваяну купив міліонер Гінд, який дав за неї 250 дол. більше, ніж анґлійський король Джорж V, що був завзятим філятелістом. Король боявся, що коли видасть великі гроші за марку, його піддані можуть уважати це за марнотратність. Гінд заплатив за червону Ґваяну 34.000 дол. у 1922 р. Тепер його вдова хоче за неї тільки... 37.500 дол. Це страшенне дешево тому, що за стільки років процент від 34.000 зріс би багато більше. 