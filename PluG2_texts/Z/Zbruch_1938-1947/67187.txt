◦ ◦ ◦ ◦

СТОКГОЛЬМ, 9 червня. — За вісткою з американського джерела прибережну смугу 1.200 миль здовж побережжя південного Уельсу мають затемнювати. У звязку з цим додають, що австрійські кола вважають це зарядження великим засобом обережности, бо японський наступ на Сідней треба вважати тільки дошкулювальним наступом.
ВІШІ, 9 червня. — Шеф генерального штабу французької збройної сили, генерал Ревер, прибув до Казаблянки, щоб почати інспекційну подорож по Марокко.
ТОКІО, 9 червня. — Японське Інформаційне Бюро Домеї подає з фронту Квантунг: Японські війська зайняли місто Юнтангію і почали нові операції у великому стилі, щоб побороти частину 154-ої чункінської дивізії що стоїть на південь від Юнтаншу.
ТОКІО, 9 червня. — Пробившись ненадійно через Гоанго і дершись у долину Ордос, затягли японські війська новий фронт над Жовтою рікою у провінції Суюан у виутрішній Монголії. Значення цих операцій годі покищо уявити собі. Відомо тільки, що японці йдуть з трьох боків на Імнанхво, щоб розбити стаціоновану у тому місті 32-ту чункінську дивізію. Бої відбуваються вже по тому боці китайського муру.
БАНГКОК, 9 червня. — 24-го червня відбудеться в Бангкоку велетенська маніфестація, присвячена запланованій будові нової столиці Таї. Вона буде називатися Сарабурі і лежатиме 120 км на північний схід від Бангкоку. Збудують її на просторі рівно 200 кв. км Час будови столиці обрахований на 15 літ, кошти на 150 міліонів.
ГЕЛЬСІНКІ, 9 червня. — Італійський посол Чіконарді передав у суботу в супроводі військового аташе маршалові Фінляндії, Маннергаймові, інсігнії військового ордеру Савоїв. Фінська преса опублікувала також побажання румунського короля, маршала Антонеску і фельдмаршала Кватерніка маршалові Маннергаймові.
БЕРЛІН, 9 червня. — Число жертв англійського терористичного налету на відкрите німецьке місто Кельн, зросло до 306 осіб, що згинули на місці, або померли згодом з одержаних ран.
СОФІЯ, 9 червня. — Між столицею Болгарії Софією та Істамбулом відкривають в половині цього місяця знову безпосередній залізничий рух.
СТОКГОЛЬМ, 9 червня. — Згідно із повідомленням з Ню Йорку, в експльозії, яка трапилася в найбільшій американській фабриці муніції, що віддалена яких 24 км від Чікаго, 16 осіб найшло смерть, 50 інших важко поранених.
ТОКІО, 9 червня. — Японці покликали на голову центрального управління в Бірмі колишнього бірменського прем'єра Маунга. Маунг відомий із протианглійських поглядів. Два роки тому англійці арештували його, однак йому здалось втекти. 12 травня ц. р. визволили його японські війська та покликали назад до влади.
СОФІЯ, 9 червня. — "Нам зовсім байдуже, що говорять в Америці, про виповідження війни Болгарії, Румунії та Мадярщині" — так заявляє болгарський урядовий часопис "Днесь" у зв'язку з офіціяльним проголошенням війни між ЗДА та Болгарією.
ІСТАМБУЛ, 9 червня. — Анатольська інформаційна служба повідомляє, що в Багдаді відбулася зміна кабінету. Прем'єр-міністр Нурі Паша повідомив про свою димісію, одначе водночас повірено йому створення нового уряду. Ще нема ближчих відомостей про склад цього нового уряду.
Фінське воєнне звідомлення
ГЕЛЬСІНКИ, 9 червня. — Артилерія продовжувала з добрим успіхом обстріл большевицьких укріплень та приміщень на Карельській вузині. На вузині Авнус відбито спроби атак менших большевицьких відділів. Наша артилерія обстріляла одне зайняте большевиками село. Бойова діяльність на східному фронті обмежувалася до слабкого заставного вогню гармат і гранатометів та до акцій розвідних частин. 