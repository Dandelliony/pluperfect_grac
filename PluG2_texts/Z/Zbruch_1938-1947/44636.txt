◦ ◦ ◦ ◦ ◦ ◦ ◦

Нова державна орґанізація Франції
Проґрамова промова маршала Петена
ВІШІ, 20. XI. — Місто Ліон приймало торжественно голову французької держави марш. Петена, підчас його другої офіційної подорожі. Після дефіляди й посвячення вугольного камення під будову мосту на Роні, маршал Петен виголосив довшу промову в Торговельній Палаті. Він сказав м. ін., що у звязку з працями над новою французькою конституцією передбачується утворення біля 20 провінцій, господарських районів. У проводі кожної провінції стане ґубернатор. Префекти будуть відповідальні тільки перед ґубернатором. Їх предложуть до іменування представники міської влади і професійних союзів. Цей трибунал рішатиме, як найвища інстанція всі спори, що можуть повстати в новому державному ладі. Вкінці маршал Петен заявив, що для опрацювання нової конституції покличе окрему комісію, зложену з фахівців.
Марш. Петен заявив, що до національного зібрання ввійдуть мабуть представники професійних орґанізацій, люди заслужені для батьківщини. Дальше згадав маршал про створення найвищого трибуналу, так як це є в Зєдинених Державах.
З.Д.П.А. не мають відповідних людських резерв, щоб створити велику армію
Холодна вода на голову тих, що думають про участь Америки в европейській війні.
НЮ-ЙОРК, 20. XI. Американська преса широко розписується на тему здібности до військової служби першої серії новобранців, що їх покликали оце тепер на однорічні військові вправи.
Згідно з опінією лікарів, що працюють при військових комісіях тільки одна третина тих, що стають перед комісіями надається до військової служби.
Усуванням румовищ у Лондоні займається військова влада. Працями кермує ґен. Тейлор. Йому підлягає 5-ох полковників, 26 майорів та капітанів, цивільних знавців та 3000 вояків інжинірських частин. Кромі цього ще багато тисяч вояків головного піонірського корпусу.
Лондонський кореспондент ніппонського часопису "Ніші Ніші" пише, що рух підземних залізниць у Лондоні припинений. Двірці тієї ж залізниці забиті людьми, що шукають захисту перед бомбами. Стримана також ціла телєґрафічна і телєфонічна служба.
Над чорногорською місцевістю Данєльовґрад, що лежить у Югославії зістрілили анґлійський бомбовик типу "Бленгейм". Згинули 4 особи його обсади. 2 летуни згоріли на вуголь.
Великий неспокій в Америці
НЮ-ЙОРК, 20. XI. — Нові дипломатичні переговори в Європі, головно в Берхтесґадені, це головна тема закордонних звітів часописів і радія, повних здогадів про цілі цієї дипльоматичної офензиви.
Урядові американські круги у Уошинґтоні стежать з великим напруженням розвиток подій, особливо можливість втягнення до війни Еспанії. Рузвелт, що вернувся з двотижневої поїздки, зажадав негайно найновіших дипльоматичних звітів з положення в Европі. Загальний настрій в Уошінґтоні дуже нервовий.
Греція благає допомоги
АНКАРА, 20. XI. — У противенстві до "переможних звітів" грецького військового командування, грецький міністр преси Ніколавдіс вислав заклик до світової прилюдної опінії. В ньому взиває "допомогти Греції доставою літаків, як довго ще час". Грецький міністр обосновував свій заклик на поміч великою акцією італійського летунства грецьких військ на фронті під Коріцею.
Що чекає Анґлію в зимових місяцях
Песимістичний голос американської ґазети
НЮ-ЙОРК, 20. XI. — Американський часопис "Ню-Йорк-Таймс" пише, що Анґлії загрожують у зимових місяцях три великі небезпеки:
1) скомбіновані атаки підводних човнів проти анґлійської корабельної плавби та налети німецького летунства проти західних анґлійських пристаней у Ліверпулю та Ґлєзґові;
2) вибух та поширення заразливих хворіб,
3) німецький удар в анґлійські позиції на Близькому Сході.
Коли Анґлія дальше тратитиме щомісяця по 350.000 тон — як це досі діється — та коли західно-анґлійські пристані стріне доля Кавентрі, її положення стане незвичайно грізне.
Охорона бритійських торг. кораблів завела
Цікаві розмови в анґлійській палаті громад
ШТОКГОЛЬМ, 20. XI. — Анґлія вже болюче відчуває наслідки німецької протибльокади. З цього приводу щоденник "Сандей Таймс" задивляється дуже чорно на вартість збройної охорони, що супроводить анґлійські торговельні кораблі. Ця справа стала недавно теж і предметом нарад палати громад. Саме один з послів запитав першого лорда адміраліції Елексендра, чи вже видано достаточні зарядження обережности щодо конвойованих транспортів, щоб запобігти таким нещасливим випадкам як той, що стрінув "Джервис Бей". Елексендер відповів, що адміраліція зробила вже все можливе, щоб відповідно забезпечити торговельні транспорти, але при цьому додав, що це можливе остільки, оскільки на те позволяють інші обовязки фльоти, що Тепер заняті війною. 