◦ ◦ ◦ ◦

Верховне Командування Німецьких Збройних Сил повідомляє:
В укріпленій смузі Севастополя у важких боях продовжувався дальше наступ. Розпучливі ворожі протинаступи були безуспішні. Підчас завзятих повітряних атак на область Севастополя затоплено бомбовими поцілами в пристані тієї твердині торговельний корабель, на 3000 рбт.
На північному відтинку східного фронту покинув ворог під напором наших відділів, що посуваються вперед, численні місцевості. На фронті Волхова відбито сильні ворожі наступи з кривавими втратами для ворога. Надбережна артилерія сухопутнього війська успішно атакувала ворожий корабельний рух у Кронштадському заливі. Стрілами запалено один підводний човен, що вийшов з Ленінграду і один супровідний човен.
У Північній Африці взято приступом в передполудневих годинах після кількаденного запеклого спротиву сильних ворожих сил форт Бор Гахайм, південну опору британської оборонної системи. Повітряні сили встрявали в наземних боях і бомбардували британські військові з'єднання та колони. В повітряних боях втратили британці 21 літак.
У східній частині Середземного моря заатакували німецькі підводні човни сильно забезпечену, призначену для Тобрука конвойну валку. Вони затопили в завзятому наступі два сильно навантажені танкери, разом 12.000 брт. Крім цього пошкоджено торпедними поцілами 4 транспортні кораблі.
На острові Мальта бомбардовано вдень і вночі британ ські летунські майдани. Німецькі та італійські ловецькі літаки знищили притому 8 британських літаків.
Останньої ночі бойові літаки влучили перед англійським південним побережжям бомбовими поцілами важкого калібру 3 торговельні кораблі середньої величини.
Фінське воєнне звідомлення
ГЕЛЬСІНКІ, 11 червня. На Карельській вузині зробив ворог на відтинку побережжя озера Ладога спробу місцевого наступу, яку вогнем нашої артилерії та піхоти здавлено у зародку. Винищено ворожі розвідні відділи, що з різних боків робили випади на наші становища. На вузині Авнус наша артилерія продовжувала успішно свій вогонь і порозганяла ворожі кольони у марші, приневолила до мовчанки батерії  та попідпалювала приміщення. У південній частині східного фронту відбулася тільки слаба вогнева діяльність. Наша протипанцирна оборона винищила кілька ворожих гнізд спротиву. Глибоко на півночі віднотовано особливо на відтинку Люги жваву діяльність розвідних відділів. В боях в повітрі в вечері 9 червня збили наші ловецькі літаки в околиці Рукаєрві, крім тих, про які вже повідомлено, ще одну машину "Геррікейн", підвищуючи отак ворожі втрати в цьому бою до загальної суми. 5 машин "Геррікейнів". Кілька налетів ворожих літаків викликало останньої ночі летунський алярм в околиці Котка. Наша протилетунська артилєрія прогнала кілька машин, що вдосвіта пробували наблизитися до Віїпурі.
Італійське воєнне звідомлення
РИМ, 11 червня. Головна Кватира Збройних Сил повідомила 10 червня:
На різних відтинках Мармаріки відбувалися теж учора завзяті бої. Ворожі, піддержувані панцирними частинами протиатаки, відбито серед дошкульних втрат для ворога, якому летунство не давало спокою, бомбардуючи його оборонні становища та обстрілюючи покладовою зброєю його постачальні колони. Італійські та німецькі винищувачі, що в переможних боях збили 17 машин типу "Кертіс", проявляли оживлену діяльність. Два наші літаки не вернулися.
Бомбові ескадри атакували летовища Мікаба та Ля Венеція. Над Мальтою англійське летунство втратило в повітряних боях з ескадрами винищувачів держав осі 5 літаків.
Англійські літаки знову скинули розривні та запальні бомби на Тарент. Три мешкальні доми завалилися. Повстали деякі пожежі, які швидко зльокалізовано та погашено. Досі начислено серед жертв 20 убитих та 74 ранених. Населення виявило зразкову поставу. Наші підводні човни, що оперують на Атлянтійському океані під командуванням фрегатного капітана Енцо Гросса, корветного капітана Люіджі Лонданезі Катані та капітан-підпоручника Марка Реведіна, затопили ворожі торговельні кораблі загальної містоти 30 тисяч тон. З цього припадає 27 тисяч тон на кораблі-цистерни. 