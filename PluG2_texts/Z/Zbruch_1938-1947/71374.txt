Почуття справедливости

Вістки з краю, які доходять до нас підтверджують і цим разом велике зрозуміння ваги моменту, що його виявляє наш селянин-хлібороб, вивчаючись уповні зі своїх обовязків щодо здачі континґенту на час та без затримки.
Він відчуває дійсність, здає собі справу в чому річ, знає найкраще, яке велике значіння має його наполегливий труд для війни. Бо наш селянин, при великій своїй свідомості аж надто зацікавлений подіями, найкраще здає собі справу з положення, з того, що діється довкола і на світі.
A при тому він виконує цей свій обовязок у найскладніших умовинах, коли так важко звязати кінці до купи. Бо відомо, що цей рік не був легкий. Через край перекотилась большевицька навала, зима випала тверда і довга, а весна припізнилась. Робота роботу мусіла наганяти, часами доводилось і вдруге насівати, де гибла озимина. Та селянин давав собі раду, бо не покладав рух, тимбільше, що цих рук до праці не все вистачало. В неодній рідні бракувало і декілька членів. Часами з тієї самої хати один пішов ще на польську мобілізацію, другий на большевицьку, а третій, як не в тюрмі загинув, то мусів утікати. Залишалася іноді стара мати чи батько, або недоліток. І тягла до роботи нераз свого не було. Але і в цій скруті добрі люди не дали пропасти, та хто чим міг поміг. Село ще задержало старі добрі традиції взаємодопомоги — ті святощі розуміння спільноти і любови брата. І в тому його вартість і цінність, а наша міць і надія на краще завтра. Бо зрозуміння братолюбія у важких часах — це найкраще свідоцтво живучости народу, його вартости. А при тому воно свідчить і про цю народню спраредливість, про те, що наш селянин все шукає тієї правди та цінить її найвище, А тією правдою є саме — порятувати в біді сусіда чи брата; це та справедливість, відчуття кривди другого, того безпомічного, кривду, яку годиться по людському направити, допомагаючи в біді.
І тут — коли йде про справедливість і цю святу правду — приходиться згадати також про кривду, якої не смів бути, бо ця кривда є неправдою, якою так гидує наш селянин.
Саме в звязку з вістками, які доходять із краю про здачу континґентів виявляється, що місцеві континґентові комісії не всюди діють по людському й по правді — що не все виконують справедливо та згідно з законами, а не зважаючи на доручення влади, заклики УЦК в обіжниках і пресі — розділюють континґенти не так як повинні, лише так як це їм вигідніше, бо жаліють трудів на солідне обчислення, на справедливий розподіл.
І виходить таке, що багачеві, який має більше поля та більше збору з нього, залишається куди більше на прожиток і засів ніж часами йому потрібно, а на бідного звалюється ввесь тягар. А закон про континґенти не визначує їх від гектара, тільки від села, яке згідно з цим законом має перевести розподіл так, щоб нікому ніякої кривди не було.
І тієї кривди не повинно бути — кривди, щу роблять своєю недбайливістю таки свої люди, робить її брат братові, вносячи незгодини в село, ломлячи цю споконвічну правду неписаних, бо народніх законів про справедливість і взаємодопомогу про те, що бідного треба порятувати, а не шкодити йому, чи останнє від уст віднімати.
Тут велике завдання мають наші інтеліґенти, ті що стоять близько села. Вони повинні звернути на це дбайливу свою увагу, пригадуючи при кожній нагоді членам континґентової комісії про чесність та справедливість. 