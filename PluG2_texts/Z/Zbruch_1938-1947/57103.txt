◦ ◦ ◦ ◦ ◦

Наступальні операції.
Верховне Командування Збройних Сил повідомляє: Наступальні операції на Сході принесли вчора нові успіхи. — На захід від Ленінграду рішучою акцією готових до оборони німецьких військ цілком розбито спробу висадки значних совєтських сил, підтриманих огнем всієї кронштадтської фортової, корабельної і набережної артилєрії. Одночасно заламалися запеклі атаки, якими з середини мав бути прорваний фронт оточення. Ворог потерпів тяжкі криваві втрати. Висаджені частини розбито або захоплено в полон. Затоплено багато кораблів, наповнених військом, знищено 22 бронемашини, в тому числі 7 найтяжчих. — В ніч на 6-го жовтня штурмові літаки з добрим успіхом бомбардували один порт над Азовським морем, а також один вузловий залізничий пункт на захід від Москви і військові споруди в Ленінграді. — В боротьбі проти Великобританії штурмові літаки затопили вдень 400 кілометрів на захід від Бреста один торговельний корабель у 2.500 рбт. і бомбардували важні військові споруди на Шотляндських островах. Останньої ночі повітряні атаки були скеровані проти портів у південно-східній Англії. — У Північній Африці в ніч на 5-те жовтня лікуючі літаки осягнули цільні попадання бомб у місті і порті Тобрука. Дальший налет був скерований проти Суецького рейду. — Ні вдень, ні вночі не було налетів ворога на територію Німеччини.
Царські замки в Ленінграді зайняті
Перстень довкола оточених совєтських військ затіснився
Берлін, 7 жовтня. Німецькі війська, які діють перед Ленінградом, зайняли славні царські замки у південній частині міста; большевицькі війська з Кронштадту не мали змоги перешкодити цьому і зв'язаному з тим дальшому затісненню перстеня довкола оточених совєтських сил. Ці замки — це певно Петергоф, що лежить на березі Фінського заливу; для його величавих садів, водограїв, каналів і озер порівнювали його часто з Версаєм. Коли німецькі війська підійшли до колишнього царсько го замку, знайшли в парках сотні вбитих большевиків. Цінні будинки замку, в яких містяться високовартісні мистецькі твори, переважно залишилися непошкодженими. Пожежу, яку спричинили в одному величавому будинку большевики ще перед своїм відходом, погашено завдяки швидкій акції німецьких вояків.
Звідомлення амбасадорів у Туреччині
Анкара, 7 жовтня. Турецький посол у Стокгольмі, Ага Акаль, прибув до Анкари, щоб скласти звідомлення своєму урядові. До турецької столиці мають прибути також турецькі амбасадори з Москви і Лондону. У політичних колах Анкари вважають правдоподібним, що турецький уряд, після вислухання звідомлень своїх амбасадорів у державах осі, також бажає собі звідомлень про становище в Лондоні та Москві, для доповнення орієнтації в становищі.
Японія скаже своє слово
Берлін, 7 жовтня. До питання про становище Японії у відношенні до використання транспортного шляху через Владивосток для американських достав Совєтам, стверджують у Берліні, що Японія в вирішному моменті скаже своє слово.
Французькі полонені привели англійців
Берлін, 7 жовтня. В північній Німеччині під час налету англійських літаків збито один англійський бомбардувальник, але його залога, яка складалася з двох старшин, врятувалася. Одначе, її ніяким чином не можна було ніде знайти. Щойно пізніше два французькі полонені, які працювали на ріллі, привели з великою радістю обох англійців. Цей факт багато нам говорить, коли полонені були англійці, а їх привели французи. Можна сміливо сказати, що між давніми англійськими союзниками є вже дуже мало таких, які вірять ще в Англію та в її забріхану політику.
Слова критики американської армії
Берлін, 7 жовтня. Командуючий військовими маневрами в Америці, генерал Нір, який закінчив маневри, зайнявся їх обговоренням. Він сказав між іншим, що старшини поповнили багато помилок та що можна було б оминути чимало поганих невдач, якби з війська усунути старшин-непотребів. Бойова постава військ, які брали участь у маневрах, є в великому ступні недостаточна.
Бомбардування Тобрука і Марса Матрук
Берлін, 7 жовтня. В Північній Африці німецька авіяція проводила дальше бомбардування військових споруд і аеродромів коло Тобрука і Марса Матрук. Занотовано пожежі і вибухи.
Важкі санітарні відносини на Креті
Берлін, 7 жовтня. Грецький міністр суспільної опіки поробив заходи, щоб усунути на острові Креті тяжкі санітарні недостачі.
Загальне обурення проти комуністів у Швеції
Гельсінки, 7 жовтня. Фінська полеміка проти комунізму у Швеції, викликала в Стокгольмі пожвавлену реакцію. Газета "Гуфвудштадт бладет" вважає, що відгомін з Швеції вказує на перечулення, яке бажав би дехто ще посилити. Шведські большевики виступили з кампанією проти закривавленої Фінляндії. Вони поширили пропаганду, яка всіх обурює. Треба сподіватися, що шведи усунуть бодай компромітуючі елементи з парламенту. Проволока в цьому напрямі могла б грозити великою небезпекою. 