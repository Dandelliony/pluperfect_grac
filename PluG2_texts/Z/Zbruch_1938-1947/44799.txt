Держава допомагає безкорівним

По Перемишльському району приступили до здійснення вказівок по ліквідації безкорівності. Пикулицька сільрада перша провела ці заходи і на одержані від держави кредити допомогла купити корову колишній батрачці т. Ставар Софії Степанівні.
Довгі роки батракувала у поміщиків Софія Степанівна, але не могла нічого придбати. Ні землі, ні хати, ні корівки — нічого не мала велика сім'я, яка складалась з 7 чоловік. Працюючи від 2 год. ранку до 9 години вечора т. Ставар ледве могла заробити на те, щоб не вмерти з голоду. 30 грошів — така денна плата.
Радянська влада дала їй волю, землю, хату. Є тепер і свій хліб і до хліба. Не було корови. Держава йде назустріч, відпускає трьохрічний кредит на купівлю корови.
Селянин т. Глембоцький Іван правильно зрозумівши державний захід, продав С. С. Ставар корову по державній ціні за 250 крб., хоча ця корова коштує на ринку більше.
Тільки радянська влада турбується про заможне й культурне життя трудового селянства. І тому подяка Софії Степанівни така щира, палка. Для неї минули чорні дні і настав час радісного, заможного і культурного життя.
А. Ольшанський, голова сільради 