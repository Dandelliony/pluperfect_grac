Твори Франка мовами народів СРСР

У франківський ювілейний комітет при Спілці радянських письменників України надходять матеріали від ювілейних комісій братських республік Радянського Союзу про підготовку до 85-річчя з дня народження і 25-річчя з дня смерті великого українського письменника Івана Франка. Твори письменника перекладаються різними мовами народів СРСР.
Ленінградські поети Н. Браун, М. Коміссарова, А. Прокоф'єв, Є. Ривіна та ін. підготували книгу вибраної лірики Франка на 6 тис. рядків. Поет В. Азаров переклав поему "Мойсей", літературознавець професор Гіппіус працює над перекладом поеми "Похорон", А. Прокоф'єв — над перекладом пісень Франка.
Поети Азербайджана — Чаліл, Бейлі, Нігяр перекладають вірші з циклів "Вільні сонети", "Осінні думи", "Журавлі", Алекпер Джафаров — поему "Україна".
Понад 15 оповідань і 40 віршів великого українського письменника вийдуть осетинською мовою в перекладі письменників Північної і Південної Осетії.
Чувашський поет Василь Услі переклав рідною мовою цикл віршів Франка "Весенние мотивы". В чувашських журналах друкуються статті про життя і творчість Івана Франка.
Мордовською мовою перекладені оповідання "Маленький Мирон", "Свинська конституція", "До світла", "Хто винен" та ін.
У держвидаві Молдавської РСР вийшли з друку молдавською мовою "Бориславські оповідання". Перекладаються вісім повістей Франка. Серед них — "Вугляр", "Добрий заробок", "Олівець" та ін. Оповідання і вірші Франка будуть видані також мовами комі, киргизською, удмуртською та ін.
(РАТАУ). 