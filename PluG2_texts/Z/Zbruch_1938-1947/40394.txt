Ґенеральний Ґубернатор у Холмі

Вістка про приїзд у Холм Ґенерального Ґубернатора д-ра Франка дійшла до холмського українського громадянства з деяким запізненням. І може тому так рвучко підняла загальний настрій. На жаль не було вже часу широко оповістити околичні села. А проте якось і в селянських хатах довідалися про приїзд високого гостя і хто довідався, линув у Холм думкою поперед себе.
Кожному українцеві хотілося побачити того, хто доконав акту високої справедливости — вернув українському народові Холмської Землі найбільшу його святиню — Холмський Собор, з чиєї волі вертаються холмщанам загарбані церкви, існує тимчасова влада православної української Церкви й т. д.
Вже задовго до вечора 27. липня замаяли на бальконі Собору й на українських крамницях на головній Даниловій (Люблинській) вулиці національні прапори — німецький із свастикою й український жовто-блакитний.
На вулицях рух усе зростав.
На Даниловій Гірці.
Пролинула вістка, що Ґен. Ґубернатор приїде з Грубешова автом просто в собор. І зароїлося на Святій Гірці. Старші, молодь і діти спішили в Собор. Нутро собору залило елєктричне світло. Зелені ґірлянди й декорація образів з найгарніших вишитих рушників на копії чудотворного образу Божої Матери посередині собору та на іконостасі заграли живими ріжнобарвними самоцвітами. Відновлений соборний хор під проводом п. Куриленка чекав моменту, коли прийдеться йому зустрінути високого гостя. Духовенство в найліпших ризах продовжувало всенічну.
І раптом друга вістка: Ґенеральний Ґубернатор поїде на нове місто (забудування залізничої дирекції) до ляндрату, де зустрінуть його представники влади, а звідси — в собор. Хіба можна так довго чекати? Частина громадян доріжкою через поле спішила до ляндрату, а інші, помилково поінформовані громадяни, до ночі очікували біля собору, хоч рвучкий холодний вітер неабияк докучав.
Біля ляндрату — на "дирекції."
Військові одяги різних барв і прикрас, українські національні жіночі, звичайна цивільна ноша. Лише німці й українці. Ждуть на високого німецького достойника.
В годині 20.25 низка авт. Це Ґенеральний Ґубернатор зі свитою. Зустрічають крайсгавптман п. Гаґер, група старшин, представники урядів самоуправи, німецького й українського громадянства з головою і заступником голови Українського Допомогового Комітету.
З черги приходять до голосу українці. Від Комітету й українського народу вітав Ґенерального Ґубернатора німецькою мовою заступник провідника Комітету інж. Олекса Теребус, як представника Німецької Держави, представника німецького націонал-соціялізму, який в теперішню пору є одиноким чинником, що упорядковує відносини цілої Европи. Нашим бажанням є, щоб німецький нарід і німецький уряд причинилися до упорядкування взаємин не лише на заході Европи, але й на сході — й взагалі стали виразником правди для цілого світу.
П. Йощуківна вручила Ґенеральному Ґубернаторові китицю квітів, а молодь з Володави в національних одягах — вишиту скатертину, як зразок українського народнього мистецтва.
В імени Православної Церкви і вірних вітав Ґенерального Ґубернатора адміністратор протопресвітер о. Іван Левчук українською мовою (переклав на німецьку мову свящ. Йосиф Кириляк з с. Плаваниць):
"В імені свому, православного духовенства й всього українського православного народу сердечно вітаю вас, пане Міністре, і щиро бажаю за те, що ви іменем Великого Фірера німецького народу повернули нам святиню нашу. Хай Господь Бог благословить Вас, пане Міністре, хай веде Бог Великого Фірера німецького народу, Його Уряд, військо й цілий німецький народ до вічної найвищої слави."
Далі йшла дефіляда війська.
А по дефіляді відбулася вечера в домі крайсгавптмана, в якій взяли участь німці й українці. За вечерою велася товариська гутірка на актуальні теми.
В німецькому касині.
В 22. годині відбулося прийняття Ґенерального Ґубернатора в німецькому касині біля Гірки. В прийнятті взяла участь еліта німецького громадянства й деякі українці.
Крайсгавптман п. Гаґер у своїй промові від німців та українців підчеркнув співпрацю народів німецького й українського, висловлюючи надію, що через належну орґанізацію прийде до ще тіснішої співпраці на користь обох народів.
Ґенеральний Ґубернатор відповів:
"Німецький уряд іде не до поневолення народів, а до впорядкування взаємин між народами, як сказав у свому привіті інж. Теребус, цілої Европи. І тільки через націонал-соціялізм, працю, та позитивне полагодження справ унутрі кожного народу можна упорядкувати взаємини назовні. До нього дійшов німецький націонал-соціялізм, який чином і кровю — промощує шлях правді серед европейських народів. Українці будуть користати з прав, які їм належаться, будуть привернені їм усі ті права, які подоптала Польща. Доказом цього є повернення їм катедри, церков, шкіл і землі, яка по німецьких кольоністах перейде в посідання заприязненого українського населення",
На Даниловій Горі.
Вранці 28. липня на Даниловій Соборній Гірці знову зароїлося. Від ранніх годин чекали українські громадяни на приїзд Достойного Гостя Ґен. Ґубернатора. Організована молодь вистроїлася шпалірами над східцями, що ведуть на Гірку. Духовенство й вірні чекали при вході в Собор. Бачили ми тут українців з Варшави, Люблина та інших місцевостей.
Підїхало до воріт авто. По виході з нього привітали Гостя представники українського громадянства. При кінці східців при вході в алею зустріла Ґенерального Ґубернатора орґанізована молодь і проводила його обабіч аж до Собору.
Біля соборних кольон привітало його українське громадянство голосним: слава! Протопресвітер о. І. Левчук з духовенством зустрів Ґен. Ґубернатора кількома гарячими словами, які перевів на німецьку мову свящ. Кириляк.
Відправлено коротку литію. Співав соборний хор, закінчивши відправу церковним гимном.
Ґен. Ґубернатор поклав свій підпис на окремій, гарною вінєткою прикрашеній сторінці пропамятної книги. В тому моменті п. Мостович від української молоді вручив Достойному Гостеві гарний альбом світлин з подій у Холмі, першу сторінку якого прикрашав мистецький портрет. На коротку промову п. Мостовича німецькою мовою, п. міністер Франк відповів кількома словами подяки й устиском руки.
До пропамятної соборної книги вписали свої прізвища члени почоту Ґен. Ґубернатора й представники місцевої влади.
В. Островський. 