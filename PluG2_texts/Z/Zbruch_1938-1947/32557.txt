Гастролі джазу Бориса Ренського. — У львівському клубі письменників. — Показовий сеанс шахової гри

Гастролі джазу Бориса Ренського
До Львова прибув джаз оркестр під керівництвом Бориса Ренського. В складі оркестру 27 музикантів-артистів. Джаз має завдання обслужити військові частини напередодні XXII річниці Робітничо-Селянської Червоної Армії.
Програма джаз оркестру дуже різноманітна. Артисти виконають улюблені пісні бійців Червоної Армії: "Тачанка", "Винтовка", "Країна Героїв" та інші.
Львівська державна філармонія 
9 і 10 лютого 1940 року в залі кіно "Атлантик" відбудуться концерти московського теоджаза під керівництвом Бориса Ренського. Початок о 9 год. вечора. Продаж квитків у касі кіно "Атлантик". Ціни місць від 3 до 10 крб. — До всіх організацій: Львівська державна філармонія та естрада повідомляють, що принимається замовлення на закриті концерти. Адрес: Рейтана, 3, кімн. 4, з 12 до 4 годин. У львівському клубі письменників
Львівський клуб письменників влаштовує в лютому ряд вечорів для літературної громадськості міста. Вечір 6 лютого присвячується життю і літературній діяльності великого радянського поета Володимира Маяковського. Доповідь про Маяковського зробить літературознавець Є. Адельгейм, що прибув з Києва.
7 лютого в клубі місцевий драматург Іванець прочитає свою нову п'єсу. Окремий вечір присвячується творчості місцевої польської поетеси Єлізабети Шемплінської.
Вечір 10 лютого присвячується геніальному російському поетові Олександру Сергійовичу Пушкіну. Доповідачем на вечір запрошують одного з ленінградських пушкіністів.
Письменник А. Кацизна виступить 12 лютого на літературному вечорі з доповіддю "Стан єврейської літератури в часи панування польської шляхти".
Показовий сеанс шахової гри
Дими днями в Палаці культури залізничників відбувся показовий сеанс шахової гри 3 майстрів проти 43 шахістів.
Майстер Шехтер зіграв 15 партій, в яких виграв 14, майстер Макарчик виграв 11 партій з 14 і три зіграв в нічию.
Майстер Рубінштайн, зігравши 14 партій, виграв 7, програв 5, і дві звів у нічию.
В Торговій школі (пл. Стрілецька, 8) проходить зараз півфінальний кваліфікаційний турнір, в якому бере участь 40 чол.
Після закінчення півфінального турніру почнеться фінал, в якому візьмуть участь 5 майстрів Львова, 3 майстри з Києва і 8 переможців з груп півфінального турніру. 
Генрик ФРІДМАН. 