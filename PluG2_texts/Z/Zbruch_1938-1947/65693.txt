◦ ◦ ◦ ◦ ◦

Панахида по Т. Купчинському. Для вшанування пам'яті популярного львівського просвітянського диригента і популяризатора народної пісні серед наших низових міських мас, відбудеться в четверті роковини смерти панахида по Покійному в неділю 10. травня ц. р. в год. 12.30 вполудне у храмі св. Спаса при вул. Краківській.
Збори членів Літературно-Мистецького Клюбу. Сьогодні, в четвер, 7-го гривня, в год. 6.30 вечором відбудуться в домівці при вул. 29-го Червня ч. 10 збори членів Українського Літературно-Мистецького Клюбу (членів усіх мистецьких Спілок і членів прихильників мистецтва). На черзі дня обговорення організаційних справ Клюбу. Приявність усіх членів обовязкова.
† Іван Охримович. Вчора у Львівській лікарні помер після довгої, затяжної недуги широко відомий українському громадянству диригент хорів і заслужений громадянин, Іван Охримович. Народився він у старій українській інтелігентській сім'ї 1803 р. Вже, як гімназійний учень, а опісля, як студент захопився він українською піснею та став організувати студентські хорові гуртки, будучи сам їхнім диригентом. В роки світової війни, перебуваючи на студіях у Відні, зорганізував там знаменитий студентський хор, що вславився тоді навіть концертними виїздами, між іншим, до Лінцу. Повернувшись після закінчення війни назад на рідну землю, станув він знову в осередку українських хорових організацій, будучи диригентом таких широко-відомих визначних хорів, як "Бандурист", "Сурма", "Боян". Довгі роки був він теж диригентом Архікатедрального хору, що співав підчас богослужень у Храмі св. Юра. Працю диригента, що забирала йому багато часу, вважав він громадською повинністю; працював директором Задаткової Каси та опісля бухгалтером у Консерваторії. Був членом виділу Музичного Товариства ім. М. Лисенка та сповняв там довгі роки функції скарбника. Своєю довголітньою працею на полі популяризації української пісні та хорового мистецтва здобув собі ім'я визначного диригента між співаками, що його дуже поважали, цінили та любили, і признання всього українського громадянства, та полишив по собі світлу память, як добрий громадянин та визначний працівник на полі української музичної культури. Небіжчик полишив дружину, та сина. Похорон у суботу в 4-тій год. поп. з Каплиці Анатомії (Пекарська). В. Й. П.!
Терор проти українців в ЗДА. Гострі репресії на вимогу Літвінова. БЕРЛІН, 6 травня. — Уряд ЗДА видав репресійні розпорядки проти численної української еміграції, на основі яких розв'язано всі українські національні товариства. а провідників цих товариств поставлено під гострий поліційний нагляд. Заборонено також усі національні українська часописи. Всі ті репресії зарядив уряд ЗДА під натиском совєтського посла у Вашингтоні Літвінова.
Біг навпростець для копунів. Біг навпростець для змагунів копаного м’яча буде повторений у п’ятницю 8 ц. м. в год. 18.30 на грищі УЦК при вул. Стрийській, з уваги на те, що біг є дружиновий, клюби зобов'язані виставити дружини складені найменше з 9 змагунів. 