Студентам розбивають в університеті голови. — Напад на домівку Самодопомогового Т-ва. — Залізнична комунікація. — За вбивство. — 

Нашим студентам розбивають в університеті голови. Дня 3. листопада ц. р. к. 11-ої год. польські студенти побили важко в університеті студента ІІ р. прав Івана Лисяка. Інцидент виглядав так: Студ. Іван Лисяк ішов сам університетським коридором, прямуючи до салі, де відбуваються правничі виклади для слухачів ІІ року. Несподівано його напали три студенти і зачали його бити кастетами по голові. Коли з розбитої голови трисла кров, що облила нападеного, тоді "герої" втекли. Раненому поспішили на поміч університетські педелі і відвели його до ректорату, де жертві нападу заложили тимчасову превязку, опісля відвезли його до шпиталю Народньої Лічниці. Один з ударів кастетом перервав на голові бючку і спричинив таку сильну кровотечу, що цілий одяг нападеного: грубий осінній плащ, убрання, фланелева сорочка – наскрізь перемочені кровю. Колиб нападений не мав був на голові капелюха, що здержав силу удару, то справа могла бути для нього дуже трагічна. Студ. Іван Лисяк пізнав в одному з напасників свого "товариша" з ІІ-го року прав, Шольца. Ми цікаві, як поступить з таким бандитом ректорат університету. Незалежно від того п. Лисяк робить очевидно донесення до прокуратури і скаргу цивільну.
Напад на домівку Самодопомогового Т-ва Українських Студентів Академії Закордонної Торговлі у Львові. В четвер 3 листопада ц. р. в год. 3. попол. коло 20 ендецьких студентів боївкарів під проводом члена "Братнєй Помоци" А. В. Т. зовсім здемолювали домівку згаданого Т-ва, що приміщується при вул. Сакраменток, 10. Ендецькі студенти в підступний спосіб відібрали від педели ключ від домівки, а вдершись до кімнати — не пощадили нічого. Отже знищили бібліотеку, що складається зі 100 наукових томів, часописи, шахи, образи: Шевченка, Франка і 2 образи Гординського. Шкода коло 600 зол.
Залізнична комунікація між Львовом, Прагою і Віднем. Залізнична дирекція  у Львові повідомляє, що на час перерви у безпосередній комунікації з Віднем і Прагою буде комунікація безпосередна від листопада ц. р. аж до вікликання на шляху: Букарешт—Відень (II. і ІІІ. кляса) і Чернівці—Прага (І, ІІ. і ІІІ. кляса).
За вбивство бл. п. Стецькова, відомого українського цукорника і власника реальности у Львові відбудеться розправа 1. грудня ц.р. Під закидом убивства бл. п. Стецькова відповідатиме Анна Данилівна, проти якої прокурор владив уже акт обвинувачення. 