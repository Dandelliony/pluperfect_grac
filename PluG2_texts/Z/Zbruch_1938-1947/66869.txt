◦ ◦ ◦ ◦

Верховне Командування Німецьких Збройних Сил повідомляє:
На Сході відбувалися тільки місцеві льокальні дії.
Підчас атаки стрімкоспадних бомбовиків на пристаневі споруди Йоконги й Мурманська одержав фрахтовий корабель середньої величини такі важні попадання, що треба рахуватися з його знищенням.
Підчас бою за Харків згинув, як це в міжчасі стверджено, також верховний командувач 6-тої совєтської армії, генералмайор Городнянський.
В Північній Африці, підчас наступу німецько-італійських частин на розбудоване, наче кріпость, становище, оточено і знищено сильну британську групу. В наші руки попали 3000 полонених, в цьому один генерал бригади. 31 травня і 1 червня знищено або здобуто 101 бронемашину, 124 гармати, багато автомашин і велику кількість іншого воєнного матеріялу.
Підчас розвідувального польоту над ворожими лініями був збитий літак генерала панцирних частин Крювеля, який попав у британський полон.
У боротьбі проти Великої Британії перевела авіяція минулої ночі, без власних утрат, важкий наступ на постачальну пристань Іпсвіч на південно-східному побережжі Англії. Інші бомбардувальники окинули кількакратно бомби тяжкого калібру в районі міста Кентербері.
Підчас випадів мішаних з'єднань британської авіяції на побережжя окупованих західних територій, збито вчорашнього дня 18 і при нальоті окремих озброєних розвідувальних літаків у районі Кельну 1 британську машину. Британські бомбардувальники атакували вніч на 2 червня багато місцевостей у Західній Німеччині, перш усього житлові дільниці в Дюсбургу і Обергавзені. При відбиванні тих, тільки проти цивільного населення звернених терористичних нальотів збили нічні винищувачі і протилетунська артилерія 37 та воєнноморська артилерія 3 літаки. Таким чином втратила британська авіяція підчас своїх нальотів на окуповані території і на територію Німеччини 59 літаків за вчорашній день і за минулу ніч.
Повна перемога під Харковом і над Дінцем
БЕРЛІН, 2 червня. — Перемога німецьких і союзних відділів у весняному бою під Харковом і над Дінцем є повна. Вже від трьох днів там спокій у бойових діях. Щоб підпомогти успішні наступальні дії німецької сухопутньої армії на північному відтинку східного фронту, німецьке летунство поборювало також учора замкнені у кітлі большевицькі з'єднання, спричинюючи відомі наслідки. Бойові та стрімкоспадні літаки обкидували продовж цілого дня бомбами важкого калібру совєтські бойові становища, гармати, табори у лісі та з'єднання військ, причім розбито большевицькі випади, обезсилюючи їх уже у вихідних позиціях. Знищено бомбами 4 совєтські танки. Дальше добились осягу німецькі літаки підчас налетів на большевицький довіз, спричинюючи пожежу численних совєтських механічних возів. Знищено міст на шляху важному для большевиків, що його стерегла протиповітряна артилерія; на довший час припинено постачання на цьому відтинку фронту.
Італійське воєнне звідомлення
Головна Кватира Італійських Збройних Сил повідомляє: В Мармаріці ведуться далі бої, в яких завдано ворогові нові важкі втрати.
Серед полонених, яких число перевищає 2000, є адмірал ескадри сір Кован та один комендант бригади. Крім того знищено або здобуто 345 бронемашин, 21 розвідувальну бронемашину, 53 гармати і поверх 200 вантажних автомашин. Авіяція перевела знов атаки на ворожі колони, осягаючи точні попадання та викликуючи пожежі на багатьох автомашинах. Сильні ескадри літаків перевели нагальне бомбардування Тобруку. В боях із німецькими та італійськими винищувачами втратила англійська авіяція 16 літаків, 2 інші літаки мусіли причалити біля Бенгазі або Аполонії. Їх залоги взято в полон; 3 італійські літаки не повернулися. Бомбовики атакували з високого і бриючого польотів летовища на Мальті, винищувачі, що їх спровадили збили 1 машину типу "Спітфайр". Один італійський літак не вернувся на свою базу. Інші повернулися з вбитими і раненими на чердаку.
"Нічі-Нічі Шімбун" повідомляє, що Головна Кватира японських збройних сил у Бірмі проголосила кінець очищувальних дій проти ворожих сил у Бірмі.
Турецький уряд рішив в Індії відкрити свій перший консулят. Він буде мати осідок, здається, у Бомбаю.
Китайський міністр закордонних справ, д-р Чуміні прибув до Токіо.
Шеф французького уряду Ляваль відбув розмову з ген. президентом Тунісу, адміралом Естевою.
Між Німеччиною і Туреччиною, після переговорів 1939-го року, заключено умову, на основі якої рішено дати турецькому урядові по розпорядимости 3,000.000 нім. марок на закупівлю воєнного матеріялу у Німеччині. До Берліна прибула турецька технічна комісія, щоб заключити там ще остаточні договори. 