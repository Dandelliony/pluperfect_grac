◦ ◦ ◦ ◦

За останньою заявою Рузвельта 40 відсотків американських достав пішло в останньому часі до Англії та 21 відсотків до Совєтів. Рузвельт не скривав, що не лише в Совєтах але також на теренах зайнятих англійцями та американцями на Близькому і Середньому Сході є велика харчова кріза, а то й справжній голод.
В Ірані в наслідок британсько-американської господарки так дуже загострилася фінансова ситуація, що міністр фінансів подався до димісії.
Англійська агенція Ройтер повідомляє, що великий на 4.320 тон пароплав "Марлім", який плив під панамським прапором, був сторпедований 2-го грудня недалеко країни Зулю і потонув. 6 моряків врятувалося завдяки портуґальській канонірці.
Американський морський департамент признався знову до втрати одного свого допоміжного корабля. Саме на водах біля Соломонських островів затонув великий пароплав "Альчіба" в 6.198 тон.
Денним наказом маршала Фінляндії іменовано ґенерал-майора Б. Вінелля лицарем Хреста Волі. Ґенерал-майор Вінелль належить до 27-го стрілецького куреня. 1930 року його піднесено до ступеня полковника; він відзначився хоробрістю у світовій та в теперішній війні.
Аґенція Ройтер повідомляє з Вашингтону: "Морське міністерство повідомляє, що у південному Тихому окееані затоплено пароплав "Президент Кулідж", що був раньше пасажирським пароплавом. На палубі було около 4.000 вояків". Пасажирський пароплав "Президент Кулідж" мав 21.939 брт. Корабель введено в службу 1931 року. Його матірною пристанню було Сан Франціско.
Британська адміраліція оголосила в Лондоні втрату британського сторожевого судна "Джеспер".
Зприводу браку робітників в англійському вуглевому промислі стверджено недобір на 4,070.000 тон вугілля. Таку вістку приносить часопис "Мівінг Ассосієйшен". Не зважаючи на збільшені зусилля, в діловому році, що скінчився 31-го жовтня, видобуто менше вугілля як в 1941 р.
Агенція Домеї повідомляє із Гесінгкінг, що устійнено на другу п'ятирічку план японського поселення в Манджукуо. Передбачено — як подає уряд Манджукуо, — що в наступних 5-ти роках буде поселено 50.000 японських родин в досі невикористаних землях Манджукуо. Господарські умовини для поселенців будуть поліпшені.
Критичні цифри американської програми розброєння вже не раз ішли в розріз з дійсністю. І так ось недавно часопис "Таймс" заявив, що північно-американьске озброєння вже багато принесло несподіванок. В першу чергу торкається це якости зброєвої продукції. Не було стільки людей і стільки матеріялу, як цього можна було ожидати. Тому американському народові стало ясно, що Америка не розпоряджає необмеженими продукційними силами, але що має в деякому відношенню дошкульні недостачі. Невдачі в великій мірі викликані поганим плянуванням. Тому заходить пекуча потреба доцільніше використовувати робочу силу і матеріял. В промисловості вже позначився великий брак фахових робітників. Також недостає потрібних робочих сил в сільському господарстві і в гірництві. А наслідком обмеження робочої сили і матеріялу треба було скоротити колишню програму озброєння. Згідно з повідомленням "Таймса", Рузвельт заповів дальше обмеження продукції невійськових засобів споживання.
З наказу голови румунської держави, маршала Антонеску, міністер краєвої оборони, генерал Пантазі, в часі між 23-тім та 26-им листопада відвідав румунські війська, що боряться на східному фронті.
Із Анатольської області землетрусів повідомляють, що в неділю новий землетрус знищив сотки домів у низці сіл. Було 26 вбитих і ранених. 