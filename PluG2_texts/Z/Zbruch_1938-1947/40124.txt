◦ ◦ ◦ ◦ ◦ ◦ ◦

Латвія й Естонія "рівноправні члени" СРСР
МОСКВА, 7. 8. На засіданні верховної совітської ради прийнято Латвію у склад Совітського Союзу. На другому засіданні верховної ради, на якому був приявний Сталін, Молотов і інші високі совітські достойники, рішено узгляднити прохання Естонії та приймити її у склад Совітського Союзу. У новій совітській республиці відбудуться вибори до совітської верховної ради. Очевидно, що обидві ці держави віійшли в склад Совітів, як "рівноправні члени".
Громадянство ватиканської держави для папських дипльоматів.
РИМ, 7. 8. Між Ватиканом і італійським урядом дійшло до порозуміння, так, що дипломатичні представники Ватикану за кордоном, себто нунції, одержали громадянство ватиканської держави. Таким чином вони могтимуть дальше перебувати в тих державах, з якими Італія веде війну.
Вивласнення жидів у Мадярщині.
БУДАПЕШТ, 7. 8. Мадярський уряд велів у середу цього тижня вивласнити жидівські маєтки. Небаром виселять жидів з Мадярщини. Жиди покриють частинно кошти переселенчої акції.              
Державна рада у Словаччині.
БРАТИСЛАВА, 4. 8. Президент Словаччини д-р Тісо іменував згідно з постановами словацької конституції 6-ох членів словацької державної ради. До тієї ради увійде між іншими мін. внутрішних справ Шаньо Max. З уряду входить туди і премієр д-р Тука. Перше засідання тієї ради відбулося 6 серпня.
Жидівські ресторани у Словаччині зачинені.
БРАТИСЛАВА, 4. 8. У четвер словацький міністр внутрішніх справ Шаньо Max наказав замкнути всі жидівські реставрації.
Італійці наступають на цілому фронті.
В Африці відбуваються бої на фронті, довгому на 300 км від єгипетського прикордонного села Мусайд до африканських степів у північній Кенії. Крім того відбуваються там бої між пішими відділами. В Кенії італійці перейшли до повного наступу, добуваючи важні ворожі позиції, шляхи, тощо. Італійці добули головне місто в Кенії Мацаль.
Звідти наступ італійських частин поступає дальше вперед. Летунство бомбардувало вперше Ваїр. Укріплення і летунські майдани важко ушкоджені.
Крім того італійські літаки відбули розвідчі лети над Мальтою, зістрілюючи один анґлійський літак.
У північній Африці, по другому боці Киренаїки італійці примусили анґлійців до відступу, добуваючи два повзи, а два знищено.
В понеділок бомбардовано маґазини муніції в Ґібральтарі.
Канада припинила будову літаків для Анґлії.
НЮ ЙОРК, 7. 8. Канадійське промислове підприємство, що перед трьома місяцями почало будувати літаки для Анґлії, припинило дальшу будову, бо Анґлія не доставила необхідні складові частини. У майбутньому це товариство будуватиме літаки для Америки.
Німецький посол в Анкарі, фон Папен, що в поворотній дорозі зі Зальцбурґу задержався у Софії, склав візиту болгарському королеві.
Француський уряд усунув посла в Анкарі, бо в архіві ґен. штабу знайдено документи, що компромітують його діяльність в Анкарі.
Між Голяндією, Бельґією і Швецією знову наладнано корабельний рух.
З Румунії переселилося 112.000 осіб, зокрема жидів. Румунський уряд не робить ніякої перепони переселенцям.
Населення Ґібральтару мусітиме примусово виконувати працю біля будови оборонних укріплень.
До Кадиксу прибуло два анґлійські кораблі, що привезли недобитків з інших кораблів, затоплених на Атлянтійському Океані.
Шведський корабель "Сіґін" 1.972 тон містоти затонув.
Президент Келі, провідник американського лєґіону, виступив зі заявою проти вербування до війська. Він запропонував створити однорічний вишкіл для одноміліонового лєґіону, бо Америка не веде війни.
В Америці твориться нова третя партія. Сенатор Ландін закликає оснувати "партію правдивих американців".
З Гон-Конґу виселюють анґлійських громадян до Австралії. Це викликало велике негодування серед анґлійців, які докоряють анґлійському урядові, що це виселення відбувається серед жахливих умовин.
З приводу арештування анґлійських шпигунів в Японії, анґлійці почали репресії супроти японців в Анґлії.
Японський амбасадор Горікуші вручив американському державному департаментові протест свого уряду проти заборони вивозу бензини і Америки.
Виїмковий стан у Ґанден.
НЮ ЙОРК, 4. 8. У звязку з великим вибухом у фабриці фарб у Ґанден (Америка) бурмістр проголосив на території міста виїмковий стан і мобілізацію міліції. Слід відмітити, що ця фабрика мала великі втрати.
Румунія готова переговорювати. Заява румунського уряду.
БУКАРЕШТ, 7. 8. У Румунії проголошено комунікат, в якому сказано, що румунський уряд рішений переговорювати з Болгарією. В тій цілі уряд доручив свому послові в Білгороді повновласти почати вступні переговори з болгарським урядом у справі Добруджі. Таке саме доручення одержав румунський посол у Римі, що давніше був у Будапешті.
Заява шведського короля.
ШТОКГОЛЬМ, 7. 8. Король Швеції Густав V. святочно відчинив надзвичайне засідання парляменту в Штокгольмі. Навязуючи до закордонної політики Швеції, король заявив: "Моя закордонна політика не змінилася. Бажаю вдержати приязні взаємини з усіми".
Сойм ухвалив бюджет на 1940/41 роки, в тому 41 мільйонів на зброєння.
Немає карности серед совітського робітництва.
МОСКВА, 6, 8. Московський часопис "Правда" пише, що серед совітського робітництва немае карности. Тому директори й керманичі поодиноких фабрик будуть самі відповідати, якщо вони не каратимуть строго деструктивних типів серед робітництва. Таких робітників слід негайно віддавати до суду.
Совітсько-фінляндські переговори.
ГЕЛЬСІНКІ, 7. 8. Совітсько-фінляндські переговори в справі встановлення остаточних кордонів між Совітами і Фінляндією небаром будуть покінчені. Загально сподіються, що з кінцем жовтня ця справа буде остаточно вирішена. 