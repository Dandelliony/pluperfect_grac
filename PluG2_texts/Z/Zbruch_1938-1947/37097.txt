"Олекса Довбуш"

Фільм про народного гуцульського героя
Серед яскравих постатів героїчного минулого українського народу однією з найбільш цікавих — є постать легендарного ватажка карпатських опришків — Олекси Довбуша, що півтораста років тому прославився своєю боротьбою з польськими магнатами і дідичами.
Олекса Довбуш був сином селянина-бідняка з Печєніжина, людиною з легендарною біографією і славою.
Біографія його нагадує перекази про героя вірменського народного епосу — Давида Сасунського багато в чому схожа на долю відомого ватажка українського повстання Устима Кармелюка. Все життя Олекси Довбуша, що протікало серед прекрасної природи Карпат, сповнене романтикою, пафосом боротьби і дивних пригод.
Тепер радянська кінематографія серед фільмів на тематику західних областей України — в першу чергу робитиме фільм про Олексу Довбуша.
Сценарій написав український письменник Любомир Дмитерко. Автор яскраво відбив глибокий ліризм і драматизм біографії Довбуша, показав його видатний військовий хист. Тема фільму тісно пов'язана з життям, побутом, героічним минулим, маловідомої досі народам Радянського Союзу, гуцульської частини українського народу, що населяє схили Карпат. Тому у фільмі велике місце буде приділено характеристиці українських гірців-гуцулів, високоталановитого, вільнолюбивого народу, що протягом довгих часів мужньо захищав свій край від польських панів.
Довбуш глибоко любив свій народ, а народ відповідав йому такою ж ніжною, щирою любов'ю.
Тепер у Львівській і Станіславській областях перебуває режисер Київської студії художніх фільмів М. Красій, якому доручено ставити фільм.
Народ зберіг багато оповідань і легенд про Довбуша. В Жаб'ї, Ворохті, Яремчі режисер М. Красій записав багато цих оповідань від старих людей, вчителів. Особливо активно допомагав йому збирати фольклорні матеріали вчитель Жаб'я т. Корбутяк Степан.
Зйомки будуть провадитися в гуцульських Карпатах.
Л. Любомирський. 