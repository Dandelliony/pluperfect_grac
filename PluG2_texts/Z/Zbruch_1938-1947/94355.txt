Помер Ярослав Кондра.

15 грудня у Львові, в наслідок довготривалої хвороби помер український письменник, член СРПУ Ярослав Миколаєвич Кондра. Покійний поет молодих років життя, у важких умовах польсько-шляхетського режиму в Західній Україні, віддав всю свою творчість, весь свій юнацький запал боротьбі за возз'єднання українського народу в єдиній українській радянській державі, за дорогу йому радянську владу. Переслідуваний і катований польсько-шляхетською поліцією, цькований фашистськими запроданцями — українськими націоналістами, Ярослав Кондра не схибив з обраного шляху. Він до кінця віддавав свою творчість на службу задушевних прагнень трудящих мас українського народу. Величний час возз'єднання всього українського народу в дружній сім'ї народів Радянською Союзу в 1939 році сповнив письменника палким натхненням для вільної праці і творчості у визволеному радянському Львові.   Але підступний напад німецько-гітлерівських бандитів на Радянський Союз, тяжкі обставини евакуації зі Львова в радянський тил, підірвали хворий стан здоров'я письменника. Тяжка хвороба не дала йому також можливостей здійснити свої творчі плани задуми, оспівати радісні дні визволення всієї української землі від німецько-фашистських загарбників.   Письменники і друзі, які знали поета, завжди згадуватимуть передусім зразкову чесність Ярослава Миколаєвича Кондри, його високу ідейність на службі народу. Я. Бжоза, А. Волошак, І. Вільде, Я. Галан, Ф. Гіль, Карманський, П. Козланюк, М. Рудницький, М. Яцків.   Вільна Україна 