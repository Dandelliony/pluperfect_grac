◦ ◦ ◦ ◦ ◦ ◦ ◦ ◦ ◦ ◦

Барикади і танки.
ТІЄНТТСІН, ПАТ Домеї повідомляє: 30 анґлійських вояків з 20-ма озброєними Китайцями збудували барикаду по середині вулиці, що веде до концесії, у віддаленні ледви кілька метрів від японської станиці. На барикаді анґлійці поставили нові скоростріли. Незадовго після того японці поставили перед своєю барикадою три танки.
Енерґійний протест бритійського консуля.
ТІЄНТСІН, ПАТ. Бритійський ґенеральний консуль склав в японськім генеральнім консульстві енерґійний протест проти ревізії бритійських громадян, які покидають або приходять до французької чи бритійської концесії. Бритійський консуль домагається в ноті, щоб японська влада не переводила ревізій у бритійських громадян і не робила труднощів на майбутнє у плавбі бритійських кораблів.
Нарада представників доміній в Льондоні.
ЛЬОНДОН, ПАТ. У міністерстві доміній відбулась нарада з представниками доміній у справі запевнення опіки бритійським громадянам у Тіємтсіні та північнім Китаю. Представники міністерства торговлі опрацюють відповідні розпорядки у відповідь на японську бльокаду. Анґлійський уряд вдержує постійний контакт з домініями та урядом Франції і Злучених Держав у справі бльокади.
Протипольська кампанія італійської преси.
Римська преса веде під якогось часу гостру кампанію проти Польщі. В останньому часі до тієї кампанії прилучився "Коррієре делля Серра", що містить також дуже гострі протипольські статті.
Які завдання мав мін. Ґафенку в Анкарі.
БЕРЛІН. "Дойче Діпльоматіш Політіше Корреспонденц" пише у звязку з побутом мін. Ґафенку в Анкарі, що його відвідини мали перш усього злагіднити деякі задряжнення, що істнують між поодинокими членами балканської антанти та деякими державами та в самій балканській антанті.
Військовий союз Японії з державами осі.
РИМ. 14. В. "Есченж Телєґраф" повідомляє, що японського військового та морського аташе в Римі покликали до Токіо. Кажуть, що покликання японських дипльоматів стоїть у звязку з переговорами між державами осі та Японії про переміну протикомінтернівського пакту у військовий союз.
Анґлійська королівська пара буде ще раз у Канаді.
ШАРЛЬОТЕТАВН, 15. 6. ПАТ. Вчора, в год. 21. анґлійська королівська пара залишила остров Прінс Едвард і на чердаку канадійського корабля відїхала до Нової Шкотії. Перед своїм відїздом король заявив, що має надію ще раз загостити до Канади враз із королевою і двома княжними.
Зміна назви Сіяму.
БОМБАЙ. ПАТ. З Банґгоку повідомляють, що уряд Сіяму склав перед народнім зібранням проєкт, згідно з яким назву держави "Сіям" перемінюється на "Маунґ Тай", тобто "Край вільних людей".
Чеський лєґіон у Данії.
Частина чеських еміґрантів, що після окупації Чехії та Моравії німцями еміґрували до скандинавських держав, задумує сформувати чеський лєґіон у Данії. Данська влада не дала покищо згоди на цей проєкт, але провід цього лєґіону працює вже конспіративно в Гельсінках.
Італійський король і ґен. Франко ідуть до Берліна.
Крім заповідженої вже візити ґен. Франка в Німеччині в вересні, приїде в тому самому часі до Берліна італійський король Віктор Емануїл. При цій нагоді йому вручать почесну номінацію на шефа одного з німецьких полків. 