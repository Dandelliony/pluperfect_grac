◦ ◦ ◦ ◦ ◦

Народні кухні. У Львові є тепер 15 народніх кухонь, у яких одержує поживу вбоге українське населення. В 12-ох кухнях видаються обіди безплатно, в 3-ох безплатно та за малими оплатами. Ці кухні є в заряді Суспільної Опіки.
Доживлювання дітей у школі. Для дітей у школах ведеться акція доживлювання. З неї користає понад 6342 школярів і понад 1208 дітей у дитячих садках. У школах є кухні, які видають дай дітей сніданки та обіди.
Допомога полоненим. В теперішній передсвяточний час не можна забувати, що в таборах для полонених перебуває ще 150 тисяч українців. Їх покищо не можна звільнити. Для цих наших братів організується харчові посилки по 5 кг. кожна. В цій допомозі не може забракнути ні одного українця.
Щадити електричний струм. Станиславів. Запаси кам'яного вугілля в міській електрівні невеликі. Щоб місто не залишилося без світла, управа міста наказала щадити якнайбільше електричний струм. Окремим оголошенням розпоряджено: 1) праця у всіх урядах ведеться одноразово до 4-ої попол., 2) крамниці можуть бути відкриті лиш до год. 17-ої попол., 3) в приватних домах вільно освітлювати лиш одну кімнату слабою жарівкою, найдалі до 21 год. вечором. Коридори можуть бути освітлені лиш до 21 год., 4) для ресторанів і каварень визначено такі поліційні години: "Київ", "Одеса", "Під дубом" до 21 год. вечором. усі інші до год. 19-ої вечором. В жидівській дільниці такі самі обмеження на годину скоріше. Хто не слухатиме них приписів, буде покараний навіть вилученням електричного струму на зимовий час. Крім цього неслухняних можуть постигнути ще гостріші кари. 