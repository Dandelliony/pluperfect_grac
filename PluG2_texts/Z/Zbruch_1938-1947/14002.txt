Львівська хроніка. — Заборона зміняти прізвища. — Страшна пошесть плямистого тифу. — Японія горячково шукає за вугіллям. — Море полумені охопило Баку. — Швейцарія проти конкурсів краси.

Львівська хроніка. 3 крамниці футер Ст. Стемпковича при пл. Капітульній вкрали злодії більшу кількість футер неустійненої покищо вартости. Злодії дісталися до крамниці крізь вибитий отвір у пивниці. 3 помешкання Ст. Квебля при вулиці Листопада злодії забрали 250 зол. готівкою, револьвер марки "Ф.Н." та одіння вартости 825 зол. — З робітні заведеня глухонімих при вул. Личаківській ч. 35 невідомі злодії вкрали футро, одіння і дві машини до шиття вартости 1.250 зол.
Заборона зміняти прізвища. Румунська влада станула на становиші, що зміняти прізвища вільно лише родовитим румунам. Не вільно взагалі зміняти прізвища жидам.
Страшна пошесть плямистого тифу десяткує населення Бесарабії. У звязку з тим румунське міністерство здоровля в порозумінні з дирекцією залізниць видало розпорядок, що всі подорожні третьої кляси на залізниці, які їдуть з Бесарабії до інших частин Румунії, мусять мати свідоцтва „повного відвошивлення", без яких не впустять їх до ваґонів. Згаданий розпорядок торкається теж тих осіб, які переходять через мости, що лучать Бесарабію з Молдавією.
Японія горячково шукає за вугіллям і тому рішила експльоатувати давно опущені копальні в полудневім Сахаліні. Японський уряд сподіється, що сахалінські копальні можуть доставити коло 900 міліонів тон вугілля і заспокоять голод палива.
Море полумені охопило Баку. В нафтовім басейні в Баку вибухла страшна пожежа в нафтовім шибі ім. Молотова. А що вітер перекинув вогонь на сусідні нафтові шиби — море полумені охопило більшу частину нафтових піль. Густі хмари диму залягли над містом Баку викликуючи переполох між населенням. Рятункову акцію веде 20 відділів пожежної сторожі і відділи війська. ҐПУ веде слідство у справі причини пожежі, бо підозріває, що вогонь підложили противники совітського режіму.
Швейцарія проти конкурсів краси. Багато суспільних і реліґійних орґанізацій у Швейцарії виступило з гострим протестом проти конкурсів краси з тієї нагоди, що в однім танковім льокалі в Женеві уладжено таку імпрезу. Конкурси краси є пониженням гідности жінки, обожуванням лише краси тіла та творять поважну небезпеку для майбутности молоді. Тому Швейцарія не повинна допустити до подібних імпрез. 