◦ ◦ ◦ ◦

Фармацевтичні практики. Об'єднання Праці Українських Студентів при УЦК у Львові, радить ґімназійним абсольвентам, які думають студіювати фармацію, щоб вже від тепер йшли на аптичну практику. Аптикарська Палата у Львові (Браєрівська ч. 8) визначує тільки деякі аптики для практикантів тзв. "Лєр-апотекен". Цього року на перший семестр фармації принимали з однорічною аптичною практикою, а в черговому році правдоподібно треба буде мати більше практики. Також не було вступних іспитів з хемії, фізики і практичного роблення рецепт, з на черговий семестр (квітень 1943) правдоподібно вони будуть.
Ширші сходини КЛК. Провід КЛК повідомляє, що в четвер. 8. ц. м., в год. 18.30, відбудуться ширші сходини членів КЛК в домівці Референтури Тіловиховання УЦК, Бурґпляц ч. 3. II. пов. На порядку дня обговорення Краєвих Змагань та дальшої діяльности. Присутність всіх членів — учасників Краєвих Змагань, обов'язкова.
Осторога. Реферат для справ полонених Українського Центрального Комітету у Львові (вул. Семинарська 18) подає до відома, що табори полонених в Ярославі зліквідовано ще перед кількома місяцями та остерігає перед обманцями, які обдурюють рідні полонених та виманюють від них гроші.
Сходини гіґієністок. Організаційні сходини Українського Медично-Санітарного Об'єднання Праці гіґієністок, медсестер, акушерок і середнього медичного персоналу при УЦК у Львові, відбудеться завтра, в четвер, 8 жовтня, в год. 18.30 у світлиці Українського Центрального Комітету при вул. Парковій ч. 10. 