◦ ◦ ◦ ◦ ◦ ◦ ◦

Бомбардування північ. Анґлії
БЕРЛІН, 7. V. — Головне Командування Німецьких Збройних Сил подає:
Минулої ночі кількасот німецьких боєвих літаків завдало важкі ударні важним військовим обєктам на терені Ґлєсґов і Фирт оф Клайду та кількох інших анґлійських пристаней. У корабельних варстатах і фабриках воєнного промислу спричинено поважні знищення. Згоріли фабрики, корабельні варстати й харчеві маґазини.
Вчора боєві літаки у спадних налетах на два летовища на терені південно-східньої Анґлії зістрілили 4 ловецькі літаки типу Герикен і ушкодили більше число літаків на землі. Вночі на одному летовищі знищено два літаки на землі та влучно поцілено бомбами ганґари. В морському районі довкола Анґлії летунство затопило більший стежний корабель і один торговельний корабель та двома влучними бомбовими поцілами ушкодили два кораблі.
В Північній Африці завдяки хоробрій поставі німецьких і італійських частин не повівся протинаступ анґлійських військ Тобруком, де ворог мав важкі втрати. Під Солюмом відперто випад анґлійських панцирних самоходів. Німецькі спадні літаки успішно співдіяли в бою під Тобруком. Німецькі й італійські ескадри боєвих літаків бомбардували пристань у Тобруці. Успішно бомбардовано Марса Матрук.
Німецькі війська зайняли острови Митілєне (Лєзґос) і Хіос на Еґейському морі. Німецькі боєві літаки обкидали влучно бомбами один анґлійський кружляк у заливі Суда на Креті, затопили один більший корабель-цистерну та поважно ушкодили другий корабель-цистерну.
Минулої ночі слабші чисельно летунські ворожі сили скинули на кілька місцевостей південно-західньої Німеччини невелику кількість розривних і запальних бомб. Не було ніяких шкід серед воєнних обєктів. Серед цивільного населення були вбиті й ранені. Булавний Ган вночі з 4. на 5. м. осягнув свою 10-ту нічну повітряну перемогу.
Анґлійці бомбардували міста Іраку
БЕЙРУТ, 7. V. — У вівторок повідомили з Баґдаду, що на різних фронтах Іраку ще не прийшло до рішальних боїв. Іракська артилєрія продовжує обстрілювати анґлійські летовища й становища в Габбанії й Шейбі. Артилєрійський вогонь спричинив пожежі і поважні шкоди. Наступ анґлійських відділів з Басри на північ не вдався. Між Басрою й Габбанією араби зістрілили два анґлійські літаки. Анґлійці наступали відділами на форт Рутба на шляху Дамаск—Баґдад, та араби їх успішно відбили. Впродовж останніх 24-ох годин анґлійці бомбардували міста Іраку й понищили чимало мошей. Мета тих анґлійських бомбардувань ясна. Анґлійцям іде про те, щоби морально зломити населення Іраку, бо летючки, заклики й спроби перекупити не вдалися. Анґлійці бомбардували також і Багдад. Є багато ранених і вбитих. Між ушкодженими будинками є також і мошеї.
У відповідь на те, і коли б Баґдад далі бомбардували, уряд Іраку рішив бомбардувати будинки анґлійських громадян.
Нова невдача анґлійців на Далекому Сході
Торговельний договір між Японією та Індокитаєм. — Французькі представники в японського цісаря
ТОКІО, 7. V. — У вівторок вполудне в японському міністерстві закордонних справ підписали договір ніж Японією та французьким Індокитаєм про торгівлю, мореплавбу та іміґрацію. Таким чином Анґлія й Злучені Держави потерпіли нову невдачу, бо саме ті обі держави робили всі можливі заходи, щоби не допустити до порозуміння між Японією та Індокитаєм.
Японське міністерство назвало той договір важним етапом у співпраці між Японією та Францією. Він передбачує, між іншим, такі самі права для громадян обох держав та найнижчі митні оплати для головних японських продуктів. Договір обіймає постанови про те, що Індокитай вивозитиме до Японії риж, кукурудзу, вугілля і різні мінерали. Знову Японія вивозитиме до Індокитаю текстильні й подібні продукти. Окремі постанови торкаються засновування в Індокитаю японських торговельних фірм, участи японського капіталу в гірничих і хліборобських підприємствах, відкривання японських шкіл і правильних господарських нарад.
Після підписання договору мін. Матсуока подякував французькій делєґації за її дотеперішні зусилля. Опісля японський цісар прийняв обох представників французького уряду в Віші — провідника делєґації Робена й французького амбасадора Анрія.
Зміни в еспанському уряді
МАДРИД, 7. V. — В понеділок ввечері відбулося засідання еспанської ради міністрів. Засіданням проводив ґен. Франко. На тому засіданні призначили дотеперішнього провідника міліції Фалянґи полк. Ґалярсу міністром внутрішніх справ. Зараз таки на тому самому засіданні полк. Ґалярса склав присягу й перебрав уряд. Досі вів міністерство внутрішніх справ державний секретар Льйоренте. Перед тим міністром внутрішніх справ був Серано Сунєр, що згодом став мін. закорд. справ. Після того якраз Льйоренте вів міністерство внутрішніх справ комісарично. Одночасно Педра Ґардона призначили державним підсекретарем у міністерстві хліборобства. Ґен. Давіля став шефом ґенерального штабу.
Новий міністер внутрішніх справ Ґалярса є довіреною особою Кавділля. Підчас недавньої громадянської війни Ґалярса попав у руки червоних. Його тримали по тюрмах у Мадриді, Алькані, Валєнсії, Сеґорбе, Вальмахо і в жахливій вязниці на кораблі "Уруґвай" у Барсельоні. Ґалярса майже чудом врятувався від смерти.
Туреччина ратифікувала турецько-грецький договір
АНКАРА, 7. V. — Турецьке національне зібрання ратифікувало клірінґовий турецько-грецький договір. У політичних колах говориться про та, що згаданий договір матиме особливу вагу після заломання Греції. Це свідчить, що Туреччина рішена вдержати на нормальному рівні господарські взаємини у Греції, та що визнає новий уряд в Атенах.
Пропало 12.000 австралійців і новозеляндців
Австралійський міністер війни заявив, що ґенеральний штаб не має досі найменших вісток про долю 12.000 вояків з австалійських і новозеляндських частин.
Товарообмін з Туреччиною припинений
Торговельний рух між Туреччиною Іраком припинено. Таксамо припинено турецький вивіз через Басру. Зате ще правильно їздить поспішний поїзд між Царгородом і Баґдадом. Французька військова влада в Сирії поробила відповідні заходи, щоби не допустити до того, щоби бої з околиць Рутби перекинулися на сирійську територію. Палестинські жиди скликали в Тель Авіві збори, щоби на доручення Джевіш Едженсі в Єрусалимі ухвалити резолюцію проти іракського уряду. Виявилося, що більшість жидів не цікавиться ходом подій в Іраку.
Успішна атака на анґлійські летовища
БЕРЛІН, 7. У.— У звязку з налетами німецького летунства на Анґлію кілька боєвих літаків перевело 5. V. несподівану атаку на летовище Лаймпн у Південній Анґлії. Скинено значне число розривних і запальних бомб, що знищили на землі ловецькі літаки та спалили магазини погінних матеріялів. Німецькі боєві літаки затакували касарні й схови біля летовища, обстрілюючи їх скорострілами у спадному леті. 