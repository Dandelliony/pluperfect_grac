◦ ◦ ◦ ◦

Приписи про колеса (ровери). ЛЬВІВ, 4 листопада. В Деннику Розпорядку для Ґенерал-Ґубернаторства з 13 жовтня ц. р., поміщений розпорядок про допущення комунікаційних засобів до шляхового руху, В цьому розпорядку поміщені теж і приписи про колеса (ровери). Передне світло ровера мусить бути блідо-жовте та видне з віддалення 300 метрів. Зате не може воно осліплювати; його нахилення до землі не повинно змінюватися.
Коли користуємося електричним освітленням роверів, то напруга і сила жарівки повинні згоджуватися з напругою і з силою, що її дає струм не більший, як на 5 ватів при скорости в 15 км. на годину. Електричні лямпи мають бути зроблені, згідно з урядово дозволеною конструкцією, перевіреною, затвердженою та означеною урядовим контрольним знаком. Коли їдемо в темному та підчас сильної мряки, на задньому колесі треба прикріпити червоне світло.
Ровери, що їх вперше вживаємо, новокуплені, мусять мати відблискові шкла з жовтою закраскою по обох боках педалів. Ці шкла мусять бути завжди відкриті і не можна їх брудити. У кожному ровері повинні бути дві гальми, що діють незалежно одна від одної.
Хто не додержується цих приписів, наражується на кару. 