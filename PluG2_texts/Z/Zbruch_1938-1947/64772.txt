◦ ◦ ◦ ◦

На побережжі Чорного моря бомбардували німецькі літаки совєтські портові споруди і пошкодили цільним попаданням бомб 2 торговельні кораблі.
У Ляпляндії здобули німецькі гірські стрільці у купі з фінськими з'єднаннями у наступі сильно укріплену ворожу випадову базу і знищили 40 бойових становищ разом з залогою.
Біля північно-норвезького побережжя наїхав совєтський підводний човен на німецьку мінову запору.
У Північній Африці відбито на південь від Тміні британські сили. Ворог втратив велике число вояків, що попали у полон. Бойові і мисливські літаки атакували успішно британські полеві становища і збірні військові пункти у Мармариці та бомбардували пустинну залізницю і інші комунікаційні шляхи ворога.
Летунство продовжувало свої великі наступи на острів Мальта. У повітряних боях зістрілили німецькі летуни 11 британських літаків.
Як повідомило спеціяльне звідомлення, затопили німецькі підводні човни безпосередньо перед східним побережжям Америки 12 ворожих торговельних кораблів у 94000 рбт., з них 4 великі танкери.
На Каналі і біля норвезького побережжя зістрілили німецькі летуни вчорашнього дня 7 британських літаків. Із британського з'єднання бомбовиків, які минулої ночі налетіли на західну і північно-західну Німеччину зістрілили нічні мисливці і протилетунська артилерія 12 літаків.
В лондонській дільниці Файнсбері, де жив колись Ленін, стане пам'ятник Ленінові. Так повідомляє лондонський щоденник "Нюс Кронікл", забуваючи додати до цього, що це ще один доказ більше на запаморочення англійського громадянства, яке наосліп кидається в обійми большевизму.
У Злучених Державах вийшла строга заборона будувати нові мешкальні та бюрові доми. Цю заборону видав уряд воєнної продукції.
Вночі з середи на четвер була знову повітряна тривога в Гібральтарі. Прожектори даремне шукали по небі за ворожими літаками. Та яктільки прожектори погасили своє світло, чути було інтензивний скорострільний вогонь з одного літака, що летів понад Гібральтаром.
Представники аргентинської торговельної фльоти заявили ню-йоркській пресі, що аргентинські кораблі плистимуть, як і раніше плили, в повному освітленні.
Останні звідомлення з фронту на півострові Батаан однозгідно стверджують, що оборонні лінії американців в тамошньому гірському терені, японськими протинаступами всюди проломані; американці утікають, намагаючись досягнути південного шпиля півострова, щоб дістатися до острівної твердині Корреджідор. Тому теж японське летунство армії та фльоти спрямовує дуже сильні атаки на Корреджідор та кораблі на цих водах. Там і поцілено багато пароплавів. — Японці зайняли місцевості Лімаі та Лямао на південнему вершечку півострова. Захоплено багато полонених, в тому головнокомандувача 21-ої півн.-американської дивізії, одного північно-американського команданта полку та багато інших старшин. — Ворожі збройні сили створили тепер після прориву їхньої головної лінії, другу провізоричну оборонну лінію. Японські частини досягнули вже пункту, з якого можна бачити портові укріплення Марівелес на південному шпилі Батаан.
Цісарська Японська Головна Кватира видала офіційне звідомлення, що 9 квітня на водах Бенгальського заливу коло пристані Трінкомалі на східному побережжі Цейльону затоплено такі дальші англійські кораблі: одну англійську авіоматку типу "Гермеса", два кружляки типу "Бірмінгем" та "Емеральд", один есмінець та один стежний корабель. Крім цього важко пошкоджено один кружляк і 6 торговельних кораблів. У повітрі збито дальших 56 ворожих літаків. Японці втратили 10 машин. 