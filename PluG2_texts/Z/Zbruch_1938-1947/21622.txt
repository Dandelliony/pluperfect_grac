 ◦ ◦ ◦ ◦ ◦ ◦ ◦ ◦ ◦ ◦ 

Хто почувається загрожений Німеччиною?
Німецька реакція на заклик Рузвельта.
Німецькі запити.
ГАҐА. ПАТ. У відповідь на заклик Рузвельта Німецький уряд звернувся до держав, про які Рузвельт згадав як про загрожені німецьким імперіялізмом, з такими запитами:
1. Чи ви спричинили появу заклику Рузвельта?
2. Чи ви були наперед поінформовані про той заклик?
3. Чи ви почуваєтеся загроженими?
До тепер деякі уряди дали відповіди:
Голяндія.
ГАҐА. ПАТ. Голяндська преса заперечує закордонні поголоски про голяндську відповідь на Гітлєрові запити та стверджує, що голяндський уряд відповів на 1. і 2. питання запереченням, а на трете заявив, що на випадок війни Голяндія мусить бути приготована на всякі можливости.
Бельґія.
Бельґійський уряд заявив, що незалежність і інтеґральність Бельґії заґарантували Анґлія, Франція та Німеччина 1937 р. Бельґійський уряд не має причини висловлювати сумніву що до заяви одної з цих держав.
Швайцарія.
БЕРН, ПАТ. У відповідь на запити Гітлєра швайцарська федеральна рада заявила:
1. Їй не було відомо, що Рузвельт хоче звернутися зі закликом до Німеччини й Італії.
2. Вона вірить, що невтральність Швайцарії, яку швайцарці боронитимуть всіми силами та які Німеччина заґарантувала — не буде загрожена.
Литва.
КОВНО. Райтер. Литовський уряд у відповіди на німецькі питання покликався на 4. точку договору у справі відступлення Клайпеди, згідно з яким Німеччина зобовязалася не вживати сили проти Литви.
Фінляндія.
ГЕЛЬЗІНКІ, ПАТ. Офіційно повідомляють, що фінляндський уряд відповів німецькому таке: Німечина не загрожує Фінляндії, якої Америка не попередила про заклик Рузвельта. 