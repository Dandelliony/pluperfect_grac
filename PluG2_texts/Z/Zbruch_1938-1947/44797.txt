◦ ◦ ◦ ◦ ◦ ◦ ◦

Здають державі авансом м'ясо. Трудове селянство с. Тисова готується до гідного відзначення роковин Сталінської Конституції і дня перших виборів до місцевих Рад депутатів трудящих. В селі організовано авансову здачу державі м'яса на 1941 рік. На сьогоднішній день селяни села Тисова здали уже державі авансом 7 центнерів м'яса. На загальних зборах селяни взяли на себе почесне зобов'язання — виконати до 15 грудня план м'ясоздачі на 1941 рік на 50 процентів.
До відома установ, підприємств і організацій. Державний Перемишльський український драматичний театр приймає заявки на організацію виїзних спектаклів і концертів. В програмі концертів: уривки з опер, оперет, драматичних творів, танці, співи, художнє читання, музика. Довідки по питанню організації концертів даються по телефону №15-90. Адрес театру — міський парк (на замку). Адрес контори театру — Татарська, №7. Дирекція
Не очищують вулиць. Робітникам заводу ім. 17 вересня, "Більшовик" та фабрики "Союзутиль", які йдуть до роботи вулицями Івашкевича, Вінцентого Поля, Побереже і Зиблікевича, доводиться в непогідні дні ходити по болоті і калюжах. Міська саночистка зовсім не очищує цих вулиць з болота та води, хоча тут є відповідні каналізаційні збірники. Міськкомумгосп повинен зайнятися цією справою. Цього вимагають робітники цієї частини міста. 