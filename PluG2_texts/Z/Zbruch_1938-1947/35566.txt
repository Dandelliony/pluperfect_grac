Обов'язкова постанова №10. — План демонстрації трудящих міста Львова.

Обов'язкова постанова №10 
Президії міської ради м. Львова "Про години торгівлі"
З метою кращого обслуговування населення м. Львова президія міськради постановляє:
1. Всі продовольчі крамниці міста починають свою роботу о 8 годині ранку і закінчують о 11-й годині вечора.
2. Спеціалізовані хлібні крамниці починають свою роботу о 7 годині ранку і закінчують о 11-й год. вечора.
3. Всі інші крамниці (міськпромторгу, текстильшвейторгу, книгокультторгу, метилстройторгу і інші) починають свою роботу о 10 год. ранку і закінчують о 6-й год. вечора.
4. Ресторани, кафе, їдальні, чайні та буфети починають свою роботу о 9 год. ранку і закінчують о 12-й год. вечора, а ресторани і кафе в центрі міста (б. Севілля №1 і Брістоль №3, Лінтнера №7, кафе б. Байка, кафе №2 Де ля пе), закінчують роботу о 2-й годині ночі.
5. Зачиняти крамниці, або ресторани, їдальні, чайні та буфети в зазначені години торгівлі суворо забороняється.
6. Зобов'язати керівників крамниць, ресторанів, їдалень, чаєнь, буфетів та інших вивішувати в торгприміщеннях на видному місці цінники та ціни на всі товари, що продаються.
7. Ця постанова розповсюджується на державну, кооперативну і приватну торгівлю міста Львова.
Нагляд за виконанням цієї постанови покласти на міськторгвідділ та міськміліцію. Зобов'язати міськторгвідділ та міськміліцію порушників цієї постанови притягати до суворої відповідальності та штрафу в розмірі до 100 крб.
Ця постанова входить в силу, після 10 днів оголошення в газетах "Вільна Україна" і "Червоний Штандар".
Голова президії міськради Ф. Єременко.
Секретар президії міськради Лопатіна. План демонстрації трудящих міста Львова в день святкування міжнародного пролетарського свята Першого травня
Для участі в загальноміській демонстрації, присвяченій Міжнародному пролетарському святу Першого травня, всі організації міста Львова розподіляються на 6 колон.
Порядок збору і місце збору колон
1 травня о 8 год. 30 хв. ранку всі робітники, службовці й учні збираються біля своїх підприємств, установ, шкіл і рівно о 9 год. 30 хв. ранку прибувають в організованому порядку на місце збору колон, займаючи місця за вказівками керівника колони.
ПЕРША КОЛОНА: Відповідальні за колону тт. Науменко і Котенко. Склад колони: Учні старших класів шкіл м. Львова. Місце збору колони по вул. Академічній (від кінотеатру "Европа" до вул. Романовича). Колона рухається в напрямку площі Марійської і пл. Легіонів.
ДРУГА КОЛОНА: Відповідальні за колону тт. Степанов, Задорожний. Склад колони: — всі організації Сталінського району.
Місце збору колони на пл. Ринку. Колона рухається в напрямку вул. Галицької, пл. Галицької, пл. Марійської і пр. Легіонів.
ТРЕТЯ КОЛОНА: Відповідальні за колону тт. Шило, Сапітон. Склад колони: — всі організації Залізничного району.
Місце збору вул. Льва Сапіги (біля політехнічого інституту). Колона рухається в напрямку вул. Льва Сапіги, Коперника і пр. Легіонів.
ЧЕТВЕРТА КОЛОНА: Відповідальні за колону тт. Кулініч, Піпко. Склад колони: — всі організації Шевченківського району.
Місце збору колони по вул. Маршалківській (біля Державного університету ім. Франка). Колона рухається в напрямку по вул. Маршалківській, Словацького, Коперника пр. Легіонів.
П'ЯТА КОЛОНА: Відповідальні за колону тт. Рудич, Скринський. Склад колони: — всі організації Червоноармійського району.
Місце збору колони на пл. Пруса. Колона рухається в напрямку вул. Зиблікевича, Романовича, Академічної пр. Легіонів.
ШОСТА КОЛОНА: Відповідальні за колону тт. Зайцев, Яловой. Склад колони: — Мотоциклісти, велосипедисти.
Місце збору колони — по вул. Пелчинській (біля будинку №39). Колона рухається в напрямку вул. Пелчинської, Зиблікевича, Романовича, Академічної пр. Легіонів. Трибуна — по пл. Легіонів (біля Облфінвідділу).
Всі колони після проходженя повз трибуну прямують на вул. Казимирівську, пл. Краківську і розходяться по своїх підприємствах та установах.
Вхід на трибуну по перепустках. 