Зброєння у Швеції.

СТОКГОЛЬМ. За повідомленням "Стокгольм Тіднінґен" міністр оборони зажадає від парляменту, що збирається за тиждень нових кредитів у висоті коло 100 міліонів корон на будову двох панцирників.
Зміна на становищі брит. амбасадора в Римі.
ЛЬОНДОН. На становищі бритійського амбасадора в Римі зайде зміна. Дотеперішній амбасадор льорд Перт йде у відставку. Його місце займе сер Персі, теперішній бритійський амбасадор в Анкарі.
Перед поїздкою Ґерінґа до Риму.
У пресі появилась вістка, що по гостині в Римі премієра Чемберлєна в льорда Галіфакса, приїде до Риму маршал Герман Ґерінґ. Значіння цієї гостини збільшує це, що вона відбудеться зараз по відїзді Чемберлєна й Ґаліфакса до Анґлії. Ґерінґ приїде до Риму мабуть ще при кінці цього місяця. В Римі переведе він розмови у першу чергу з Мусолінієм, Чяно та маршалом Бальбо.
Наслідки американського Сильвестра.
НЮ-ЙОРК. За останні 2 дні новорічних свят у Зєдинених Державах згинуло насильною смертю 259 осіб, в тому числі 150 наслідком переїхання. У Ню-Йорку поповнило самогубство 95 осіб. 