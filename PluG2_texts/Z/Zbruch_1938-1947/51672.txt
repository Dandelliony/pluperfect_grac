До Ека

Малий фейлєтон О, Еко,
Шкода, що ти так далеко!
Бо за твої останні фабрикати
Я хотів би тобі поґратулювати.
За лютень, як ти рисував "Парнас" —
То було перша кляса!
Мушу тобі покадити!...
Як ти то вмієш робити?
Даси штрих там і чертку тут
І виходить... Кархут!
Або чертку тенди — чертку сєнди,
І виходить — расовий Єндик!..
Або дві чертки і ніс крепкий —
І виходить Льоньо Лепкий!...
За ті карикатури, Еко,
Я цмокнув би тебе в пащеку.
Але рівночасно маю ляк,
Бо ти є страшний худак.
Що буде, як ти — дайми на то —
Перенесешся гем там то?...
Якщо було би більш таких, як ти —
То чорт бери.
Але ти є одинокий в нас,
А є воєнний час.
Тому прохаю краківський УДК
Більше дбати про E-Кa.
Там тої крупи, чи мармоляди,
Давайте йому не від паради.
Але й ти сам не кажи — гоп!
Вважай, що ти вже старший хлоп.
Наприклад — про це мовчати годі:
Якщо ти один в народі,
То трохи менше кури шпортів,
А щось із ліпшої сорти!...
А то з себе зробив чисту димарню,
І каварню.
Взагалі менше дбай про етикету,
А більше — про дієту.
***
Тих кілька заміток на марґінесі
Пишу в національнім інтересі. Федь Триндик. 