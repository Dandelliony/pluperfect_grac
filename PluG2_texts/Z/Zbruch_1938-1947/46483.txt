◦ ◦ ◦ ◦ ◦ ◦ ◦

Відгуки закордонної преси на укладення угод між СРСР і Німеччиною
Німеччина
БЕРЛІН, 12. (ТАРС). Укладення договору про радянсько-німецький кордон від ріки Ігорка до Балтійського моря, угод про врегулювання взаємних майнових претензій по Литві, Латвії і Естонії, а також господарської угоди продовжує лишатися в центрі уваги німецької преси. Слідом за столичною пресою великі провінціальні газети також вміщують текст нових угод і присвячують їм докладні редакційні статті.
Газета "Кельніше Цейтунг", аналізуючи розвиток радянсько-німецьких відносин з часу укладення договору про ненапад у серпні 1939 року, особливо відмічає сприятливий розвиток економічних відносин між обома державами. Укладення нових угод, пише газета, є доказом міцності німецько-радянського співробітництва.
Газета "Франкфуртер Цейтунг" у передовій, присвяченій укладенню угод, відмічає, що нова господарська угода має ще більше значення, між угода підписана в серпні 1939 року. Газета вказує, що радянсько-німецькі відносини базуються на спільній політиці дружби і взаєморозуміння. "Там, де стикаються інтереси обох держав, заявляє наприкінці газета, завжди можливе взаєморозуміння.
Берлінські і провінціальні газети публікують також докладні цитати з передових статтей газет "Известия" і "Правда" від 11 січня, присвячених новим радянсько-німецьким угодам.
Швеція
СТОКГОЛЬМ, 12. (ТАРС). Шведська преса продовжує докладно коментувати укладені між СРСР і Німеччиною нові угоди. Газета "Дагенс Нюхетер" пише, що в результаті укладеної господарської угоди матиме місце значне розширення товарообороту між обома країнами.
Газета "Афтонбладет" повідомляє, що в Берліні надають дуже істотного значення новим угодам з СРСР. Шведська преса публікує докладні цитати з передової статті "Известий" від 11 січня.
Данія
КОПЕНГАГЕН, 12. (ТАРС). Датська преса приділяє велику увагу укладеним 10 січня угодам між СРСР і Німеччиною. Повідомлення про укладення угод вміщені на видному місці в усіх газетах.
Газети "Берлінгске Тіденде" і ін. особливо підкреслюють значення господарської угоди, укладеної в вигодою для обох країн.
Словаччина
БРАТІСЛАВА, 12. (ТАРС). Всі словацькі газети опублікували докладні повідомлення про підписання в Москві нових угод між Німеччиною і СРСР.
Газета "Словак" пише, що нові угоди знаменують дальше зміцнення дружби і економічного співробітництва двох могутніх держав Європи.
Югославія
БЄЛГРАД, 12, (ТАРС). Югославські газети продовжують приділяти велику увагу радянсько-німецьким угодам. Сьогодні газети широко публікують цитати з передових статтей, опублікованих 11 січня в газетах "Известия" і "Правда". Газета "Політіка" вмістила редакційну статтю, в якій заявляє, що радянсько-німецька господарська угода являє собою значну подію.
Угорщина
БУДАПЕШТ, 12. (ТАРС). Підписання радянсько-німецьких угод зустрінуте в Будапешті з великим інтересом. Газети на перших сторінках наводять текст договору про радянсько-німецький кордон від ріки Ігорка до Балтійського моря і угод про врегулювання взаємних майнових претензій по Литві, Латвії і Естонії про переселення, а також господарської угоди.
Газета "Уй Мадьяршаг" пише, що угоди, підписані 10 січня, ілюструють взаємне розуміння і довір'я, які існують між СРСР і Німеччиною.
Газети "Пешті Хірлап", "Пестер Ллойд" і "Ешті Уйшаг" в спеціальних статтях, присвячених укладенню угод, відмічають величезне значення дальшого розгортання радянсько-німецьких господарських відносин.
США
НЬЮ-ЙОРК, 12. (ТАРС). Агентство Юнайтед Пресс опублікувало виклад передової статті газети "Известия" і короткий виклад передової статті газети "Правда" від 11 січня. Деякі американські газети вміщують повідомлення агентств про угоди, укладені в Москві 10 січня, а також виклад передових статтей "Известий" і "Правди" під тенденційними заголовками.
Зокрема газета "Нью-Йорк Таймс" вмістила зазначені повідомлення під заголовком, який свідчить про явне незадоволення газети тією обстановиною, що Радянський Союз укладає договори і угоди з іншими країнами на свій власний розсуд.
Англія
ЛОНДОН, 12. (ТАРС). Повідомлення про нові радянсько-німецькі угоди опубліковані англійською пресою без коментарів. Виняток становить газета "Дейлі Телеграф енд Морнінг Пост", яка намагається применшити значення укладеної господарської угоди. 