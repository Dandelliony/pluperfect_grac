◦ ◦ ◦ ◦ ◦

50 кг. картопель. Згідно з рішенням Сільсько-Господарського Уряду (Ляндвіртшафтліхе Центральштеллє), кожна особа арійського походження, замешкала постійно у Львові, має одержати тимчасово 60 кг. картопель. Державні, комунальні і приватні підприємства, які бажають побрати картоплю для своїх працівників, голосяться зі списками своїх працівників та їх картками на картоплю в "Народній Торговлі", вул. Музейна (Гетьманська) ч. 10/11.
До відома інвалідів. Вже ведеться реєстрація воєнних інвалідів, вдів і сиріт з Галичини, та лиш тих, що одержували державну ренту в колишній Польщі. Реєстрацію веде уряд опіки над жертвами війни у Львові при вул. Мохнацького 18. Туди слід подавати подання всім інвалідам, залучуючи останній декрет колишньої Скарбової Палати та метрикальний витяг. Вдови залучують крім цього метрику шлюбу. Хто затратив декрет або не одержував ренти — той зголоситься пізніше. Про це буде окреме оголошення в пресі. Справу можна полагодити поштою. Потрібні інформації подає за надісланням поштової марки УКТОДІ, Львів, Зелена 21.
Нові назви вулиць. В дальшому перейменуванні львівських вулиць: вулицю Боїмів названо Фарбярською (Ферберштр.), вул. Городецьку — Віденською (Вінерштр.), вул. Яблоновських — Карпатською (Карпатенштр.) та вул. Янівську — Західною (Вестштр.).
Вибух бензини. У рафінерії спірту при вул. Городецькій 48, вибухла бензина й попарила лице робітника рафінерії Михайла Лазуркевича, якого в тяжкому стані перевезено до лічниці. Причина вибуху неустійнена.
Впала під трамвай. Катерина Баран (32 роки), замешкала при вул. Соняшній 22, впала на вул. Казимирівській при зупинці під трамвай. Тяжко ранену відвезли до шпиталя. Громадяни повинні не товпитись на зупинках при всіданні (всідати лиш задньою площадкою) та, висідаючи, звертати увагу на поїзди. Цим способом оминуть не лиш грошевих кар, але й нещасних випадків.
Самовбивство. Сьогодні при вул. Валовій 5 30-літній Н. Фора кинувся із третього поверха вниз. У дуже важкому стані перевезено його до лічниці при вул. П'ярів.
С. У. С. Союз Українського Студентства, що уконституувався на терені Галичини 27 липня ц. р., має за завдання об'єднати всіх українських студентів та вести серед них виховну роботу. Крім цього дає він інформації у справі студій у вищих школах, як також посередничить при вписах та дбає про матеріяльну допомогу студентам. С. У. С. має в Галичині 10 осередків: у Львові. Станиславові, Тернополі, Стрию, Дрогобичі, Перемишлі й ін. В домівці Союзу Українського Студентства, що приміщена при вул. Дистрикту 12, відбуваються щотижня збори з рефератами з циклю "Україніка" (історія України, географія, література. земні багатства й ін.). До вжитку студентам відпущена наукова бібліотека, що має около 2.000 томів. Крім цього студенти, об'єднані в С. У. С., виступають із рефератами в робітничих і ремісничих організаціях: "Сила", "Воля", "Зоря" й ін. Студентки працюють у "Жіночій Службі Україні". С. У. С. має намір видавати "Студентський Вістник". Шкода, що С. У. С. не зумів організувати студентського  хору, що має вже гарну традицію. 