◦ ◦ ◦ ◦ ◦ ◦ ◦

Новий інститут. Обласний відділ охорони здоров'я намітив в 1940 році відкрити у Львові санітарно-бактеріологічний інститут. Буде також реорганізований і обладнаний інститут біології. Для підготовки медичних кадрів та підвищення кваліфікації медпрацівників будуть організовані двохрічні школи.
Назустріч новому року. По всіх школах міста розгорнулася широка підготова до нового року. Напередодні першого січня у школах будуть організовані дитячі ранки для дошкільників і молодших учнів. Дітям від 1 до 7 класу будуть роздані подарунки. Новорічні ялинки організовуються по всіх міських театрах, кіно і Палаці піонерів. На Марійській площі буде влаштована загальноміська ялинка.
Спортивні клуби. На фабриках, заводах і в школах Львова проходить організація добровільних спортивних товариств. Днями організовано Оргбюро обласної ради спортивного товариства "Спартак". Зараз йде жвава робота по організації окремих секцій товариства та по підготовці стадіону до зимового сезону. 