◦ ◦ ◦ ◦ ◦ ◦ ◦

Промова Чемберлена
ЛОНДОН, 25 лютого (ТАРС). Три дні тому англійський прем'єр Чемберлен виступив в Бірмінгамі з промовою. Торкаючись інцидента з німецьким пароплавом "Альтмарк", викликавшим, як відомо, обурення норвежського уряду, Чемберлен заявив; "Нейтральна країна, не дивлячись на істеричне голосіння німців, не повинна скаржитися на те, що Англія з метою врятування 300 незаконно полонених осіб технічно порушила нейтралітет". Зупинившись на питанні "про ціль війни з Німеччиною", Чемберлен підкреслив, що Англія домагається відновлення республіки Чехословаччини і повалення нинішнього німецького уряду.
Бірма вимагає незалежності
ЛОНДОН, 26 лютого (ТАРС). За повідомленням кореспондента агентства Рейтер з Рангуна (англійська колонія Бірма) палата представників законодавчих зборів Бірми однодушно прийняла резолюцію, в якій висловлюється жаль, що Англія втягнула Бірму у війну без згоди самого народу Бірми. В резолюції висунута вимога про те, "щоб принципи демократії і забезпечення прав національних меншостей були застосовані до Бірми, яка повинна бути визнана незалежною державою".
Норвежська нота Англії
ЛОНДОН, 26 лютого (ТАРС). Агентство Рейтер повідомляє, що норвежський посланик в Англії відвідав 24 лютого в міністерстві закордонних справ Галіфакса і вручив йому від імені свого уряду нову ноту відносно інциденту з німецьким пароплавом "Альтмарк".
Закордонна хроніка
В місті Тайань провінції Шаньдун японські власті арештували 75 китайських студентів, які навчалися в американській релігійній школі.
*
За повідомленням "Нью-Йорк таймс" із Індії до США прибуло золото на суму 600 тисяч доларів.
*
Відкривається нова авіалінія Амстердам—Лісабон (Португалія). Вона з'єднається з трансатлантичною американською авіаційною лінією.
*
8 тисяч членів профспілки докерів оголосили забастовку в вісьми південних портах США в зв'язку з відмовленням власників пароплавних кампаній збільшити заробітну платню на 10 процентів за годину. Пароплавні кампанії почали скорочувати рейси з Нью-Йорка до південних портів. 