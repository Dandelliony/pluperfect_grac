◦ ◦ ◦ ◦ ◦ ◦ ◦

Проти анґлійської бльокади.
РІО ДЕ ЖАНЕЙРО, 8. II. — Комунікат бразильського міністерства закордонних справ стверджує, що Арґентина, Чілє, Еквадор, Злучені Держави й Мексик прилучилися вже до протесту Бразилії проти анґлійського замаху на американську смугу безпеки з нагоди конфіскати пароплава "Мендоза". Це викликало велике вдоволення в цілій бразильській пресі, як ознака панамериканської реакції на анґлійську бльокаду. Ця справа торкається найважливішої точки суверенної чести й права самовизначення невтральних народів Америки.
Замах на доньку короля Єгипту.
МІЛЯНО, 8. ІІ. Щоденник "Попольо д' Італія" подав вістку про невдалу спробу схопити доньку короля Фарука. Ранком палатна слуужба в королівському замку в Абдіні завважила трьох підозрілих мужчин одного грека й двох муринів, що скрилися біля огорожі парку. Недалеко пристанув самохід. Якраз тоді в парку перебувала королівська донька Феріяля. Коли один з муринів хотів схопити її, палатна сторожа перешкодила йому та арештувала двох злочинців. Один мурин втік. Зловлені призналися до наміру схопити й вивезти дочку короля Єгипту.
Сотні вогнетривалих і панцирних кас у Лондоні добувають тепер з румовищ великих будинків. В цих касах є сотні міліонів, які з великим трудом викопують. На це треба праці довгих місяців.
Стан безробіття в Бельґії. Дня 11. І. цр. було в Бельґії 215.251 безробітних. В Німеччині працює вже понад 100.000 бельґійських робітників.
Вітамінові таблєтки для шкільних дітей у Франції ввів міністр виховання Шеваліє. Щоб запобігти наслідкам недоживлювання, французькі діти від 6—15 р. життя дістануть тричі в тижні цукрові таблєтки з вітамінами А і Б та шоколядові таблетки з вітамінами Ц.
Сер Редерм Джонс, що 25 літ був керманичем бюра Ройтера, зрікся свого становища.
В Бельґії міністерство освіти ввело в усіх школах крім французької та флямандської, також навчання німецької мови.
Мандрівні пункти приймання телєґрам мусіла створити лондонська пошта після великих німецьких атак на Лондон. Поштові урядовці з окремими опасками на раменах кружляють по румовищах Лондону та приймають телєґрами, бо телєґрафічні уряди понищені.
Французький високий комісар для Сирії ґен. Денц звернувся із закликом до всіх громадян та членів збройних сил, щоби вони без ніяких застережень підпорядкувалися марш. Петенові.
У Токіо почалися двохденні наради ніппонського ґенерального штабу. У нарадах бере участь також і шеф ґен. штабу ніппонської армії у Китаю — ґен. Ітаґакі.
Ніппонське міністерство справедливости заповіло, що незабаром іменують у всіх більших містах Ніппону спеціяльних урядовців. Вони мають займатися виключно слідством у шпіонських справах.
Канада продовжила час воєнного вишколу з 30 днів на 4. місяці.
У Параґваї уступив голова тамошнього уряду Вальдез. Його наслідником став дотеперішній командант армії полк. Макука.
Від 10. ІІ. пектимуть у Словаччині хліб, що складатиметься з 55 проц. пшеничної, 15 проц. житньої, 20 проц. ячмінної та 10 проц. бараболяної муки.
У четвер закінчилася конференція держав Ля Пляти. З 50-х проєктів, що стояли у її програмі, прийняли тільки 27. Найважніші проєкти повисли у повітрі.
Єгипет душиться від надміру бавовни. Склади бавовни в Олександрії завалені бавовною, що її нема кому продати. Тому єгипетське міністерство торговлі й промислу задумує зменшити продукцію бавовни.
У Норвеґії дальше зменшується безробіття. В Осльо ще ніколи не занотували такого корисного стану в ділянці праці.
150 американських воєнних кораблів виїхало з Перль Гебур на військові вправи на Тихому океані. Комендант фльоти адм. Киммель находиться на чердаку корабля "Пенсилвенія". 