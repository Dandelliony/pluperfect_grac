◦ ◦ ◦ ◦ ◦ ◦ ◦

Першість Львова з канадського хокею. У Львові відбувся перший чемпіонат міста з канадського хокею. Змагання проходили на протязі 8 днів. В них взяли участь 18 команд. Всього розіграно 52 матчі. Звання чемпіона Львова по канадському хокею здобула команда "Динамо", яка перемогла у фінальній зустрічі команду "Спартак" з рахунком 4:2. Трете місце по класу "А" посіла друга команда "Спартака". По класу "Б" першість завоювала збірна команда інституту радянської торгівлі.
Учоба робітників нафтоперегінного заводу. Заводський комітет львівського державного нафтоперегінного заводу №3 провів велику роботу по піднесенню виробничо-технічного рівня і освіти робітників. На заводі зараз працює гурток по ліквідації неписьменності. Для керівництва гуртком завком запросив вчительку тов. Г. Тенне. Заняття провадиться тричі на тиждень. Працює також гурток по вивченню української мови. Крім цього тут організовано читку лекцій на виробничі теми для піднесення ділової кваліфікації робітників. Лекції читають інженери заводу тт. Арцт, Ставівський, Беллер і Надлер.
Оперзведення штабу Ленінградського Військового Округу. Протягом 12 лютого на фронті відбувались шукання розвідників і в ряді районів пожвавлені дії піхотних частин і артилерії. На Карельському перешийку в результаті успішних дій наших військ захоплено 32 оборонних укріплених пункти, з них 12 залізобетонних артилерійських споруд. Протягом останніх трьох днів втрати противника, в районах захоплених нами укріплених пунктів, становлять 230 кулеметів і 82 гармати. Через погану погоду дії авіації обмежились розвідувальними польотами.
Протягом 13 лютого на фронті відбувались шукання розвідників і в ряді районів продовжувались пожвавлені дії піхотних частин і артилерії. На Карельському перешийку успішні дії наших військ розвиваються. Противник, який намагався крупними силами переходити в контратаки, з великими для нього втратами, розсіяний. В результаті успішних дій наших військ захоплено 23 оборонних укріплених пунктів противника. Наша авіація провадила розвідувальні польоти і вела бойові дії по військах та воєнних об'єктах противника. 