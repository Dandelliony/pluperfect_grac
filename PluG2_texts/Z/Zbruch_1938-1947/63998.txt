◦ ◦ ◦ ◦ ◦

Стеффорд Кріппс прибув до Нових Делі.
Група офіцерів азербайджанського походження здезертирувала з совєтської армії і перейшла на турецьку територію. Цих офіцерів інтернували.
Ню-Йорк був учора вперше затемнений. Акцію затемнення проведено на просторі 5 миль, мислячи від морського побережжя.
Мадярський уряд запросив до Будапешту словацького шефа пропаганди Тіда Гаспара. Словацький гість прибуде до Будапешту в перших днях травня ц. р.
Німецький міністр господарства та Президент Німецького Державного Банку Функ, прийняв учора шведського міністра торгівлі Еріксона, що приїхав до Берліна на кілька днів.
Комісія, що на терені турецького міста Міляс розслідує шкоди, заподіяні англійським бомбовим налетом, ствердила, що ці шкоди багато більші, як спочатку загально сподівалися. Число жертв у людях теж зросло. Треба числитися з тим, що приблизно 100 осіб впало жертвою підступного нічного нападу англійського летунства на турецьке місто Міляс.
З Вашінгтону виїхала військова делегація Аргентини, бо ЗДА не в силі доставити Аргентині зброї, бо не мають відповідних запасів. Делегація обмежилася до писемного сформулування своїх вимог.
Важкі втрати аліянтської фльоти.
Останні дні минулого тижня принесли дуже високі втрати аліянтської і північноамериканської фльоти. Агенція Райтер признає у депеші з Вашінгтону, що сторпедовано і затоплено 5 американських кораблів та 1 аліянтський. 83 розбитків трьох потоплених кораблів вирятовано в одному з портів на східному побережжі ЗДА. Страх перед підводними човнами на Караібському морі є так великий, що до Гаванни спроваджено 2 британські торпедові літаки, які мають бути вислані разом з американськими сторожевими кораблями на Караібське море. Ці літаки і кораблі мають завдання поборювати підводні човни. Як повідомляють з Буенос Айрес, ЗДА мають намір збудувати у Гвадемалі великий летунський майдан, що має бути головною базою у боротьбі проти підводних човнів союзних держав на Караібському морі.
Японці знищили ворожі споруди в Австралії, на Новій Гвінеї та на Андаманах.
ТОКІО, 25 березня. — Як повідомила Цісарська головна кватира у вівторок після полудня, японське летунство фльоти, пануючи вповні в повітрі, переводило щодня, починаючи з 17 березня, широко закроєні летунські атаки. І так бомбардовано військові бази аліянтів в Австралії, на Новій Гвінеї, на островах Соломона та на Андаманах, знищуючи при тому військові споруди. Між іншим японські повітряні атаки були спрямовані проти північно-австралійських портів Дарвін, Дербі та Віндгем, проти острова Горн, що лежить між австралійським суходолом та Новою Гвінею, дальше проти порту Моресбі та проти південного побережжя Нової Гвінеї, проти місцевости Тулягі на островах Соломона, як теж проти головної місцевости на островах Андаманах (на Індійському океані) — Порт Блер.
БЕРЛІН, 25 березня. — Острови Андамани, яких головне місто порт Блер, японське летунство фльоти атакувало частіше в останніх днях, лежать у Бенгальському заливі й належать разом з сусідніми Нікобарами до британських Індій. Вони складаються з 4-ох великих та яких 200 малих островів загальної поверхні 6.500 квадратових кілометрів. Населення числять вони 18 тисяч людей, крім майже зовсім винищених карловатих первісних мешканців, перш усього індів.
Господарське значіння Андаманів мале. За це мають ці стратегічно важні острови, як британська карна кольонія, найпоганішу славу в цілій Індії, бо там мусіли незлічимі національні інди коротати свої роки в негідних для людини карних таборах Порт Блер.
ТОКІО, 25 березня. — Острів Бука, один із групи Соломонівських островів, зайнятий японськими частинами і матиме особливе значення для японських операцій проти Нової Гвінеї, чи там Австралії.
ТОКІО, 25 березня. — Вояки японської фльоти, згідно зі звідомленням, проголошеним у вівторок, висадилися 10 березня на острові Бука, що є найбільше на північ висуненим островом архіпелягу Соломона. Цей острів зайняли японці зовсім. Річ іде теж про менший острів, що має назву Бугенвій, положений на північному боці головного острова архіпелягу Соломона.
ШАНГАЙ, 25 березня. — Управа міста Чунгкінгу веліла примусово евакуувати місто з жінок і дітей. Надіються повітряних атак японців.
ТОКІО, 25 березня. — На Суматрі зліквідували японці 100 км. на захід від Медану рештки голяндських військ.
ТОКІО, 25 березня. — На Філіппінському фронті бомбардовано Коррідор. Ворожа протилетунська артилерія замовкла. — 15 березня японці висадилися були на Мінданао. 