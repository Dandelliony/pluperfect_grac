Сесія відділу біологічних наук Академії наук УРСР у Львові

Відділ біологічних наук Академії наук УРСР з метою ознайомлення наукових працівників Львова з науковою роботою біологічних установ Академії наук УРСР і з метою обговорення наслідків наукової роботи, що її провадять вчені Львова, організує з 9 по 12 червня сесію відділу біологічних наук у Львові.
В роботі сесії, як доповідачі, візьмуть учать наукові працівники біологічних інститутів Академії наук УРСР, що знаходиться у Києві, наукові співробітники Львівського природничого музею Академії наук УРСР і наукові працівники ряду львівських наукових установ або вищих шкіл — університету, медичного інституту та ін.
Наукові доповіді на сесії відділу біологічних наук будуть присвячені різним проблемам біологічних наук, а саме: ботаніки, зоології, нормальної і патологічної фізіології, біохімії, мікробіології.
Група доповідей присвячена різним проблемам біохімії: серед них доповідь про вітаміни і ферменти, їх роль, хімічну природу і взаємовідношення зробить віцепрезидент Академії наук УРСР, директор біохімічного інституту академік О. В. Палладій, доповідь про деякі вітаміни і їх практичне застосування зробить проф. Я. О. Парнас (Львів); доповіді по проблемам обміну речовин в мускулах зроблять член-кореспондент Академії наук проф. Д. Л. Фердман, проф. Б. Колдаєв, старші наукова співробітники М. Гулий і Е. Сорені; питанням біохімії гормонів, ферментів і вітамінів присвячені доповіді члена-кореспондента А. Утевського, проф. Б. Гольдштейна, ст. наукового співробітника Б. Когана; питанню структури білкових речовин — доповідь члена-кореспондента проф. І. Буланкіна і питанням обміну речовин проф. С. Боржковського. Отже, ці доповіді, стосуються різних важливих проблем сучасної біохімії.
Далі, група доповідей присвячена різним питанням нормальної і патологічної фізіології.
Питанням еволюційного вчення і іншим загально-біологічним питанням будуть присвячені доповіді проф. Б. Балінського "Про морфогенетичні кореляції і їх значення для еволюції", проф. В. Ковальського "Про хімічну мінливість організмів і еволюцію", проф. С. Тисовського (Львів), проф. Е. Сембрата (Львів) та ін.
Різним питанням ботаніки присвячуються доповіді члена-кореспондента проф. Я. Ролла, проф. С. Кшемінецького (Львів) "Про міксобактерії і їх роль в природі", проф. Кульчинського (Львів), проф. Свентоховського (Львів), проф. Шимкевича (Львів) і проф. М. Котова.
Зоологічних питань і питань мікроорганізмів стосуються доповіді проф. Тисовського (Львів), проф. Бадяна (Львів), проф. Фулінського (Львів) та ін.
Як видно з цього короткого переліку доповідей і питань, яким вони присвячені, видно, що на сесії відділу біологічних наук Академії наук УРСР у Львові будуть заслухані і обговорені доповіді, присвячені різноманітним важливим і з теоретичного, і практичного боку питанням біологічних наук.
Акад. А. В. Палладін, віцепрезидент Академії наук УРСР. 