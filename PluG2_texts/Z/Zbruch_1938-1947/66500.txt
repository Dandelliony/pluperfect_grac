З літературно-мистецького життя

Авторський вечір двох письменників.
Літературні вечори, які відбуваються кожного тижня в Літературно-Мистецькому Клюбі у Львові, користуються заслуженою увагою львівського українського громадянства, що численною участю в цих імпрезах підкреслює своє зацікавлення справами нашої літератури. Український літератор — поет чи прозаїк, виступаючи з читанням своїх творів перед публикою, навязує з нею безпосередній контакт, що очевидно у великій мірі сприяє популяризації його творів, зокрема творів ще недрукованих. Крім цього такі імпрези-зустрічі усувають ту непотрібну перегороду, яка дуже часто (не зважаючи на твори автора) створює вражіння його замкнености в собі, серпанковости, відокремлення і т. д. Письменник повинен завсіди навязувати безпосередній звязок (не лише через друковане слово) з якнайширшими масами свого громадянства, бо це заохочує його до дальшої творчої праці. З другого боку такі творчі зустрічі інтенсивніше втягають публику в річище нашого літературного життя та побільшують круг зацікавлених літературними питаннями. Цими міркуваннями й кермувалась управі Спілки Українських Письменників та Літературно-Мистецького через друковане слово) з якнайширшими масами свого громадянства, бо це заохочує його до дальшої творчої праці. З другого боку такі творчі зустрічі інтенсивніше втягають публику в річище нашого літературного життя та побільшують круг зацікавлених літературними питаннями. Цими міркуваннями й кермувалась управа Спілки Українських Письменників та Літературно-Мистецького Клюбу, коли приступала до влаштовування авторських вечорів своїх членів.
Черговий авторський вечір у Літературно-Мистецькому Клюбі відбувся в середу 20 травня в 7 год. вечором. На тому вечорі численно зібрана публика слухала твори наших відомих письменників: поета С. Гординського та новеліста В. Софронова-Левицького. Першою точкою вечора був виступ д-ра М. Шлемкевича, який у короткім але змістовнім і цікавім рефераті дав характеристику обох письменників, насвітлюючи їх творчість на фоні 20, 30 і 40-вих років, що знайшли своє відзеркалення у торах згаданих авторів. У дальшому ході вечора (перша частина) артисти львівського театру Ю. Зорич, В. Лаврівський та артист київського театру С. Дубровський відчитали твори письменників. З творів Гординського публика слухала уривки з ліричної поеми "Сновидів", поезії "До друзів", "Знак Ґрифа", "Нотатник" (зі збірки "Вітер над полями") та уривки з поеми "Сім літ". З творів Левицького С. Дубровський прочитав новелю "Два сини". В другій частині рецитаторка І. Гургула відчитала поезії Гординського з циклю "Холм". Опісля С. Дубровський, у супроводі фортепіяну, за яким сидів комп. Борис Кудрик, виконуючи свою композицію, відчитав нарис Левицького "Пяністка", друкований вже в "Наших Днях". На закінчення вечору арт. Лаврівський прочитав вірш Гординського "Крок днів приспішених".
Кожний прочитаний твір публика нагороджувала рясними оплесками, висловлюючи своє признання для високомистецької вартости творів та для мистецтва декляматорства. Поезії Гординського — це не лише його "я", це живий ритм нашого минулого, нашого теперішнього і вдумливе сподівання майбутнього. В кожному рядку його поезії відчувається ця питома йому творча, кипуча сила, яка надихує його поезії неспокоєм, пристрастю до виявів життя, яка завсіди штовхає його вперед. Свої почування, міркування та пристрасті автор оправив, як добрий ювелір, у викінчену поетичну форму. В. Левицький — расовий новеліст. На його творах неодин молодий прозаїк може повчитися, як писати добру новелю. Автор уміє спостерігати життя, цікавиться суспільним явищами, займає до них своє становище. Автор уміло користується також поетичними засобами.
Вечір цих двох авторів (як і інші вечорі) показує, що наше літературно-мистецьке життя у Львові не застоюється, що воно розгортається щораз ширше.
БЕН. 