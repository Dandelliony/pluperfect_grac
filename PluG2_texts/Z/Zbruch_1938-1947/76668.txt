◦ ◦ ◦ ◦

Шведське міністерство закордонних справ доручило свому посольству в Лондоні передати британському урядові протест у зв'язку з тим, що в понеділок цього тижня англійські літаки перелітали понад Швецією.
У зв'язку з війною на Новій Ґвінеї австралійський премієр заявив, що тропічні хвороби спричинили справжнє спустошення між австралійськими військами, які є на Новій Ґвінеї. Ці хвороби знищили 4 рази більше вояків, як їх упало дотепер у боях.
Американський лікар Д-р Бахман, що проводить так званим американським допомоговим комітетом в Чункіні, пише, що в чункінській армії нема взагалі ніякої санітарної служби. На 5 тисяч вояків не припадає навіть один лікар. Тиф та інші пошесті викликують постійно високі жертви.
"Нюз Кронікл" знову займається справою підводних човнів. Англійський часопис пише, що ще замало так само швидко або ще швидше будувати кораблі, як їх затоплюють. Кораблі можна у всякий час заступити новими, але не можна заступити їхньої залоги. Якщо б відкрито нові фронти, тоді б треба великого числа транспортних суден.
Згаданий в італійському звідомленні Кайруан — це старе арабське місто. Колись Кайруан був столицею. В східній частині французької Північної Африки вважають його святим містом.
Ройтер повідомляє, що британська адміраліція оповістила втрату британського підводного човна "П 48".
Головнокомандувач шведської армії генерал Тернер видав обіжник до військових командантів, в якому наказує якнайбільшу ощадність державними засобами. Кожний вояк обов'язаний щадити харчовими продуктами та оминати шкід на ріллі і в будинках і якнайбільше обмежити транспорти самоходами.
На берег біля Пунта Таріфа коло Ґібральтару, вода викинула розбитки кораблів. Недалеко від берега знайдено декілька рятункових човнів і один сплав без людей, навантажені товарами. Інші рятункові човни завважили еспанські риболови в Ґібральтарському проливі. Іде, мабуть, про останки великого британського корабля.
В Хорватії в області Блоково в південній Дальмації, спостережено в деяких місцях нові поклади нафти. Ці появи нафти зв'язують з повторюваними сильними землетрусами, що були в останньому часі в цих областях. Вислано фахівців для дослідження тих покладів.
Цими днями померла в Парижі пані Кайо. Літом 1914-го року відбувався процес цієї пані. Вона виконала атентат на головного редактора часопису "Фігаро", Кальмета.
Як повідомляють з Альжиру, курс англійського фунта і американського доляра впав в Північній Африці з 300—200 франків і з 75—50 франків. У французькій Екваторіяльній Африці діється те саме.
Стан облоги в Іраку. Труднощі мобілізації
СТОКГОЛЬМ, 15 лютого. Часопис "Свенска Морґенблят" повідомляє, що в цілому Іраку проголошено стан облоги. Турецькі військові кола припускають, що причини цього треба дошукатися в труднощах, які виринули при мобілізації.
Совєтські генерали оглядають бази в Південній Америці
ВІГО, 15 лютого. Як повідомляють з Pio Де Жанейро, 4 совєтські генерали й один адмірал літаком перелетіли Бразилію з незнаним призначенням. Припускають, що совєтські військовики оглянуть бази, що їх Злучені Держави створили в Бразилії та інших південно-американських країнах та що вони хочуть зробити умову в справі вислання постійних військових обсерваторів до Південної Америки.
Смуга СССР? Балкан мав би перейти до неї
БУДАПЕШТ, 15 лютого. Мадярський часопис "Пестер Льойд" довідується в колах заступників східно-европейських держав, що англо-саси планують від деякого часу інвазію европейського континенту через Балкан. Про ці плани говорили вони і Сталінові. Але він прийняв їх дуже неприязно і відкинув їх. Відповідаючи на ці плани урядам Великої Британії та Злучених Держав, Совєти виготовили навіть ноту, в якій поставили "вето" проти планів англо-саських держав, які хотіли б висадитися на Балканському півострові, мовляв — взагалі цілий европейський схід і південний схід належить до смуги впливу Совєтів. Ця нота Совєтського Союзу, так подає дальше інформація, викликала в Лондоні і Вашінгтоні здивування і допро вадила до напруження між англо-американськими державами та Совєтським Союзом, а його наслідком було те, що Сталін не взяв участи в конференції в Касаблянці. Одначе міжтим це напруження заникло, а то тому, що Англія як також і Злучені Держави, признали те, що побіч балтійських держав Польщі, частин середньої Европи, Румунії і балканські держави належать до смуги большевицьких впливів, бо "ніхто не може мати сумніву щодо просовєтських настроїв у цих країнах". Тому аліянти залишили ввесь Балканський півострів аж по Салоніки Совєтам тільки для їхніх впливів та зобов’язалися одночасно не переводити ніяких операцій на цих теренах без повної згоди Совєтського Союзу. 