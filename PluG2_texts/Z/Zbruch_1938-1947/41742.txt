◦ ◦ ◦ ◦ ◦ ◦ ◦

Продовольчі утруднення у Франції
БЕРЛІН, 18. (ТАРС). Німецьке інформаційне бюро повідомляє, що "нестача продовольства і сировини у Франції, викликана англійською блокадою, спонукала французький уряд вдатися до виробництва замінювачів. Як повідомляють з Віші, там провадяться досліди по вишуканню замінювача пального. Крім того, вже тепер з винограду добувають цукор".
Розпуск урядових комітетів у Румунії
БЕРЛІН, 19. (ТАРС). Німецьке інформаційне бюро передає, що румунським урядом розпущений ряд урядових комітетів. Функції їх перейшли тепер до відповідних міністерств. Так, наприклад, розпущені комітети по рибній промисловості, розведенню технічних культур, постійна землеробська рада, а також комісаріат нафти, функції якого перейшли до міністерства національної економіки.
Рішення виконкому Індійського національного конгресу
ЛОНДОН, 18. (ТАРС). За повідомленням бомбейського кореспондента агентства Рейтер, виконком індійського національного конгресу прийняв резолюцію, яка пропонує всім організаціям конгресу не вдаватись до громадянської непокори. В революції вказується, що, на думку Ганді, відстрочка кампанії громадянської непокори є необхідною в зв'язку з наступною розмовою Ганді з віце-королем Індії.
Американські повідомлення
НЬЮ-ЙОРК, 19. (ТАРС). Лондонський кореспондент агентства Юнайтед Пресс, діставши дозвіл ознайомитися з секретними донесеннями, повідомляє, що нічні нальоти німецької авіації за останні 10 діб майже не відбилися на оборонній роботі. Авіаційні підприємства пошкоджені мало, руйнування нафтосховищ невеликі, ні одна електростанція не припинила роботу. Зупинився лише один газовий завод. Серйозно пошкоджено в країні не менше 12 заводів, але раніше пошкоджені заводи в центральній Англії відновили роботу. Більша частина залізниць, що йдуть з Лондона, функціонує нормально. Робота деяких станцій частково порушена. Пароплави продовжують прибувати в лондонський порт. В секретних донесеннях відмічається посилення нальотів на Лондон і різке зменшення кількості нальотів на інші пункти.
НЬЮ-ЙОРК, 19. (ТАРС). Як передає агентство Юнайтед Пресс, за словами прибулого в Лондон добре інформованого норвежця, "німецькі власті в Норвегії почали повертати судновласникам сотні дрібних суден, реквізованих два місяці тому для вторгнення в Англію". В деяких колах гадають, що це свідчить про зміну плану вторгнення.
Адмірал Стірлінг про перспективи англо-італьянської війни
НЬЮ-ЙОРК, 19. (ТАРС). Агентство Юнайтед Пресс опублікувало статтю адмірала у відставці Стірлінга, присвячену перспективам англо-італьянської війни в Африці.
Якщо Італія, пише Стірлінг, не зуміє використати свій флот, операції проти Александрії і Суеца, мабуть, не приведуть до успіху.
Зараз, зазначав Стірлінг, наступ італьянців провадиться вздовж побережжя, де вони зазнають бомбардування з моря, а просування італьянців всередину країни зустрічає трудності, оскільки воно відбувається в безводній пустині. Італьянські лінії постачання знаходяться під загрозою англійських бомбардувань.
Німецькі повідомлення
БЕРЛІН, 19. (ТАРС). Верховне командування німецької армії повідомляє:
Німецька авіація, не зважаючи на тяжкі метеорологічні умови, атакувала вчора різні воєнні об'єкти в околицях Лондона. Успішного бомбардування зазнали доки і портові споруди в Тілбері, державна верф у Чатамі і велике нафтосховище в порту Вікторія. Кілька нафтових резервуарів і один танкер загорілися. Вночі німецька авіація продовжувала в широких масштабах нальоти на Лондон. Скинуті бомби важкого калібру на лондонські доки в районі Сілвертаун і доки Альберта, а також на інші важливіші воєнні об'єкти. У багатьох частинах Лондона виникли пожежі. Бомбардовані портові споруди в Ліверпулі і хімічні заводи в Віллінгемі, доки тайн в Ньюкестлі, а також аеродроми в середній Англії. Мінірування південних англійських портів триває.
В ніч на 19 вересня англійські літаки, що з'явилися над західною Німеччиною, в результаті дій німецької протиповітряної оборони примушені були повернути назад. При цьому англійці скинули бомби на невоєнні об'єкти.
Загальні втрати ворога вчора становили 36 літаків. 13 німецьких літаків не повернулися на свої бази.
БЕРЛІН, 19. (ТАРС). За повідомленням німецького інформаційного бюро, в ніч на 18 вересня англійські літаки знову скинули фугасні бомби на Гамм. Воєнні об'єкти не потерпіли. Зруйновано багато приватних будинків. Є людські жертви. В Крефельді в результаті бомбардування зруйновано два жилих будинки. 3 чол. убиті, кілька поранено.
Одночасно повідомляється, що в серпні і в першій половині вересня англійська авіація втратила 2.096 літаків.
Англійські повідомлення
ЛОНДОН, 19. (ТАРС). За повідомленням міністерства авіації, англійські військово-повітряні сили розпочали 17 і в ніч на 18 вересня дуже широкі операції проти воєнних об’єктів противника на окупованих ним територіях і в самій Німеччині. Скрізь заподіяна велика матеріальна шкода.
Особливо широкого розмаху операції набрали в ніч на 18 вересня, коли великі сили англійських бомбардувальників зробили нальоти на порти Ла-Манша, які знаходяться під німецьким контролем. Ці найбільші за останні два тижні нальоти мали метою паралізувати заходи противника по підготовці вторгнення в Англію. Посиленого бомбардування зазнали порти, доки, судна, баржі і позиції берегової артилерії на французькому, бельгійському і голландському побережжі Ла-Манша. Багато бомб скинуто в районі миса Грі Не, де установлені німецькі далекобійні гармати. Великі пошкодження заподіяні також доковим спорудам Дюнкерка. Кілька великих нальотів було проведено на Булонь, де крім портових об'єктів зазнали бомбардування судна і баржі. Пожежі, що спалахнули, були видні на віддалі 30 км. від Булоні. В Остенде англійські літаки бомбардували портові споруди, головні доки і коло 30 барж. За словами одного з льотчиків, який брав участь у нальоті на Остенде, англійські літаки не зустріли майже ніякого опору противника.
Великі скупчення барж атаковані в районі Фліссінгена. Багато бомб було скинуто на портові споруди Антверпена. Відмічено прямі попадання на судна, які стояли на ріці Шельді, і річкові доки. Великий наліт був проведений на воєнні об'єкти в районі Брюсселя і на гавань Шербурга. На суднах спалахнули величезні пожежі. Потоплено два великих транспортних судна. Сильна пожежа спалахнула і в районі Кале.
Неодноразового посиленого бомбардування зазнали також воєнні об'єкти противника в районі Гамбурга, Крефельда, Гамма, Еранга, Оснабрюка, Сеста, Кельна. В гамбурзьких доках почались пожежі. Під час нальотів на Німеччину бомби скидались і на аеродроми.
В ніч на 19 вересня англійські літаки знов посилено бомбардували порти Ла-Манша на французькому і бельгійському побережжі. Пожежі часом були видні з берегів Англії.
Німецька авіація в ніч на 19 вересня продовжувала свої нальоти поодинці або невеликими загонами. В багатьох частинах Лондона заподіяно великі руйнування. Однак, в основному потерпіли невеликі житлові будинки в районі центрального Лондона і в передмістях на південному березі Темзи, де багато будинків було або частково або повністю знищено. Запалювальні бомби викликали численні дожежі, які удалось швидко локалізувати. За попередніми даними, убито 90 і серйозно поранено 350 чоловік.
За межами Лондоні німецька авіація проявляла порівняно невелику активність. Є деяка кількість убитих і поранених.
В боях збито 46 літаків противника. Англійська авіація втратила 12 винищувачів. 