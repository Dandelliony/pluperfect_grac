◦ ◦ ◦ ◦ ◦ ◦ ◦

Переліт французських літаків у Африку
НЬЮ-ЙОРК, 20. (ТАРС). Як повідомляє агентство Юнайтед Пресс з Бордо, за заявою представника військового міністерства, французькі літаки відправляються на південь, де створюються нові військово-повітряні бази. Місце знаходження нових баз не вказується.
За повідомленням агентства Ассошіейтед Пресс з Мадріда, 4 французських літаки зробили вимушену посадку в різних районах Іспанії, при чому один літак відновив свій політ. Команди решти літаків інтерновані. Агентство вказує, що за заявою членів команди, вони направлялись в Алжір. Таким чином, продовжує агентство, підтверджуються повідомлення про масовий переліт французьких літаків у Африку.
Французський уряд покинув Бордо
НЬЮ-ЙОРК, 20. (ТАРС). Агентство Юнайтед Пресс, покликаючись на достовірні джерела, передає, що французський уряд виїхав з Бордо.
Перехід французькими солдатами швейцарського кордону
БЕРЛІН, 20. (ТАРС.) Німецьке інформаційне бюро передає, що розташовані на швейцарському кордоні французський гарнізон в кількості 400 чоловік, а також дивізіон важкої артилерії в ніч на 20 червня перейшли кордон. Французькі солдати були роззброєні швейцарською прикордонною охороною і відправлені вглиб країни.
Дії англійської авіації
ЛОНДОН, 19. (ТАРС). Агентство Рейтер передає подробиці нальоту англійських бомбардувальників на північно-західну Німеччину. Англійські літаки бомбардували воєнні об'єкти в Гельзенкірхені, Гомбургу, Ванні, Ейккелі, Ессені, Доллбергені, Гамбургу, Аахені, Дюісбургу, Рейдті, Кельні і Кобленці. Бомби були також скинуті на аеродром в Амстердамі. Два англійських літаки не повернулись на свої бази.
Воєнні дії у Франції
РИМ, 20. (ТАРС). Агентство Стефані повідомляє, що німецькі війська сьогодні ввійшли в Ліон, не зустрівши ніякого опору. Німецькі власті запропонували французьким властям залишатись на своїх постах. Німці зайняли міст через Рону, казарми, склади зброї, склали боєприпасів і порохові заводи. Інша колона військ зайняла Роанн іі Кюлоз і вступила в Савойю. Французські прикордонники втекли в Швейцарію. Німецькі війська підготовляють зайняття Сент-Етьєна — центру виробництва автоматичної зброї. Колони німецьких військ просуваються в напрямі на Бордо".
Зайняття Ліона німецькими військами
ЛОНДОН, 20. (ТАРС). Агентство Рейтер повідомляє, що "Ліон зайнятий передовими німецькими загонами".
Бомбардування Бордо
НЬЮ-ЙОРК, 20. (ТАРС). Як повідомляє агентство Ассошіейтед Пресс, вчора місто Бордо було чотири рази бомбардоване.
Італьянська газета про дальший етап війни
НЬЮ-ЙОРК, 20. (ТАРС). Як передає римський кореспондент агентства Юнайтед Пресс, італьянська газета "Джорнале д’Італіа" заявляє, що дальшим етапом війни буде "масовий напад з моря і повітря на Англію, щоб зломити її морську міць".
Воєнні заходи Ірландії
НЬЮ-ЙОРК, 20. (ТАРС). Агентство Юнайтед Пресс повідомляє, що за останні два тижні 50 тисяч чоловік включені в ірландські оборонні частини.
Повідомлення італійського командування
БЕРЛІН, 20. (ТАРС). Німецьке інформаційне бюро передає, що в опублікованому сьогодні повідомленні італьянського командування відмічені дії італьянської авіації, яка бомбардувала численні опорні пункти в Середземному морі і на суші. Бомбардування заподіяло значної шкоди. Потоплений один французський торпедний катер. В районі Кіренаіки італьянські літаки знищили кілька ворожих танків. 