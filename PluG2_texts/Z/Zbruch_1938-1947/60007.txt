◦ ◦ ◦ ◦ ◦

Масові арешти — Індія пробуджується
Токіо, 14 грудня. Англійська влада перевела в Індіях масові арешти японців, закриваючи одночасно всі японські підприємства. Провідник індійських націоналістів Яля Габад заявив, що Індія змагатиме до повної незалежності і тільки ця війна зможе успішно розв'язати це питання.
Японія — Індо-Китай
Токіо, 14 грудня. Японська імператорська головна кватира повідомила про заключення військового союзу між Японією і Французьким Індо-Китаєм. Умову підписали представники японського експедиційного корпусу в Індо-Китаю і індо-китайського уряду.
Налет на Гаваї
Токіо, 14 грудня. Один офіцер з інформаційного відділу воєнно-морського флоту, дав повідомлення про наліт на Гаваї. Він казав, що під час першої атаки падали сильні дощі. Не зважаючи на негоду — атака зачалася в приписаному часі. Зачали її дві формації японської авіяції, з яких одна була озброєна торпедами а друга бомбами. Японська авіяція втратила під час атаки на Гаваї около 30 машин. В порівнанню до велетенських успіхів, треба не вважати невеликою втратою. Справоздавець інформаційного відділу японського військово-морського флоту, говорив опісля про бомбардування Сінгапуру, де японці не втратили ані одної машини. Вкінці говорив він про акцію, яка була скерована на Філіппіни. Під час дотеперішних повітряних атак на півострови, знищено всі ворожі машини першої лінії.
Атаки на Маляї
Токіо, 14 грудня. Під час японських повітряних атак в районі маляйських островів, збито вчора в повітряних боях 6 бомбардувальників типу "Юленгейм" і 5 винищувачів типу "Буфальо", 10 бомбардувальників "Бленгейм" знищено на землі. Від вибуху війни, за повідомленням імператорської Головної кватири, знищено на цьому відтинку загалом 86 ворожих машин. Не зважаючи на недогідні атмосферичні умовини, відбуваються воєнні операції в найтіснішій співпраці між японською армією і японською авіяцією.
Бої на Східному фронті
Берлін, 14 грудня. Не вважаючи на поменшення боєвих дій на Сході, наслідком зимової негоди, на всіх відтинках східного фронту продовжувалися локальні бойові дії. Зокрема німецька авіяція на цілій ширині східного фронту в день і в ніч проводить розвідувальні налети на фронтові і позафронтові позиції ворога, сягаючи інколи аж в його запілля. Під час цих налетів бомбардовано з добрим успіхом ворожі укріплення і позиції військ. В районі Москви большевицькі війська при допомозі танків і артилерії намагалися атакувати німецькі частини. Німецькі війська відбили цю контратаку, знищивши при цьому 5 ворожих літаків, а 5 дальших пошкодили.
Берлін, 14 грудня. Вояки одного поммерського піхотного полку відбили вчора вночі одну большевицьку атаку в полудневій частині східного фронту. Розвідувальні частини полку, які вернулися біля півночі, повідомили про сильні рухи за ворожими лініями. Швидко після цього зблизилися без гомону большевицькі сили до передпілля німецьких сторожових постів. Німецькі вояки стріляли світляними кулями, які широко освітлили терен. Большевики були тим цілком заскочені. На них посипався з усіх боків нагальний рушничний і кулеметний вогонь і вони мусіли відступити швидко з найтяжчими втратами.
Берлін, 14 грудня. На оточувальному фронті Севастополя відперто в передостанню ніч німецькими військами запеклі большевицькі наступи. Не зважаючи на дуже великі втрати, ворог проводив повторні атаки в силі одного полку та намагався наступом здобути німецькі позиції. На поодиноких місцях бойового району знищено большевицькі ударні відділи в нагальних рукопашних боях або їх розпорошено. Німецька артилерія, не зважаючи на сильні дощі і подекуди на дуже густу мряку, взяла вчора большевицькі полеві позиції і панцирні гнізда під успішний вогонь.
Берлін, 14 грудня. На середущому відтинку східного фронту два большевицькі полки при допомозі танків заатакували німецькі позиції. Негайний німецький піхотний І артилерійський вогонь завдав ворогові таких тяжких втрат, що його наступ заломився перед найпереднішими німецькими пунктами опору і большевики відступили. Особливо успішно діяла тут оборонна зброя. З десятьох наступаючих большевицьких бронемашин, які виразно можна було замітити на тлі білого снігу, знищено п’ять і вони залишилися перед німецькими позиціями. Других п'ять бронемашин відступили під вогнем німецької зброї на большевицькі лінії.
Берлін, 14 грудня. На Карельському перешийку і на Свірському фронті фінська артилерія взяла під успішний вогонь ворожі позиції, сховища і батерії. Три ворожі дивізії під час здобуття міст Каргуметі і Повенца і під час переслідувань, майже цілком розпорошено і знищено. До вечора 9 грудня взято в полон дві тисячі бійців і стверджено, що на полі бою залишилося 3.000 большевицьких трупів. Переслідування решток ворожих одиниць в лісах відбувається далі. Фіни мали тільки незначні втрати. Загалом в тих боях впало 137 вояків.
Берлін, 14 грудня. Італійський корпус, не зважаючи на зимову негоду, проявив знову в останніх днях свою діяльність. У наступальних діях італійські частини зайняли нові місцевості. Атаки ворожої кавалерії і піхоти, піддержувані вогнем артилерії, були італійськими відділами відбиті. Ці бої, ведені спільно з німецькими частинами, показують німецько-італійське братерство зброї та ще раз дають доказ, що ні для німців, ні для італійців не страшна зима на сході і не страшні африканські спеки.
Берлін, 14 грудня. Фінські війська знищили під час здобування міст Каргумекі і Повенца три большевицькі дивізії. До вечора 9-го грудня забрано в полон дві тисячі большевиків, а три тисячі большевицьких трупів залишилося на полі бою.
В день вступлення Німеччини у війну проти СДА Фірер вислав телеграми з поздоровленням до короля Італії, до Дуче, імператора Японії і японського прем'єр-міністра. В цих телеграмах підкреслюється, що спільне братерство зброї виявиться певною запорукою перемоги трьох держав.
Головна кватира імператорського морського флоту Японії повідомляє, що біля Гавайських островів затоплено крім двох лінійних кораблів СДА, про які вже повідомлено, також лінкор "Арізона", водомісткістю в 32.600 тон.
Британська адміраліція повідомляє, що на зміну затопленому лінкорові "Пренс оф Велс" флагманським кораблем британського далекосхідного флоту призначений крейсер "Едінбург", водомісткістю в 10 тисяч рбт.
Амбасадор СДА у Віші відкликаний — так повідомляє стокгольмська газета "Ніга Даглігт Аллеганда". 