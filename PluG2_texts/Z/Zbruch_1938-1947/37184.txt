◦ ◦ ◦ ◦ ◦ ◦ ◦

Розпуск соціалістичної парти Шотландії
ЛОНДОН, 28. (ТАРС). На конференції шотландської соціалістичної партії було вирішено в зв'язку з зменшенням числа членів і фінансовими труднощами розпустити організацію. Шотландська соціалістична партія була організована в 1931 році і повинна була замінити незалежну робітничу партію. Шотландська соціалістична партія входила у склад лейбористської партії.
Антианглійські демонстрації в Іспанії
БЕРЛІН, 28. (ТАРС). Як повідомляє німецьке інформаційне бюро, 24 травня в Бургосі відбулась антианглійська демонстрація. Демонстранти несли плакат, на якому було написано: "Гібралтар для Іспанії". Аналогічні виступи відбулись в інших містах Іспанії.
Призов запасних в Греції
СОФІЯ, 28. (ТАРС). Газета "Утро" повідомляє з Афін, що вчора і в Греції були призвані в армію і запасні двох категорій призову 1934 і 1936 р. р. В найближчий час має відбутися призов запасних набору 1935 року, а також всіх запасних, які лічаться в авіації і розвідці.
Заходи в Англії проти парашутних десантів
ЛОНДОН, 27. (ТАРС). Згідно з опублікованим в Лондоні офіціальним повідомленням, в корпуси місцевої протиповітряної оборони, які організуються в Англії і які призначені для боротьби з можливими німецькими парашутними десантами, до цього часу записалось 400 тисяч чол. Деякі з цих корпусів вже одержали зброю і тепер несуть патрульну службу.
Новий призов в англійську армію
ЛОНДОН, 28. (ТАРС). Агентство Рейтер повідомляє, що в англійську армію призиваються військовозобов'язані, які народились в 1910 і 1911 р. р. Загальне число тих, що призиваються, визначається в 600 тисяч чоловік.
Попередження Німеччини
БЕРЛІН, 27. (ТАРС). Як повідомляє німецьке інформаційне бюро, відповідні німецькі органи вказують, що попередження Німеччини про те, щоб нейтральні торгові пароплави не користувались конвоєм ворожих воєнних кораблів, не мали належного результату. Судноплавні товариства нейтральних країн знову користуються конвоюванням. "Однак така позиція не нейтральна, бо пароплави посередньо беруть участь у війні. Цим самим вони піддають себе всім небезпекам війни і слід врахувати можливість знищення цих пароплавів. Німецькі органи знову підкреслюють, що, плаваючи під конвоєм воєнних суден, торгові пароплави піддають себе всім небезпекам війни".
Воєнні готування Італії
БУДАПЕШТ, 28. (ТАРС). Деякі газети продовжують підкреслювати посилені воєнні готування Італії. Римський кореспондент угорської газети "Фюггетлен Мадьярорсаг" гадає, що Італія вступить у війну в першій половині червня. Аналогічну думку висловлює також римський кореспондент газети "Хетфе". Він заявляє, що вслід за Італією у війну вступить також Іспанія, яка завжди з ненавистю дивилась на англійське панування в Гібралтарі. Угорська газета "Немзетер" повідомляє з Рима, що антианглійські демонстрації і нападки італьянської преси на союзників припинились.
Союзники вдержують ще Кале
ПАРИЖ, 28. (ТАРС). Агентство Гавас повідомляє, що вчора ввечері місто Кале ще вдержували французські війська.
Воєнні дії на західному фронті
ПАРИЖ, 28. (ТАРС). Сьогодні ранком опубліковано таке офіціальне французське комюніке про воєнні дії:
"Воєнне становище на півночі несподівано ускладнилось капітуляцією бельгійського короля, армія якого билась на стороні французьких і англійських військ. Останні справились з новою обстановкою і продовжують битися. На решті фронту не відбулось нічого істотного. 