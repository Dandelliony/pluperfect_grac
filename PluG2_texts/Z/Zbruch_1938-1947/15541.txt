Заборона книгарні Н.Т.Ш. — Немає товару для українців. — Комуністичний вандалізм.

Книгарні Наукового Tов. ім. Шевченка в Луцьку не вільно продавати газет! Повітовий староста у Луцьку Ян Косцьолек заборонив книгарні Наукового Т-ва ім. Шевченка в Луцьку, вул. Ягайлонська 95, продавати часописи, при чому у дотичному письмі заявив, що свого рішення не мотивує, бо воно спирається на якомусь розпорядку волинського воєводи з 30. 8. 1935 ч. 17/35, яке такі постанови залишає "свобідній оцінці влади". — Ця заборона є черговим звеном у послідовній акції, яку ведуть на Волині всі польські офіціяльні й неофіціяльні чинники, щоб не допустити незалежну українську пресу до рук українського читача на Волині.
Пан Вінклєр теж не має товару для українців. Як довідуємося, дроґерія п. Вінклєра в Ринку також відмовляє продажі товару клієнтам, які говорять по українськи. Обслуга цієї крамниці замість видати товар, відповідає українцям: "Тутай ендеци". У звязку з тим звертаємо увагу українській суспільности, яка все ще ходить по закупи до чужих крамниць, що всі польські крамниці і харчівні дістали інструкції від ендецьких орґанізацій не обслуговувати українців. Може це врешті відучить нашу суслільність від "торговельної вірности" чужому господарському світові.
Комуністичний вандалізм. Оноді вечором місцеві комуністи-бандити підпалили обійстя о. Сірецького, пароха в Гаврилівці, б. Надвірної. Протягом години згоріла вся паша, намолочене ще збіжжя та господарські знаряддя і будинки. Комуністично безбожницьке дикунстство шаліє там на добре справленій ниві довоєнної демагогії у тому повіті. Варта пригадати, що попереднього пароха тієї парохії під звуки дзвонів та рондлів вигнали із села, зрабувавши його раніш до нащаду та контузиюваня, що і було посередньою причиною його смерти. Прикре воно тим більше, що стрінуло тепер одного з найкращих священників Станиславівщини, глибоко ідейного та незвичайно заслуженого робітника на народній ниві, людину великої культури, брата пок. директора Українського Театру Романа Сірецького, — політичного вязня — австрійського, московського та польського. Ще більше дико всім тим, що як довідуємося, склалося саме в часі важкої недуги дружини о. С. 