◦ ◦ ◦ ◦ ◦ ◦ ◦

Львівський Обласний Суд. Львівський обласний суд почав свою роботу. Нещодавно в суді відбулася перша нарада судових засідателів, що обрані на фабриках, заводах і установах. Голова обласного суду познайомив учасників з веденням справ в радянському суді. Перше засідання обласного суду відбудеться 10 січня.
Талановитий колектив. З Харкова до Львова приїхав джаз-оркестр ЦК спілки залізничників Півдня. Він має на меті обслужити працівників Львівської залізниці, а також трудящих області. Джаз-оркестр складається з 25 чол., який працює під керівництвом Олександра Корнілова та композитора Євгена Рохліна. В програмі оркестру пісні про батьківщину, пісні з радянських кінофільмів та ряд творів західно-європейських композиторів.
Перший виступ джаз-оркестру відбувся в Палаці залізничників. Трудящі палко вітали талановитих музикантів. Після гастролів у Львові джаз-оркестр виїжджає до Самбора, Дрогобича, Перемишля та інших міст західних областей України.
Оперзведення штабу Ленінградського військового округу. Протягом 6 січня на фронті нічого істотного не відбулося. На Ухтинському напрямі сутички розвідувальних загонів. На Ребольському і Петрозаводському напрямах шукання розвідувачів і рушнично-кулеметна перестрілка. На Карельському перешийку шукання розвідувачів і артилерійський вогонь.
Наша авіація провела ряд вдалих атак по резервах і воєнних об'єктах противника. У повітряному бою збито 10 літаків противника.
Протягом 7 січня на фронті нічого істотного не відбулося. На Ухтинському і Ребольському напрямках шукання розвідувачів. На Петрозаводському напрямі діями одного з наших розвідувальних загонів розгромлений загін противника. На Карельському перешийку шукання розвідувачів і артилерійська стрілянина.
Через погану погоду дії авіації носили обмежений характер. 