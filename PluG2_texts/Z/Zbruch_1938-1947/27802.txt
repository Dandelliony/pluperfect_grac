◦ ◦ ◦ ◦ ◦ ◦ ◦

За мир в Європі!
Німецька преса про радянсько-латвійський пакт
БЕРЛІН, 7 жовтня (ТАРС). Газета "Берлінер Борзенцейтунг" друкує кореспонденцію з Москви, присвячену укладенню пактів про взаємодопомогу між Радянським Союзом і його західними сусідами.
Значення цих пактів, говориться в кореспонденції, в тому, що Радянський Союз створив, в небезпечний для Європи момент, цілу систему добре організованих заходів для забезпечення постійного миру в Європі. В момент, коли загроза війни, все загострюється, Радянський Союз знашов шлях до схоронення миру на більшій частині європейського континенту. Ось чому радянський народ з великим задоволенням вітає укладення пакту про взаємодопомогу між СРСР і Латвійською республікою. Угода між обома країнами заснована на взаємному довір'ї. При підписанні пакту про взаємодопомогу, підкреслює газета, обома сторонами було визнано, що різниця в державному устрої не може бути перешкодою для плодотворного співробітництва між ними. Радянсько-латвійський пакт, пише у висновку газета, створив ще більш міцну основу для дружного і добросусідського співробітництва між обома народами.
Газета "Фелькішед Беобахтер" друкує кореспонденцію з Риги, в якій вказується, що підписання радянсько-латвійського пакту зустрінуто в Латвії, як істотний результат нової політики в східній Європі. В латвійських політичних колах, говориться далі в кореспонденції, з особливим задоволенням сприйняли пункт договору, який відмічає, що суверенні права держав, їх політичний, економічний і соціальний лад будуть поважатись в повній мірі.
Латвійська преса про радянсько-латвійський пакт про взаємодопомогу
РИГА, 6 жовтню (ТАРС). Вечірній випуск газети "Рітс", яка вийшла вчора в 11 годин ночі повідомив населення Латвії про те, що між Латвією і Радянським Союзом укладено договір про взаємодопомогу. Газета передає повідомлення радіо з Москви про цей договір.
Сьогодні договору про взаємодопомогу між СРСР і Латвією газети присвятили перші полоси під крупними заголовками: "Укладено пакт про взаємодопомогу між СРСР і Латвією".
Все населення з великим задоволенням зустріло підписання договору. Вчора вечором і особливо сьогодні ранком всюди обмінювалися думками про цей договір. Латвійське населення вітає дружбу між народами Латвії і Радянського Союзу.
Серед населення радісне збудження. При зустрічах люди вітають один одного. Виникають десятки питань про те, чи означає договір про взаємодопомогу також наближення латвійського народу до радянської культури, чи будуть в Латвії демонструватися радянські кінокартини, продаватися радянські газети, література, чи будуть приїжджати в Латвію радянські артисти. Великий інтерес проявляють до питань практичної реалізації пакту, зокрема до питань про торговельні взаємовідносини Латвії і Радянського Союзу.
Воєнні дії на західному фронті!
ЛОНДОН, 6 жовтня (ТАРС). Кореспондент Агенства Брітель Юнайтед Пресс повідомляє з Реміха (Люксембург), що в долині річки Мозель вночі 4 жовтня і ранком 5 жовтня відбувалась велика артилерійська канонада, яка тривала 7 годин. В артилерійській перестрілці взяли участь важкі гармати французької лінії Мажіно і німецької лінії Зігфріда. Бомбардування почалося з німецького боку, у відповідь на спробу французьких патрулів наблизитись до перехрестку доріг Реміз-Метлан і Зірк-Саарбург. Обидві сторони концентрували вогонь на передових позиціях ворога. Французька і німецька піхота вступили в бій на широкому участку в долині річки Модель. Дуже скоро майже половина долини була в вогні. Вибухи снарядів освічували територію між ворожими окопами, де відбувався рукопашний бій. Бій продовжувався 19 годин 4 жовтня до 2 го дин ранку 5 жовтня. Тоді перестрілка припинилась і обидві сторони підбирали своїх убитих і поранених.
ПАРИЖ, 6 жовтня (ТАРС). Агенство Гавас передає з Люксембургу, що після спокійної ночі ні-мецька важка артилерія бомбардувала Руссдорфів 2 км від Зірк.
Зведення верховного командування німецької армії
БЕРЛІН, 7 жовтня (ТАРС). Німецьке інформаційне бюро передає слідуюче повідомлення верховного командування німецької армії: "Серед лишків польського війська, яке капітулювало вчора біля Корцка, знаходилось 2 командири дивізії і 100 офіцерів.
На заході спроби ворожого дозору зробити розвідку були відбиті. На решті участків мав місце тільки розвідувальний вогонь. Французькі розвідувальні літаки намагалися опівдні перелетіти Рейн поблизу Бонга. Вони були відігнані німецькими винищувачами і зенітною артилерією. В повітряному бою було збито один французький розвідувальний літак. Другий французький літак був змушений сісти поблизу Ейскірхена. Екіпаж в кількості 4 чоловік, в тому числі підполковник генерального штабу, взяті в полон. Про втрати з нашого боку зведень не поступило".  