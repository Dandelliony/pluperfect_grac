◦ ◦ ◦ ◦ ◦ ◦ ◦

Український Центральний Комітет — Відділ Опіки над Молоддю та Родиною — в Кракові подає до відома всім тим українцям, які покінчили в минулому році інструкторські курси пожежних сторожей, або курси начальників пожежних сторожей, щоби подали свою адресу, подаючи слідуючі дані: прізвище й імя, дату уродження, віросповідання, місце замешкання, заняття. Подати, де покінчив курс і в якому часі, чи має документи, які та ким видані. Всі дані конче потрібні до реєстрації інструкторських сил. Звідомлення переслати на адресу: Український Центральний Комітет, Відділ Опіки над Молоддю та Родиною, Краків, вул. Зелена 26 (Украінішер Гавптаусшусс ін Кракау, Ґрінеґассе 26).
Зїзд правників 13. і 14. IV. ц. р. з причини відомих часових обмежень залізничого руху не відбудеться. Новий речинець зїзду буде своєчасно поданий до відома. Проситься всі Правничі Секції переслати негайно поіменний список учасників зїзду для виєднання їм дозволів на переїзд і поворот залізницею. — Правнича Секція при УЦК.
Сходини студентської секції при УДК в Кракові відбудуться в суботу 12. квітня ц. р. в домівці при вул. Баторого 10/1 в год. 19.30 з інформаційним рефератом "Завдання КоДУС-у". Приявність усіх студентів обовязкова!
"Україніка" в словацькій пресі. Братиславський "Франтішкански Обзор", квартальник богословів, помістив в 1. ч. 6-го річника 1940 р. статтю "Про ювилей 950-літньої річниці хрещення України 988—1933" в 2. і 3. ч. довшу розвідку про історію Василіянського Чину, в 1. ч. з 1941 р. — довшу фільософічну розвідку. В історії про Василіянський Чин подано його заснування, розвиток у східньо-римській імперії, про Василіян в Україні від часу прийняття христіянства, про церковну й культурну працю. Про ювилей хрещення України, про Чин СВВ, оснування манастирів від XI. ст. написані статті в латинській мові, для інформації чужинців. Фільософічну статтю в латинській мові написав о. М. Каровець ЧСВВ. 