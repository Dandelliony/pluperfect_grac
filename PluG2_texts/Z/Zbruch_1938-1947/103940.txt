По Львову і області.

Будівництво в сільському господарстві. Протягом цього року на Львівщині буде збудовано 5 машинно-тракторних майстерень при Порудинській, Мальчицькій, Дубівській та ін. MTC. На ремонт існуючих та будівництво нових машинно-тракторних майстерень передбачаються витратити один міліон 400 тисяч карбованців. Для будівництва ветеринарних лікувально-профілактичних установ, (ветлікарень, ізоляторів-стаціонарів, газокамер та амбулаторій) в цьому році буде витрачено понад один міліон карбованців. Зокрема, у Львові буде збудована нова ветлікарня, у Ново-Милятині — ізолятор-стаціонар і т. д.   Нові кінознімання. Львівський кореспондентський пункт української студії «Кінохроніка» намітив цікавий план нових кінознімань у Львові. Щомісяця кінооператори тт. Філічкін і Смородін роблять кілька знімань різних кіносюжетів. Протягом березня передбачається відбити на кіноплівці життя і роботу учнів першої школи фабрично-заводського навчання, етнографічний музей, музей Івана Франка, підготовку до весни, виробництво електрочайників на заводі електроприладів та ін.   Путьовки на курорти і в санаторії. В цьому році Львівський обком профспілки держустанов надіслав для лікування на курорти Криму, Одеси та Кисловодська десять чоловік. Серед тих, що одержали путьовки на курорти більша частина інваліди Вітчизняної війни. Тепер місцеві комітети профспілки провадять роботу серед працівників державних установ по виявленню осіб, які за станом свого здоров'я потребують курортного лікування. Обком профспілки одержав також путьовки в дитячі санаторії.. Перша група дітей по цих путьовках вже відпочиває у Львівському дитячоку санаторії.   Молочні кухні. Для виготовлення додаткового харчування немовлятам, на Львівщині працює 15 молочних кухонь. В цьому році у Львові стала до ладу центральна молочно-харчова станція та при дитячих консультаціях відкрито сім роздаточних пунктів.   Дитячі ясла і санаторії. 23 дитячих ясел зараз працюють на території нашої області. Тільки у Львові їх 14. Відкрито також спеціальні ясла-санаторії для дітей, хворих на туберкульоз. Крім цього, в обласному центрі діють два дитячих санаторія на 100 ліжок.   Родильні будинки і акушерські пункти. За часів радянської влади на Львівщині зросла сітка родильних будинків і акушерських пунктів. Тепер в області діють три родильні будинки: у Львові, в Кам’янці Бузькій та в Зимній Воді, а також працює 80 акушерських і фельдшерсько-акушерських пунктів. При міських лікарнях є 329 ліжок для породіль і понад 100 таких же ліжок у сільських лікарнях.   В балетній групі театру. За останній час колектив балетної групи Львівського державного театру опери та балету провів значну роботу по підготовці нових виконавців партій Марії, Зареми, Вацлава, Гирея і Нур-Алі у балеті «Бахчисарайський фонтан». Тепер у виставах цього балету беруть участь члени колективу тт. Бобко, Яригіна, Мізурова і ін. Підготовкою нових виконавців керував асистент балетмейстера тов. Мономахов. З другої половини березня балетна група театру розпочинає роботу над підготовкою балету «Спляча красуня» та вечори балетних танців у постановці заслуженого артиста Білоруської РСР К.Я. Голейзовського.   Зариблення ставків. На території Пониковецького району знаходиться понад 600 гектарів ставків. В зв'язку з наближенням весни працівники рибного господарства розгорнули відповідну підготовку до зариблення їх. З тих ставків, які були зариблені в минулі роки, протягом 1946 року буде виловлено Десятки центнерів риби.   Вільна Україна 