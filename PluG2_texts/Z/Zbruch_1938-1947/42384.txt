◦ ◦ ◦ ◦ ◦ ◦ ◦

Жертви повітряних бомбардувань Лондона
НЬЮ-ЙОРК, 2. (ТАРС). Як повідомляє агентство Юнайтед Пресс, за неофіціальними відомостями, під час повітряних нальотів на Лондон у вересні було вбито 5 тисяч і поранено 8 тисяч чоловік.
Переговори Ганді з віце-королем Індії
ЛОНДОН, 2. (ТАРС). Агентство Рейтер передає, що 30 вересня відбулась зустріч Ганді з віце-королем Індії. Розмова продовжувалась коло двох з половиною годин.
НЬЮ-ЙОРК, 2. (ТАРС). За повідомленням агентства Ассошіейтед Пресс, віце-король Індії Лінлінтгоу заявив Ганді, що уряд Індії відмовляється скасувати обмеження свободи слова, на чому наполягає індійський національний конгрес.
Як передають, відповідаючи віце-королю, Ганді заявив, що "конгрес заклопотаний тим, щоб не чинити перешкод англійському урядові, але в той же час не відмовляється від продовження пацифістської діяльності".
Нота США Німеччині в питанні про німецькі післявоєнні борги
НЬЮ-ЙОРК, 2. (ТАРС). Як передає агентство Ассошіейтед Пресс, 12 вересня державний департамент послав німецькому урядові ноту, в якій нагадується про належний черговий німецький внесок по післявоєнних боргах. Агентство відмічає, що в ноті, всупереч звичайній практиці, нема вказівки, що США готові розглянути пропозиції боржника про укладення нової угоди в питанні про борги. Представники державного департаменту відмовились коментувати питання про те, чому в останній ноті опущена така вказівка.
Післявоєнний борг Німеччини Сполученим Штатам становить приблизно 271 млн. доларів.
Втрати французів
ЛОНДОН, 1. (ТАРС). У Франції вважають, що у війні з Німеччиною було вбито 100 тисяч французьких солдат. Крім того, 2 міліони французів перебувають в Німеччині в полоні. Цим і пояснюються сильна недостача кваліфікованих робітників у Франції.
Дії французських властей у Тяньцзіні
НЬЮ-ЙОРК, 2. (ТАРС). Як повідомляє агентство Юнайтед Пресс, поліція французської концесії в Тяньцзіні захопила радіоустаткування, книги і записи американської радіокомпанії "Амерікен радіо сервіс", які охоронялись американцями. Крім того арештовані 7 китайців, службовців цієї радіокомпанії. Японські власті наполягають на видачі їм арештованих. Власті англійської і французської концесій у Тяньцзіні недавно заборонили діяльність американської радіокомпанії.
Воєнні дії в Китаї
В Північному Китаї. В провінції Шаньсі вперті бої відбуваються протягом кількох днів навколо Юйше (на південь від Тайюані). Щоб відкинути від міста китайські війська, японці застосували проти них авіацію, однак прорвати кільце китайської облоги не вдалося. Китайці захопили три пушки, чотири протитанкових гармати, сім мортир, 25 кулеметів, 240 гвинтівок, 40 коней і інше спорядження. Японцями втрачено вбитими і пораненими 600 чоловік.
В районі Цзаоцзяна японські війська намагались атакувати китайський гарнізон Дунгаоцуня, але змушені були відступити, лишивши на полі бою одну гармату, два важких і 8 легких кулеметів, багато гвинтівок і патронів.
В Центральному Китаї. Головні операції китайської 4-ої армії за останні 10 днів розвивались на кордоні провінцій Цзянсу і Аньхуєй. В районі Тяньчана японці втратили вбитими 1.000 чоловік. В провінції Аньхуєй китайські партизани атакували на-днях японські позиції в секторі Увей-Хечжоу, захопивши при цьому багато зброї і амуніції. 2 жовтня. (ТАРС).
Воєнні дії в Африці
РИМ, 2. (ТАРС). Італьянське командування повідомляє: "В північній Африці наші загони під час розвідувальних операцій виявили кілька танків і мотоциклів, залишених противником на південь від Сіді-Баррані після його втечі.
Літаки противника зробили кілька нальотів, в результаті яких є 5 поранених поблизу Бакбак і один поранений в Тобруку. Матеріальна шкода незначна.
В центральній частині Середземного моря зенітна артилерія нашого підводного човна "Медуза" збила англійський 4-моторний бомбардувальник.
В східній частині Середземного моря наші літаки атакували 2 крейсери противника. Одно з наших повітряних з'єднань бомбардувало гідролітакову станцію Адена. Всі літаки повернулись на свої бази.
Англійська авіація безуспішно намагалась бомбардувати Геріллі. Противник зробив також наліт на залізницю на північний схід від Діредауа. Вбитий один туземний солдат. Матеріальної шкоди не заподіяно.
Переслідування англійців у Французькому Марокко
ЛОНДОН, 1. (ТАРС). Агентство Рейтер повідомляє, що після подій, які мали місце біля Дакара, власті Французського Марокко посилили контроль над усіма особами, які підозрюються у ворожому ставленні до Німеччини і Італії. За наявними відомостями, 26 англійським підданим запропоновано покинути Касабланку і направитись в глиб країни, де над ними може бути встановлений більш суворий контроль.
Англія має намір відкрити дорогу Бірма—Китай
НЬЮ-ЙОРК, І. (ТАРС). За повідомленням агентства Ассошіейтед Пресс, в добре інформованих лондонських колах заявляють, що Англія в зв'язку з зміною обстановки на Далекому Сході, має намір відкрити дорогу Бірма—Китай. Англія консультувалася з цього приводу з урядом США. Гадають, що укладення Японією пакту з Німеччиною і Італією прискорять відкриття дороги. Передають, що на вчорашній наряді верховних комісарів Канади, Австралії, Нової Зеландії і Південної Африки обговорювалося питання про можливість обмеження експорту і Британської імперії в Японію. 