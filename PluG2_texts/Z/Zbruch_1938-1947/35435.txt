Кінозйомки 1 травневої демонстрації. — Усунути недоліки

Кінозйомки 1 травневої демонстрації
У Львові відкрито обласну філію української студії кінохроніки. У філії студії працюють оператор К. І. Богдан та асистент М. І. Корабельніков. Під час крупних кінозйомок у Львів приїжджає бригада операторів київської студії. Спеціальні кіножурнали, присвячені виборам в Українські Народні Збори та у Верховні Ради СРСР і УРСР користувалися успіхом у львівських глядачів.
Тепер кінооператори виїхали в села Львівської і Станіславської областей, де знімають хід весняної посівної кампанії.
Кінооператори діяльно готуються до зйомок під час першотравневого параду частин Червоної Армії і демонстрації трудящих. Зйомки будуть провадити тт. Богдан, Койфман, Громан, Корабельніков. Ці матеріали в той же день будуть літаком відправлені до Києва і увійдуть до екстренного випуску, присвяченого святкуванню 1 Травня.
Влітку буде розпочато зйомку спеціального кінонарису, присвяченого молодому радянському Львову. В нарисі буде зазнято, як молоде радянське місто, завдяки турботам більшовиків, міняє своє обличчя. Кінооператори з своїм апаратом побувають в театрах, на підприємствах, в дитячих і т. д. Усунути недоліки
20 квітня на лавах Яворівського району працювало понад 1000 селянських господарств. Засіяно ранніх зернових близько 600 га, забороновано зябу 682 і виорано 500 га.
Високу організованість в боротьбі за рясний урожай день-у-день показує село Рогізно, де в передвесняні дні народився перший в районі колгосп імені 17 вересня. Голова колгоспу тов. Мороз поставив перед собою завдання, сіючи ранні зернові, якнайбільше зберегти в грунті вологи. І, як правило, у селі раніше всіх виїжджають у поле колгоспники, а за ними слідом одноосібники.
Рогізнянська сільська Рада по праву вважається однією з передових. В той час, як села Стадники. Шкло і інші тільки включались в польові роботи, рогізняни вже дали перші гектари, а 19 квітня вони посіяли ранніх зернових 163 га і заборонували 196. Не погано також ідуть польові роботи в селах Прилубичі, Віжомля, Мужіловичі. Сівба ранніх зернових тут наближається до кінця.
Однак, в районі є і ряд серйозних промахів, недоліків. У вічі кидається хаос, який створився з обліком польових робіт. Як виявилось, в цій справі не досить були проінструктовані окремі голови сільрад, які тепер допускають цілу плутанину в складанні звіту про хід посіву і інших польових робіт.
Про що, наприклад, свідчить такий звіт: "конюшини посіяли 2 кг., льону 10 і ячменю 125 кг", — пише до земельного відділу голова Бердихівської сільради тов. Процик. А в земвідділі всі ламають собі голови, підраховують, догадуються.
Нестерпний прорив створився в районі із протруєнням посівного зерна. З 620 центнерів досі жодного кілограма не протруєно. І це тільки тому, що в цій важливій справі виключну безтурботність проявили облспоживспілка і облземвідділ. Тепер, коли район вступив у масову сівбу, в облземвідділі тільки спохватились, що треба протруїти посівне зерно. Вони строчать таку директиву: "Вашому району занаряджено облспоживспілкою через райспоживспідку ядохімікати". Дні йдуть, а ядохімікатів досі немає.
Ів. Туз. 