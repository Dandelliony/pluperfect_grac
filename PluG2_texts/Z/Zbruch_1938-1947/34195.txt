Дезорганізатори нормального обслужування трудящих

Спекулянти, серед яких найбільше колишніх купців, капіталістів та інших ворожих елементів, дезорганізовують радянську торгівлю в нашому місті, дезорганізовують постачання населення необхідними товарами. Багато спекулянтів скуповують промкрам, продукти харчування і потім перепродують в 5-6 разів дорожче їх вартості.
Шварц Герман Маркусович протягом 1939—1940 рр. ніде не працював, скуповував в крамницях різний крам: мило, горілку, і інш., а потім перепродував це по спекулятивним цінам. Коли на суді запитали цього спекулянта, чому він не працює, він відповів: — "Навіщо мені працювати, коли я за день "заробляю" 100 карбованців".
Розен Маркус Гершович весь час спекулював шкіряними виробами, маючи від цього велику наживу. При обшуці у нього виявлено велику кількість шкіри. Колишній власник крамниць Епель Юзеф Генрикович видавав з себе продавця дрібних речей. Він ходив по вулицях і викрикував: "Камики, камики, запальнички". А на квартирі у себе влаштував склеп різного промкраму та харчових продуктів, закуплених у державних крамницях.
Цими днями народні суди міста Львова розглянули справи цих ворогів, кожний з них засуджений до 5 років позбавлення волі в далеких місцевостях СРСР з поразкою в правах на 2 роки та конфіскацією всього майна. Трудящі, що були присутні на судових засіданнях, зустріли ці вироки з великим задоволенням.
Нарсуди Червоноармійського, Шевченківського і Залізничного районів також розглянули справи спекулянтів: Баума Хаїма Соломоновича, Штумера В. Ф., Флянцбляу Ф. С., Фішлєра Озіяша, Ліфшица Мозіса, Заца Давида, Шпаца Олександра та інших.
В радянській країні праця є справою честі, гордості і геройства. Хто не працює і не бажає працювати, а прагне наживатися за рахунок чужої праці, — той ворог народу. А з ворогами трудящі розправляються жорстоко.
Міста і села західних областей України будуть очищені від людської погані — спекулянтів.
А. Кенігштейн, міськпрокурор. 