У справі торговельних оборотів ярим насінням

Уряд Засівів Ґен. Ґубернаторства розпорядком ч. 5 з дня 18. лютого 1941 р. зобовязав зголошувати до продажі також яре сівне збіжжя (жито, овес, ячмінь, кукурудза, просо, гречка) і сівні олійні насіння (ріпак, ріпачок, лен). Хто приймає від продуцента партії цих плодів, що підлягають на основі цього розпорядку обовязкові зголошення, має заоферувати їх Урядові Засівів, чи уповажненому через нього урядам і одночасно предложити прібки. Цей обовязок торкається також тих партій, у справі яких підписано вже умову купна й достави, якщо не переведено ще достави.
Цей розпорядок постановляє, що: продажа і заміна з рук продуцента до рук продуцента не є обхоплені цими постановами.
Уряд Засівів може зголошені йому насіння або віддати до обороту, або сам закупить. Віддача до обороту може наступати під певними умовинами, або з докладними дорученнями продажі там, де Уряд Засівів призначить. Уряд може звільнити деяку кількість насіння від цього обовязку, може доручити, які партії слід замаґазинувати окремо, з яких кількостей слід створити пересічно середні партії. Насіння, що їх відкинуть як нездатні до засіву, треба зужиткувати так, як наказують постанови Центрального Рільничого Уряду, очевидно по ринкових нормах. Аж до одержання рішення уряду зголошене насіння замаґазинувати й перетримати його.
Цей розпорядок обовязує вже від 24. лютого і 1941 р. 1 лише до 30. квітня 1941 р.
Хто засіває найбільше конопель?
Сьогодні господарський світ звертає щораз більше уваги на управу конопель. З конопель мотуззя і вітрила найсильніші й найтриваліші, дарма, що дорогі. Колись в Европі сіяли багато конопель. Одначе згодом парова машина заступила в кораблях вітрила, а мотуззя роблено з дешевих матеріялів. Тепер бачимо знову зворот до конопель. Сьогодні найбільше сіють конопель у СССР, де продукція сягає 1,4 міліонів сотнарів, другою зчерги є Італія з 1 міліоном сотнарів, далі йде Югославія та інші держави. Найбільші ростом, бо ходять до 3-ох метрів висоти й найбільш пригожі для нас були б насіння югославянські, що ростуть менше-більше в тому самому кліматі. Італійські в нас не можуть доростати до такої висоти, бо звикли до лагіднішого клімату. 