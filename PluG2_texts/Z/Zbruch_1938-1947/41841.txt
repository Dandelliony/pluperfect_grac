◦ ◦ ◦ ◦ ◦ ◦ ◦

Перемога львівських тенісистів. До Львова повернулися відомі тенісисти-динамівці — чемпіон СРСР Гебда, Чайковський, Колч і Колчева, які брали участь у товариських зустрічах по тенісу з командами Тбілісі і Батумі. В Тбілісі львів'яни зустрілися з своїми одноклубниками. Ця цікава зустріч зібрала багато глядачів, які дуже тепло прийняли львівських майстрів тенісу. Гра закінчилася перемогою львів'ян з рахунком 7:1.
Вшанування пам'яті загинулих червоних бійців. В неділю Львівська дитяча туристично-екскурсійна станція організувала масове відвідування братніх могил червоних бійців, які рік тому впали смертю хоробрих в боротьбі за визволення Львова. До Винників, де поховані вбиті в бою червоноармійці виїжджало 400 піонерів і учнів шкіл. Тут відбулося піонерське вогнище. Діти вшанували пам'ять відважних воїнів країни соціалізму. 