◦ ◦ ◦ ◦ ◦

Затемнення сьогодні від 17.50 — 7.00 год. рано.
"Просвіта" при праці. Товариство "Просвіта", що до німецько-польської війни об'єднувало 83 філії в краю та 3.214 читалень, відновило свою діяльність уже в перших днях визволення. Живо й безпереривно йде організаційна, змістова робота. Відновляється членство до Матірної "Просвіти". Виділ, який очолює довголітні голова, д-р І. Брик, робить заходи в справі урухомлення видавництва, книгарні й переплетні, що ще до большевицьких часів належали "Просвіті". З нагоди визволення Києва зорганізувала "Просвіта" величаве свято у Львові. Подібні свята відбулись теж у краю. Живо працюють читальні "Просвіти". У Львові почало діяльність 10 читалень. Минулої неділі відбулося свято в читальні на Жовківській, де головою є о. А. Каштанюк. Усі філії та читальні піддержують живий зв'язок з Матірною "Просвітою" у Львові, як і до війни; звертаються за інформаціями в справі наладнання культурно-освітної роботи на місцях. Матірна "Просвіта" приміщена в своїм домі у Львові, Ринок ч. 10, а її канцелярія відкрита на першому поверсі щодня.
Продають бараболю. До Львова прийшли транспорти бараболі, яку вже розділяють між населення. У базі в Ринку ч. 9 закупити нараз 50 кг. бараболь на особу. Вчора видавали там бараболю для вулиць: Длугоша та Марка.
В'язничні сторожі. Відділ справедливості. Губернатор Дистрикту Галичина подає до відома: Всі бувші працівники в’язничної сторожі української та польської національності, які до дня 1-го вересня 1939 були зайняті на службі, повинні негайно зголоситися особисто або на письмі до Відділу Справедливості Губернатора Дистрикту Галичина в будинку уряду Дистрикту. При зголошенні треба подати життєпис і докладний опис служби, які міжтим одержали працю в іншій професії. Пізніші заяви про покликання наново до служби осіб, які не зголосяться на основі цього візвання, не будуть взяті під увагу.
Справа урухомлення підприємств. Всі громадяни, що внесли заяви до Міської Управи до Господарського Відділу, II. поверх, кімната №53 в справі урухомлення підприємств і які не одержали ще досі відповіді, повинні зголошуватись у цих справах в будинку при вул. Бурлярда 5, III. поверх.
Статистика. Статистичне бюро Управи м. Львова опрацьовує статистичні дані про Львів. Незабаром вислід своїх праць подасть воно до загального відома. 