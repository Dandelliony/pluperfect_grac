◦ ◦ ◦ ◦

Верховне Командування Німецьких Збройних Сил повідомляє:
Підчас здобування одної гори, яка царює на південний схід від Новоросійська, захоплено 1.000 полонених і здобуто 27 гармат, один панцирний поїзд і багато іншого воєнного матеріялу. Біля побережжя Чорного моря потопили бойові літаки один вантажний корабель у 500 брт.
Над рікою Тереком втратив ворог підчас безуспішних наступів 18 танків.
У районі укріплень Сталінграду прорвали танкові з’єднання завзято боронені ворожі становища і здобули у важких боях гору, яка лежить у безпосередньому сусідстві Сталінграду в західній його стороні. Вночі бомбардовано район міста, як теж совєтські летунські майдани на схід від Волги.
На південний захід від Калуги відкинено поновлені місцеві ворожі наступи. Число танків, знищених на цьому бойовому відтинку від 11 серпня, зросло на понад 1.000.
В області Ржева не було теж вчорашнього дня ніяких більших бойових дій. В час від 30-го липня до 6-го вересня знищили тут сухопутні частини і летунство 126 совєтських танків.
На оточувальному фронті біля Ленінграду заломилися поодинокі ворожі наступи. На Ладожському озері пошкоджено важко бомбовими поцілами 3 совєтські артилерійські човни.
На високій півночі атакували бойові літаки одну летунську базу над заливом Коля і область порту Мурманська. Ловецькі літаки зістрілили в цьому районі 26 ворожих ліваків без власних втрат.
Совєтське летунство втратило вчорашнього дня у повітряних боях з німецькими і з хорватськими ловецькими літаками та збитих зенітною артилерією 137 літаків. 4 власні літаки загинули.
Підчас налету на зайняті західні області і в часі окремих дених виснажувальних налетів на західну Німеччину зістрілено у повітряних боях 10 британських літаків. Вночі атакували з'єднання британського летунства південно-західну область. Цивільне населення мало втрати. В першу чергу в житлових кварталах були пошкодження в матеріялах і будівлях. За дотеперішніми звідомленнями зістрілено 3 з атакуючих бомбовиків.
У часі від 28-го серпня до 8-го вересня втратило британське летунство 252 літаки, з них 120 літаків втратило над Середземним морем і над Північною Африкою. У цьому ж часі загинуло у боях проти Великобританії 59 власних літаків.
Бойові літаки атакували вдень і зночі зброєневі варстати і військові споруди на анґлійському південному побережжі, як теж у середній і у східній Анґлії. Бомбовим поцілом потоплено один британський моторовий корабель у 300 брт.
Швеція поза конфліктом
СТОКГОЛЬМ, 9 вересня. — В одній публікації, яка недавно появилася, що займається нейтральністю Швеції, шведський прем’єр Гансон виявляє також своє становище в цій справ. Він заявив, що Швеція буде користуватися зброєю тільки тоді, коли не буде конечне. Воєнні заходи мають ціллю держати шведів поза конфліктом. Збройний виступ буде потрібний у хвилині, коли хтонебудь нападе на Швецію; він зможе бути також потрібний в особливих випадках, щоб недопустити до насилля, або на те, щоб здобути собі пошану. Коли б свобода і самостійність шведів були загрожені, тоді прийде час на те, щоб Швеція виявила свої воєнні здібності і військовий дух. Самоопанування — це не слабість, тільки міць. Вже нераз проголошувано, що Швеція хоче жити в мирі і в приязні із усіма та що бажає задержати свою невтральність у часі цієї великої світової заверухи.
Касаційний процес проти атентатників на фон Папена
АНКАРА, 9 вересня. — З закінченням судових ферій розпічнеться в другій половині вересня касаційний процес проти совєтських атентатників. Однак в турецьких правничих колах ніхто не вірить в суттєві зміни у присуді зогляду на те, що оборона не мала ніяких міродатних та правновистарчаючих причин на касацію.
В Єгипті артилерійська діяльність
РИМ, 9 вересня. — На відтинку єгипетського фронту проходила жива розвідувальна та артилерійська діяльність.
Охоронюючи власні далеко висунені становища італійські ловецькі літаки наскочили на ворожі літаки та примусили їх до втечі.
Німецькі ловецькі літаки зістрілили 4 ворожі машини а одну знищили на Середземним морем. 