◦ ◦ ◦ ◦

Набір до аспірантури. В цьому році Львівський державний університет імені Івана Франка вперше провадить набір до аспірантури. На 16 вакантних місць надійшло 32 заяви. Серед бажаючих присвятити себе науковій роботі багато колишніх воїнів Червоної Армії. Учасник Вітчизняної війни тов. Касян складає іспити на відділ російської філології. На цей же відділ вступає колишній старшина Червоної Армії орденоносець тов. Нікіфоров, тов. Школька та інші. Перший тур іспитів до аспірантури на відділи: української та російської літератури, історії України, нової історії, східнього мовознавства, класичного мовознавства був проведений у жовтні. Днями буде проведений другий тур іспитів.   Поширення сітки медичних установ. В районах Львівщини все більше зростає сітка медично-лікувальних установ. Нещодавно в Олеському і Пониковецькому районах почали працювати нові, гарно обладнані лікарні. В Лопатинському районі функціонує родильний будинок. В найближчий час в області відкривається ще вісім нових сільських медично-лікувальних установ.   Злодіїв засуджено. (Із зали суду). На склепі Львівського аеропорту довгий час зникало невідомо куди державне майно. Крім того, було багато випадків крадіжки майна та цінних речей, які надходили на адресу львівських торговельних організацій. Нещодавно виявлено, що колишня завідуюча склепом Копєва Олена Романівна та охоронник склепу Астапов Василь Митрофанович, використовуючи свій службовий стан, систематично займалися крадіжками державного майна. Протягом квітня, травня та червня ці злодії розпаковували багаж і викрадали цінні речі, а замість викрадених речей вкладали шматки заліза, каміння тощо. Таким чином, злодії Копєва та Астапов за три місяці своєї «роботи» на склепі викрали цінних державних речей на суму понад 100 тисяч карбованців. Народний суд Львівського сільського району, розглянувши цю справу, засудив Копєву О. Р. до позбавлення волі на 5 років з конфіскацію їй належного майна та поразкою в правах після відбуття кари на 3 роки, Астапова В. М. засуджено до позбавлення волі на 2 роки.   Районні партійні школи. У Львові працюють три вечірні районні партійні школи. В них навчаються близько 100 комуністів. У програму цих партійних шкіл входять: історія ВКП(б), політична карта світу, міжнародне і внутрішнє становище Радянського Союзу та інше. Серед слухачів райпартшкіл великий процент з вищою освітою. Лекції тут читають секретарі міськкому й райкомів КП(б)У, працівники відділів агітації і пропаганди, заавідуючі кафедрами вузів міста. Найближчим часом починають працювати ще три таких школи.   Передові млини. Виконали річну програму перемелювання зерна на борошно млини в Радехові (директор млиноуправління тов. Семеренко), в Винниках (директор тов. Патляковський), Львівський млин "Міджет" (директор тов. Хабаров).   Вільна Україна 