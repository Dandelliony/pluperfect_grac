◦ ◦ ◦ ◦

Большевики повбивали в Гунґербургу всіх цивільних осіб   Большевики, які переходово вдерлися були до місцевости Гунґербург, на естонському кордоні, повбивали всіх 47 цивільних осіб, які ще залишилися в місцевости.   В одному році подвоїлася продукція японських кораблів   У 1943 році збудовано вдвоє більше японських кораблів, як у 1942 році. Таке заявив у палаті японський міиістер фльоти адмірал Шімада. Шімада додав, що можна сподіватися, що в 1944 році знову збудують вдвоє більше кораблів, як у минулому році.   Пропали два північно-американські підводні човни   Як повідомило північно-американське морське міністерство, два північно-американські підводні човни: "Чіско" і "с 44", не вернулися з однієї стежної подорожі і тому треба вважати, що вони пропали.   Посилення фльоти Червоного Хреста   Шведська транспортна фльота, яка стоїть на службі Червоного Хреста, буде незабаром скріплена на дальших 4 кораблі. Таким чином загалом 16 шведських кораблів братиме участь в завданнях Червоного Хреста для Греції.   Ясна мова фінської преси   Життєві інтереси фінського народу допускають тільки одне рішення, а саме продовжувати оборонну боротьбу аж до забезпеки кордонів країни перед большевицькою навалою. Так заявляє фінський часопис "Аян Суунта" у відповідь на новий натиск американського міністра закордонних справ Гелла на Фінляндію, щоб вона підписувала зі Совєтами сепаратний "мир". Большевизм — пише той часопис,— відомий у Фінляндії краще, як денебудь інде. Як довго совєтська політика має на цілі світову революцію, так довго Фінляндія стоїть їй в дорозі. Кожну спробу твердити щось інше — треба відкинути, як не річеву балаканину. Тому Фінляндія і далі боронитиме своїх життєвих інтересів у свідомості, що цю оборонну боротьбу накинено їй силою московсько-большевицьким імперіялізмом.   У західній частині Балкану спроба комуністичних банд нарушити спокій і порядок, довела знову до великих втрат бандитів. Одного дня вони мали 154 убитих, 15 ранених і 48 полонених. Здобуто 7 кулеметів та всяку ручну пальну зброю і амуніцію.   Англійське міністерство закордонних справ повідомило про підвищення британських посольств у Тегерані, Мехіко, Сіті і Лімі до ступня амбасад.   В Неаполі є тепер яких 100.000 безробітних.   Фашистська партія мала в цій війні від 10 червня 1940 р. до 10 червня 1943 р. такі втрати: полягло 33.275 членів партії. 650 сквардистів (членів перших фашистівських бойових з'єднань) і 1.427 партійних провідників різних фашистівських організацій.   З Ватикану повідомляють, що англо-американські налети на церкви і манастирі спричинили шкоди в чисто церковному майні на суму понад 10 мільярдів лірів.   Рідна земля   