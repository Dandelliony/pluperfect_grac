Курорти перед сезоном. — До дня Парижської комуни

Курорти перед сезоном
В цьому році у всіх курортах і санаторіях західних областей України — в Моршині, Трускавці, Яремчі, Любіні Великому і інших проведено капітальний ремонт, розширено і заново обладнано ряд нових лікувальних і культурних установ. В Трускавці працюватиме п'ять нових санаторіїв, капітально обладнується електролікарня, будується великий зелений театр. В Карпатах в м. Підлюте створюється новий санаторій для лікування сердечнохворих і ревматиків. В Моршині обладнано новий кабінет електротерапії та клініку для тяжкохворих, в Любіні Великому організовано клінічне відділення інституту курортології, гідропатичні і гінекологічні відділення, реконструюється грязелікарня. Нові санаторії на курорті в Яремчі організовані для письменників, художників і композиторів. В цьому році також широко буде розвинуто курсовочне лікування.
Приділяється велика увага культурному обслужуванню відпочиваючих на ряді курортів. В Трускавці, Моршині, Любіні Великому і ін. обладнуються літні театри. Тут також працюватимуть театралізовані духові оркестри, кінотеатри.
Всього в цьому році на курортах і в будинках відпочинку західних областей України відпочине понад 60 тисяч трудящих. До дня Парижської комуни
18 березня минає 70 років з дня проголошення Парижської комуни. Трудящі Львова зустрічають цю дату посиленням мопрівської роботи.
З 10 березня на підприємствах, в установах і учбових закладах проходять інтернаціональні вечори і бесіди про Парижську комуну. На фабриці "Більшовик" агітатори провели в цехах під час обідньої перерви масові читки брошюр про Парижську комуну.
Кращі мопрівські активісти Львова роблять доповіді по клубах.
На інтернаціональних вечорах беруть активну участь члени інтернаціональної масової секції обкому МОПР-у письменники Гаврилюк, Тудор, Шемплінська, Путрамент. Вони на вечорах виступають з своїми творами.
Також активну участь у проведенні інтернаціональних вечорів беруть артисти консерваторії, які виступають з концертами.
На багатьох підприємствах готуються спеціальні номери стінгазет. На заводі "Контакт" стінгазета, присвячена дню Парижської комуни, уже випущена. Газета добре оформлена.
З 16 по 20 березня в Сталінському, Червоноармійському, Залізничному і Шевченківському районах відбудуться районні інтернаціональні вечори, а в Будинку лікаря відбудеться міський інтернаціональний вечір. 