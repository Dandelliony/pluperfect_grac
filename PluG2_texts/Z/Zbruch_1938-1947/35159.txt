Торгівля в передсвяткові дні

В обласному торговому відділі відбулася нарада, на якій було обговорено питання про найкраще обслуговування трудящих Львова в передсвяткові дні і та 2 травня.
Керівників торговельних організацій, збутових баз, ресторанного тресту, завідувачів крамниць, ресторанів, кафе, їдалень і т. д. зобов'язано вжити всіх заходів до приведення в найкращий санітарний стан всю торговельну мережу.
Для забезпечення безперебійної торгівлі буде посилений відпуск товарів у продаж. До 30 квітня львівський промторг повинен одержати з збутових баз не менше 40 процентів всіх фондів другого кварталу і завезти цей крам до магазинів. Міськторгвідділ та харчторги повинні забезпечити посилений завіз до продуктових магазинів хліба, хлібобулочних виробів, м'яса, ковбасних виробів, молочних продуктів, цукру, чаю, оселедців і т. д. Буде встановлений новий порядок торгівлі починаючи з 25 по 30 квітня з тим, щоб найкраще обслужити населення. В дні 1 та 2 травня ряд крамниць торгуватиме круглу добу. Вживаються заходи до покращання торгівлі на околицях міста. Директори 1-го та 2-го Міськхарчоторгів тт. Голуб та Федоров, а також директор Промторгу тов. Костін мають забезпечити підвищений завіз товарів до крамниць і магазинів на околицях міста.
Директор тресту їдалень тов. Женбінг відповідно з наказом завідуючого облторгвідділу повинен вжити заходів до покращення меню їдалень, ресторанів та кафе різноманітними стравами. На підприємствах міста в день 1 травня буде організовано обслуговування трудящих перед демонстрацією гарячими сніданками. В школах будуть працювати буфети по обслуговуванню дітвори, що збереться на шкільні ранки. Кондиторський трест та "Гастроном" випустять до продажу спеціальні святкові подарунки для дітей.
Облторгвідділ зобов'язав керівників Облспоживспілки та обласного мішаного торгу вжити всіх заходів до найкращого обслужування трудящих сіл і районних центрів області, забезпечити для цього посилений завіз товарів до сільської торговельної мережі. 