Знімання кінофільму "Мечта". — Нові п'єси в польському театрі

Знімання кінофільму "Мечта"
До Львова приїхала група артистів і режисерів Московської кіностудії, для знімання нового кінофільму "Мечта".
Герой кінофільму, обдарована і талановита дівчина з народу Ганна Колечко. В Радянському Союзі вона була б знатною людиною країни. В панській Польщі в умовах поміщицького гніту, злиднів, життя викинуло її в місто, де тисячі таких як вона гублять свій людський образ. На прикладі декількох індивідуальних доль в кінофільмі розкриються страшні закони чужого нам світу. То вовчі закони капіталізму, влади грошей, боротьби за існування, за шматок хліба і за життя.
На прикладі колишньої панської Польщі буде показано систему відносин між людьми (характерну для всіх капіталістичних країн). Закінчується фільм епізодами розпаду польської держави. Буде показано велику народну радість, яка охопила трудящих під час визволення їх Червоною Армією.
Сценарій "Мечта" — творчий наслідок поїздки його авторів Є. Гавриловича і М. Ромма по західних областях України і Білорусії.
В головних ролях беруть участь: заслужена артистка республіки Є. Кузміна, заслужений артист республіки — орденоносець — М. Болдуман, заслужена артистка республіки Ф. Ранєвська і інші. Ставить кінофільм відомий режисер-орденоносець М. Ромм.
Зараз у Львові провадяться підготовчі роботи до знімання, яке розпочнеться 20 липня. Кінофільм "Мечта" буде готовий в лютому 1941 року. Нові п'єси в польському театрі
Будівництво нового приміщення Львівського польського драматичного театру наближається до кінця. Новозбудований зал розрахований на 600 глядачів. До початку сезону театр буде остаточно обладнаний. Свою роботу колектив артистів польського театру почне в новому приміщенні. До цього тут зараз посилено готуються. В репертуар театру внесені нові п'єси: "Таня" — Арбузова, "Земста" Фредра і "Уріель Акоста" — Гуцкова. З поновлених п'єс будуть поставлені: "Загибель ескадри" — Корнійчука та "12 ніч" — Шекспіра. 