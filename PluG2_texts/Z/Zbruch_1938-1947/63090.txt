◦ ◦ ◦ ◦ ◦

Курочкін на місце Ворошилова? З одного звідомлення англійської агенції "Ексченч Телеграф" з Москви про бої на відтинку Ленінграду ясно, що маршала Ворошилова заступили ген. Курочкіном. Вістка каже, що гарнізон Ленінграду та большевицька армія, там сконцентрована, підлягає вже ген. Курочкіну. Іншого потвердження цієї вістки нема.
У Бомбаї був повітряний пробний налет.
Хорватський "сабор" скасував всі закони колишньої Югославії на терені Хорватії і ухвалив правосильність усіх заряджень хорватського уряду.
Американський конгрес ухвалив 32 міліярди долярів на військові цілі.
Англійська преса признає великі шкоди від постійних бомбардувань німецьких й італійських літаків Мальти.
Голяндська королева Вільгельміна видала "звернення до голяндського народу", в якому пише, що ще не все втрачене, бо є ще Голяндська Індія. Видно, ще замало знає вона дійсність.
Маніфест індійського провідника Бозе викликав захоплення серед індійців, полонених італійцями в Африці. Вони вигукували: "Хай живе самостійна Індія!".
В Єгипті населення відноситься ним раз більше ворожо до англійців, які ведуться негарно і дуже бешкетують.
На окружному фронті біля Севастополя намагалися совєтські війська прорвати німецькі лінії, та їх оточено і знищено. При великих кривавих втратах ворога, захоплено 940 полонених, 16 танків, багато скорострілів і гранатометів. В області Дінця продовжував ворог свої безуспішні наступи. У протинаступі розбили наші гірські стрільці у співдіянні з танками і повітряними силами ворожий корпус кінноти. Наші танки вдерлися у відділи відступаючого ворога і заподіяли йому важкі втрати.
На різних місцях середнього і північного відтинку фронту відбито наступи ворога з великими для нього втратами.
2 і 3 березня втратив ворог на східному фронті 75 танків.
У бою німецьких міноносних човнів з британськими швидкими човнами на Каналі пошкоджено численними поцілами один ворожий швидкий човен.
У Північній Африці німецькі літаки атакували в ніч на 3-го березня споруди летовища на пустині Ель Кабріт над Суецьким каналом на південь від Гіркого Озера. Вибухли великі пожежі і сильні експлозії у галях, складах пального та інших спорудах летовища. Знищено багато літаків на землі.
Минулої ночі бомбардували ми військові об'єкти порту Олександрії.
Ворог налетів минулої ночі на німецький залив і втратив один бомбовик. Дальші нічні наступи британських бомбовиків були скеровані на область великого Парижа. Французьке цивільне населення мало великі втрати в убитих і ранених. 