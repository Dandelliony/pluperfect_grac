З судової салі. — На Холмщині.

Засуд за летючки.
Дня 6 травня ц. р. хтось розвісив у громаді Яргорів, бучацького повіту, 3 летючки революційного змісту з покликом приступати в члени ОУН. Всі три летючки були написані недоладно друкованим письмом. Пізніше виявилося, що це робив малолітний Петро Яблонь, який толі мав ледви 15 років життя. Він зробив це під впливом нерозваги на основі летючки, що її свого часу знайшов на вулиці в Яргорові. Прокуратура окружного суду у Чорткові притягнули цього молодого хлопця до відповідальности за злочин зі ст. 154 § 2 кк. (за публичне накликування до поповнення каригідних вчинків, або їх похвалювання 9 ц. м. відбулася розправа перед окр. судом у Чорткові, який засудив мал. Петра Яблоня за злочин зі ст. 154 § 2 кк. на кару приміщення в поправчім заведенні. Цю кару суд умовно припинив йому на 3 роки. Мал. Петро Яблонь сидів у слідчім арешті від 5. травня ц. р. аж до оголошення присуду. По присуді суд випустив його на волю Підсудного боронив д-р Михайло Росляк, адвокат у Чорткові.
Зміняють назви сіл.
Грубешівська староста Ст. Марек видає наказ негайно змінити старі українські назви місцевостей в повіті на нові. І так: село Берестя буде називатися відтепер "Brzesć Hrubieszowski", Богородиця —„Marszałkowo", село Горишів Руський переіменовано на „Dreszerów", Молодятичі — „Mlodzianowo" і т. д.
Солтиси згаданих місцевостей дістали від війтів наказ перемалювати відповідно до нової номенклятури таблиці на дороговказах, а священникам наказало староство вживати нових назв в актах. 