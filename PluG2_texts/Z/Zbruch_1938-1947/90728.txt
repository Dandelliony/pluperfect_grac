Збори лікарів, дентистів і аптекарів.

Львів, 10 липня   Дня 4. ц. м. відбулися в залі окружного староства Львів-округа службові збори львівських лікарів, дентистів і аптекарів.   Збори відкрив керівник Палати Здоров'я Области радник медицини д-р Допгайде, який привітав присутніх і зазначив, що ці збори скликав, щоб обговорити важні актуальні питання з ділянки здоровности. Рівночасно підкреслив вагу ролі лікаря, зокрема в сьогоднішній воєнний час і його високі завдання у відношенні до громадянства. З уваги на те високе і почесне покликання й становище, яке займає лікар, він повинен поступати згідно з засадами лікарської етики, яка між іншим не дозволяє брати від пацієнтів зависокі гонорарі, що — на жаль — тепер часто трапляється. У майбутньому такі випадки буде строго каратися.   Зчерги керівник Аптекарської Палати радник фармації д-р Фанзельов познайомив лікарів і аптекарів з приписами про спосіб ужиття й записування ліків.   Тут у першій мірі треба відповідно, згідно з приписами, виповнювати рецепти. Кожна рецепта мусить мати ім'я й прізвище лікаря, дату, прізвище і адресу пацієнта та читкий підпис лікаря. При міцних лікарствах треба теж подати спосіб ужиття. Лиш на такі рецепти можуть аптеки видавати ліки; неправильно виповнені рецепти треба звертати лікареві з відповідною заввагою. Ціни за ліки треба вписувати до книги, при чому треба звертати увагу на те, щоб вони не переступали урядово затвердженої висоти.   Лікарі замало звертають уваги на те, що через воєнні умовини не завжди можна одержати всі бажані ліки. Тому лікар повинен на рецепті зазначити, що приписаний лік можна заступити іншим. Аптекареві залишається вільну руку видати евентуально іншим лік, що діє таксамо.   Далі зупинився радник Файзельов над розпорядженням про отруйні засоби, яке відноситься до лікарів і аптекарів. Кожний, хто має якийнебудь запас цих засобів, чи то приватний лікар, чи шпиталь, клініка і т. п., обов'язаний зголосити це на адресу — Ан ден Гувернер дес Дістріктс, Ґаліцієн, Поліцайфервальтунґ, Дістріктсштрассе до дня 7-го липня ц. р.   З черги промовив міський радник медицини д-р Віггерс, який підкреслив вагу й значення праці лікаря для власного громадянства. Лікар мусить поступати згідно з лікарською етикою та мусить відзначатися глибоким почуттям обов'язку. У своїй практиці мусить придержуватися приписів, бо переступлення їх потягає за собою кари.   Доповняючи те, що сказав радник Фанзельов, обговорив д-р Віггерс справу засобів одурманення, які треба приписувати лиш у необхідних випадках.   При видаванні лікарських посвідок, звертає д-р Віггерс увагу на те, щоб вони були згідні з правдою, треба переконатись, чи пацієнт справді хворий і не видавати цих посвідок на швидку руку, як це нераз трапляється, коли йде про звільнення з праці, покликання до робіт, ставлення до реєстрації і т. п. Видача незгідного з фактичним станом лікарського свідоцтва буде строго покарана.   Обов'язком лікаря є зголошувати всі випадки венеричних недуг, туберкульози та пошесних недуг, бо своєчасне відкриття джерела дозволяє спинити її поширення.   Таксамо до обов'язків лікаря належить давати поміч жертвам летунських налетів. Львівські лікарі у більшості добре повели себе підчас останніх налетів і за те висловив їм д-р Віггерс свою подяку, зазначуючи, що ніхто не може виминути того обов'язку, бо лікар, як вояк, завжди повинен бути на поготівлі, щоб своїм знанням нести поміч населенню. Хто цього не робить, той діє на шкоду власного народу.   Закликом виконувати свої обов'язки на доручених стійках, яких не вільно опускати без дозволу відповідних властей, закінчив д-р Віггерс своє слово.   На кінець промовив ще раз д-р Допгайде, який повідомив зібраних, що в порозумінні з Відділом Справ Народностевих і Суспільної Опіки визначено мужів довір'я для лікарів українців (д-p Бачинський) і поляків (д-р Сабатовскі), які як зв'язкові — мають завдання предкладати йому всі побажання лікарів, щоб у той спосіб вив'язався добрий контакт з лікарським світом.   Львівські вісті   