◦ ◦ ◦ ◦

Добрий збір рижу в Японії   З Токіо подають офіційно, що цьогорічний збір рижу принесе приблизно 43 міліони коку. Один коку рівняється 180 літрам. Урядове повідомлення вказує на те, що в 1944 році Японія вперше обійдеться без довозу чужого рижу. Через збільшену продукцію рижу й картоплі, Японія і Манджукуо прямують до безумовної автархії. У попередніх роках Японія імпортувала річно кілька міліонів коку рижу.   Щеплення проти 5 хворіб   Як тепер повідомлено, проф. Вінсен з паризького інституту Пастера, який недавно оголосив нові студії про тиф, перевів в останньому часі успішні досліди для добування нового матеріялу для щеплення. Новий спосіб щеплення робитиме людину відпорною проти таких хворіб: тиф, паратиф, паратиф Б, дифтерія і тетанос.   Синтетичні дріжджі    Фінляндський учений д-р Кроп винайшов спосіб синтетичним шляхом виробляти дріжджі. Для виготовлення таких дріжджів взяв Крон відповідний цукор з фабрик, що переробляють дерево на цукор, а також зужитковує сульфран амонія, що повстає як дешевий побічний продукт при витворюванню ґазу. Як сирівець, при виробі таких дріжджів, приходять під увагу невеликі кількості фосфоратів і потасових солей. Нововинайдене синтетичне дріжджа має стільки само білковини, як й звичайні дріжджі, то є 50—55% стр. білка. Крім того містить таке дріждже 2% товщу, в той час природні дріжджі містять 1% товщу.   Битва на Атлантійському океані   Морська битва на Атлантійському океані має далі "великі розміри" та улягає "постійним змінам". Таке ствердило — як подала британська інформаційна служба з Вашінгтону — комісія для мореплавства північно-американського сенату у свойому недавно оголошеному звідомленні.   Великі пожежі лісів   З Отави повідомляють, що в обширі Онтаріос шаліє 40 великих пожеж лісів. Досі вдалося зльокалізувати 34 пожежі. 6 пожеж ще не вдалося опанувати.   Аліянтські пляни на Азорах   Північно-американський міністер воєнних справ Стімсон подав у четвер пресовій конференції до відома, що аліянти мають намір поправити порти на Азорах та позакладати нові летовища. Повідомила про це бритійська інформаційна служба.   Сесія святого синоду в Болгарії  Прилюдна жовтнева сесія святого синоду почнеться 26 жовтня. Розпорядженням заступника св. синоду софійського митрополита Неофіта, скличуть св. синод на надзвичайне засідання.   Брак паперу в Англії і ЗДА   Спільний англо-американський і канадійський комітет для дослідів положення щодо дерева й паперу оголосив як подала англійська інформаційна служба заяву, згідно з якою забезпечення газетним папером в 1944 році зменшиться мабуть на 20 до 25% у порівнанні до 1943 року, як що не знайдеться більше робітних сил, потрібних в паперовому промислі.   Мадрид став міліоновим містом   Згідно з найновішою статистикою населення Еспанії, кількість мешканців Мадриду перший раз переступила цифру одного міліона. Валенсія має тепер 400.000 мешканців. 6 еспанських міст мають більш як 100.000 мешканців. З усього населення Еспанії 24.4% живе на провінції.   У Хорватії заприсяжено на конституцію новостворений уряд.   Переселення мадярів із колишніх югославських земель до Мадярщини продовжується. Переселення розпочалося в літі 1941 року.   Совєтська інформаційна аґенція ТАСС розпочала знову свою діяльність у Мехіку у зв’язку з відновленням дипльоматичних взаємин між тими країнами.   В Арґентині впровадили 15 ц. м. знову літній час.   Рідна земля   