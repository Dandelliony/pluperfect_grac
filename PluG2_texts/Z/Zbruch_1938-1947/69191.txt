Рік праці?

Краків, 1. 8. 1942.
1. серпня 1941 р., як день прилучення Галичини до Генеральної Губернії і 17 листопада 1941 р., як день створення Державного Комісаріяту України стали історичними датами. Як вислід політично-військової сили німецького народу обі ті дати стали також проявом його змагання за новий політичний порядок на Сході на шляху до нової Европи.
Обі ті дати означають для українських земель новий етап. Звільнені від тягару безпосередньої збройної боротьби з большевизмом і західні і східні українські землі ввійшли в епоху своєрідного затишшя. Як відомо, Галичина вичерпана понад 20-літньою боротьбою з Польщею і знесилена 22-ох місячним пануванням большевиків, що закінчилося справжнім погромом української інтеліґенції, молоді, селянства і робітництва. Східні українські землі перебули понад 20 літ у большевицькій неволі. Завдяки новим відносинам, започаткованим актами 1. серпня і 17. листопада 1941 р. Галичина знову змогла вернутися до того, щоб продовжувати історичний процес росту і дозрівання українського елементу, а землі, обєднані в Державному Комісаріяті України остаточно дістали змогу творити своє життя незалежно від Москви.
Так у Галичині український нарід знову почав розвиватися як дерево, що з кожним днем дістає нове галуззя, міцніє та сильніше вростає в землю. Щоби зрозуміти 1. серпня 1941 р., треба собі поставити запит, у чому була суть українського відродження по цей бік Збруча? Мабуть у тому, що завдяки визволенню з-під колишньої Польщі українці в Галичині дістали можливість розвиватися на зразок інших народів тодішньої Австрії. Так рік-за-роком поволі, але безпереривно підіймався рівень українського життя в Галичині, прибувало нових сил, українці займали нові становища та нові ділянки життя. Опинившися в 1772 р. під Австрією малощо не на рівні етнографічної маси, українці до 1914 р. перейшли довгий, важкий, але певний шлях органічного суспільного і політичного розвитку. Про його значіння і вартість наглядно можна було переконатися щойно 1. листопада 1918 р., коли українці були вже настільки розвинені і сильні, що могли досягати по державну владу над Галичиною.
Прихід Польщі, що за допомогою Версаю збройно докорила українців, зупинив і викривив цей дотеперішній природний розвиток українського життя. Відсунені від впливу і співпраці в управі краєм українці опинилися на розмірно вузьких доріжках культурно-освітньої праці і кооперації. Дотеперішня рівновага і всебічність українськрго життя була захитана. Позбавлений природного і законного вияву український політичний темперамент — особливо молодого покоління — почав собі шукати підземельних шляхів. Так у постійній боротьбі за найбільше основні вияви національної і культурної окремішности та у безнадійній боротьбі підпілля з державною польською системою, танули всі життєві сили народу.
Прихід большевиків осінню 1939 припинив процес дотеперішнього польонізаційного натиску, але створив для українства куди гіршу небезпеку повільної, незамітної, але дуже глибокої, спершу тільки культурно-політичної, опісля також і національної російської або — як тоді казалося совітської — асиміляції, і якщо польщина своїм натиском викликувала в українському народі спротив, бажання боротися і завзятість, то большевики за всяку ціну намагалися обеззброювати протибольшевицьке наставлення галицьких українців брехливою агітацією і терором. Тому, що большевицькій аґітації ніхто не вірив і що до большевизму гірко розчарувалися навіть самі комуністи, большевики схопилися терору, що проявлявся в арештах, вивозах і розстрілах. Гнітуча атмосфера большевицького терору загально прибивала людей і не давала їм змоги активно і зорганізовано боротися з наїздниками проте не зменшувала ворожнечі й омерзіння до комунізму. Та все ж активніші елементи і в тих умовинах зуміли боротися з большевиками.
Національну большевицьку політику взагалі, а в Галичині зокрема можна порівняти до процесу перетоплювання залізної руди у великих мартенівських печах. Змішані в одній такій печі з поляками і жидами, галицькі українці мали стати у вогні совітської політичної ідеології і практики новою складовою частиною великого совітського народу. Від приходу большевиків на західні українські землі, ішли вперті зусилля знищити і затерти всю дотеперішню окремішність і самостійність українського політичного, суспільного, культурного і господарського життя. Першою жертвою тієї большевицької політики стали всі українські культурно-освітні і господарські установи. Деякі з них припинили свою діяльність, в інші — хвилями почали вливатися поляки і жиди. Щоби затерти погане вражіння, большевики представляли цю совітизацію українського життя як "визволення з тісних меж націоналістично-буржуазного ґетта". На превелике щастя галицькі українці, що досі були осередком протибольшевицьких тенденцій серед всього українського народу, інстинктовно відчули цю небезпеку і почали проти неї боротися. Молодь, інтелігенція і селянство протиставилися большевицькому натискові, що незамітно, але вперто про-діставався наче пісок на пустині, в кожну щілинку. Останнім трагічним актом тієї розпучливої боротьби стали тисячі українців, помордованих по вязницях Львова і Галичини в перших днях після 22. червня 1941 р.
Перемога німецьких військ та 1. серпня 1941 p. знову привернули Галичині змогу давнього органічного розвитку, сильно обмеженого пануванням Польщі та майже цілковито припиненого большевиками. Протибольшевицьке наставляння галицьких українців сходилося з боротьбою німців проти большевизму і ставало реальною підставою для взаємин між обома народами.
Корисним наслідком тієї переміни відносин стало те, що галицькі українці звільнилися від нівеляційних впливів московського політичного деструктивного центру що впродовж всієї своєї історії постійно змагав до нищення національної і культурної самостійности поодиноких народів і Сходу Европи. Одночасно галицькі українці змогли продовжувати свій дотеперішний розвиток, опертий на окремішності і самостійності свого культурного і господарського життя. Як колись так і тепер проявами тієї зміни на краще стала релігійна свобода і оперте на ній признання церкви, власне українське шкільництво від народнього аж до участі у фаховому високому, власна преса і видавництво книжок, участь українців у сільській і міській самоуправі та нижчій заг. адміністрації, українська служба безпеки у формі української допомічної поліції і т. д. Побіч того внаслідок усунення всевлади жидівського елементу і переваги поляків, що завсіди спиралися на свій державний апарат, українці мають можливість відповідно перебудувати свою національно-суспільну структуру в тому напрямі, щоб шляхом опанування міст надвишкою свого фахового вишколеного сільського населення, творити український середній стан купців, промисловців та ремісників. Зовнішнім проявом тих нових змін стала діяльність українських культурно-освітніх, господарських і професійних організацій та одна суцільна організація всього українського життя у формах Українського Центрального Комітету та Окружних Комітетів і Делєґатур.
Без огляду на всі труднощі воєнного часу, українці в Галичині мають змогу розбудовувати своє життя. Як завсіди, так і тепер дуже багато залежить від нас самих, чи зуміємо використати всі можливості нового положення, щоб через те згодом стати здібними до тих нових завдань, які завтра на український нарід може наложити велęтенська і досі ще не закінчена війна з нашим найбільшим ворогом — большевизмом та приналежність до европейської спільноти народів!
мк. 