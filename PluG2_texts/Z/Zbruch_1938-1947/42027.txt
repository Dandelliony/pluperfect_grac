Комерсанти з... театрів. — Подорожні враження

Комерсанти з... театрів
— Вам програмку? Будь ласка! З вас карбованець.
Бойко торгують програмками вистав в польському державному і в єврейському державному драматичних театрах. Глядач хоче знати артистів, які виконують ролі, поставника п'єси, художника. І він купує програмку. Але часто глядач, платячи 1 крб. за програмку ставить законне питання:
— Чому така ж програмка в театрі опери та балету коштує 20 коп., а в єврейському чи польському — 1 крб.
Відповіді на це питання, виявляється, шукати не так довго — в польському і єврейському театрах вирішили заробити на глядачах. Ну і встановили на програмки базарні ціни, спекулюють ними.
Більше того — в єврейському театрі глядачеві, який прийшов в такий культурний заклад, за 1 карбованець всовують неграмотну писанину. Ось перед нами лібретто п'єси "Дівчина з Москви". В ній ви вичитаєте такі перли:
"Фризієр Гіршгорн, який закохався в Ріні, пустив сплетню..."
"Вона вирішує заопікуватися стареньким дідом..."
"...повстає сварка між ним та другим стариком".
"...Всі молоді люди тратять через неї голову".
Всіх перлів неграмотності немає можливості перерахувати. Та чи й не досить, щоб сказати, що лібретто писала людина, яка не в ладах з граматикою. І за таку неграмотну писанину в єврейському театрі безсоромно беруть по 1 карбованцеві.
Невже не читають лібрето і програмки керівники обласного управління в справах мистецтв і не знають про незаконні ціни, які встановили на свій розсуд в польському і єврейському театрах.
Л. Рен Подорожні враження
На перший виступ збірної команди тенісистів Львівського "Динамо" на всесоюзних змаганнях в Москві дуже чекали. Москвичі знали тільки з газет про наші перемоги над сильнішими командами Радянського Союзу — Москвою, Ленінградом і Києвом, але ще не бачили, як ми граємо.
Вже перші гри цілком виправдали надії москвичів. Тисячі "болільщиків" щодня заповняли трибуни кортів ЦДКА та "Динамо" і з великою цікавістю стежили за боротьбою кращих тенісистів СРСР. Завдяки дуже теплому прийому збоку москвичів, ми всі грали з великим піднесенням. Як відомо, я вперше завоював почесне звання чемпіона СРСР, виграв у фіналі у колишнього чемпіона СРСР тов. Новікова.
Після змагань ми ознайомилися з червоною столицею. Велике враження залишила Всесоюзна сільськогосподарська виставка. Я навіть не можу сказати, що ж було краще за все, бо один павільйон був кращий за другого.
Незабутнє враження залишає московське Метро. Мені доводилося бувати в таких містах: як Лондон, Париж, Берлін, але в жодному з них я не бачив такого чудового Метро. Неохайність, відсутність піклування про людину, так можна схарактеризувати Метро в буржуазних країнах. Чистота, чудове художнє оформлення, піклування про людину, таке є наше радянське Метро!
З Москви ми поїхали поїздом до Орджонікідзе, а звідтіль по Воєнно-Грузинській дорозі до Тбілісі. Ця подорож серед величезних скель, вічних снігів, мальовничих місцевостей, назавжди залишиться в пам'яті. Тбілісі — столиця Грузії, дуже гарне місто. А мешканці надзвичайно гостинні. Наш зворотний путь лежав через такі чудові курортні місця, як Батумі, Сухумі, Ялта, Сочі і залишив таке велике враження, як казки
з "Тисячі і однієї ночі".
В Одесі, в великому портовому місті ми ознайомились з красивішою спорудою в Європі — місцевим театром опери і балету.
Взагалі наша подорож наповнила наші серця великою радістю, бо ми своїми власними очима побачили, яка величезна наша країна і яке щастя носити звання громадянина Радянського Союзу.
Ю. Т. Гебда, чемпіон СРСР з тенісу 