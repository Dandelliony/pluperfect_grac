Українське шкільництво міста Львова

Сьогодні перший день вписів учнів до шкіл нашого міста та реєстрація вчителів. Під брамами шкіл, призначених для вписів, товпляться батьки з дітьми, щоб якнайскоріше запевнити їм місце в шкільній лавці. На обличчях дітей бачимо усмішку радости, що от вже скінчиться вакаційна нудьга і пічнеться нове життя, що при несе з собою нові труди, нові клопоти, але й нові переживання неодних радісних хвилин. В магістраті також рух. Кімната управи міського шкільного відділу переповнена вчителями, що голосяться до праці. І вчителі, і діти, і батьки питають: коли пічнеться наука, де купувати нові підручники, як стоїть справа з середніми та фаховими школами?
Щоб заспокоїти цікавість та занепокоєння батьків, ми звернулися за інформаціями до компетентних чинників, які радо нам їх дали; можемо поді литися ними з громадянством.
Навчальний рік починається у вселюдних школах 1 жовтня. У цій хвилині йде про те, щоб всі діти, вся молодь, зокрема українська, вписувалася до школи. Бо від того, скільки дітей впишеться, буде залежати і число наших шкіл. І тому не сміє бути ні одного батька, ні одної матери чи опікуна, що злегковажили б собі цю справу. Не сміє бути ні одної української дитини, яка стала б поза мурами шкіл. До вселюдних шкіл приймають всіх дітей від І.—VII. клясів.
Коли йде про підручники, в цій хвилині не вільно вживати в шкільній праці ані давних польських, ані большевицьких підручників, писаних українською мовою. Будуть вживати ся тільки ті підручники, які видані в Кракові. Крім них велику допомогу в науці дадуть учням і вчителям журнали для дітей та молоді, що правдоподібно появляться ще цього місяця і будуть виходити періодично кожного місяця.
Середні та фахові школи будуть відкриті дещо пізніше. Тепер іде підготовка програм, незабаром будуть оголошені вписи окремим зарядженням, яке буде поміщене в нашому часописі та розліплене на мурах міста. Можемо запевнити також громадянство, що праця в Львівському університеті пічнеться в найближчому часі і наше студентство буде мати повну змогу продовжувати та кінчити вищі студії.
(К) 