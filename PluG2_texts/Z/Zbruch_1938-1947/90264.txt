◦ ◦ ◦ ◦

Обстріл Англії новою зброєю. Важкі бої на острові Ельбі.    Від 13-го червня, год. 23.40 лежить південна Англія та міський обшир Лондону з малими тільки перервами постійно під вогнем найважчої нової, ще нерозгаданої німецької зброї. Треба числитися з найбільшими спустошеннями у відносних областях.   У Нормандії прийшло вчора знову до успішних для нас наступальних і оборонних боїв. На схід від Орни осягнув наш наступ, хоч був сильний ворожий спротив, після завзятих боїв дуже велику частину лісного обширу на південь від Баван. Проти наступаючого сильними танковими з'єднаннями ввесь день на південннй захід від Тіллі ворога, здобули наші танкові з'єднання повний оборонний успіх. Знищено декілька ворожих танків, які прорвалися були через наші становища. Також обабіч вулиці Байо—Сан Льо атакував учора ворог великими силами. Осередок масових атак англо-американських військ був біля Балеруа. Ворога, що намагався продертись в напрямі Ст. Льо, відбито підчас важких змінних боїв. Внаслідок великих втрат ворог мусів завернути на свої вихідні становища.   На південний захід від Карантан заломилися сильні атаки ворога при дуже важких втратах для нього. Тільки у смузі Ст. Мер Еґліз вдалося ворогові продістатися на захід до Сан Совер—Ле Віконт, де дальше ведуться важкі бої.   На півострові Шербург продовжував ворог свої наступи в районі Ст. Совер ле Вінконґ і здобув там лише незначний тереновий успіх.   У боях на Нормандському побережжі брало визначну участь німецьке летунство; воно спричинило великі знищення ворожого корабельного тонажу.   Ворога, який висадився на півночі та південному сході острова Ельби, відбито назад на побережжя. Йому вдалось вийти лише в малому висадному причілку біля Маріно. Там ведуться важкі бої. Летунство потопило ворожі кораблі.   У середущій Італії перекинув ворог учора вагу своїх боїв у смузі на північний схід від озера Бользена. Там вдалося йому після запеклого змагання осягнути деякі вломи у становищах наших тилових військ. Осередок боїв в Італії є в районі Перуджії.   На сході відбулись місцеві бої над Березиною, біля Вітебська і Новошева. Бойові літаки обкидали бомбами залізничі стації в Гомелі, Новосипкові та Щорсі. Підчас налету на німецький конвой збито 37 совєтських літаків.   З'єднання північно-американських бомбардувальників бомбардували Берлін, Дуїсбург, Обергавзен, Братиславу, околицю Відня та райнсько-вестфальський район. Передостанньої ночі збито ворогові 83 літаки.   Німецьке летунство бомбардувало об'єкти в південній Англії.   Турецький міністер закордонних справ уступив.   АНКАРА, 19 червня. Після засідання ради міністрів, яке відбулося у четвер вранці за головуванням премієра, видано такий урядовий комунікат: "Після того, як рада міністрів не одобрила закордонної політики, яку вів в останніх днях міністер закордонних справ Менеменджоглу. Менеменджоглу уступив". Як уже повідомлено, справи закордонного міністра покищо буде вести премієр Сараджоглу.   Становище Лондону до де Голя    СТОКГОЛЬМ, 19 червня. В Англії загально сподівалися, що останнє засідання палати громад вияснить офіційно становище британської політики до де Ґоля. Але, — як повідомляє з кореспонденції з Лондону шведський часопис "Афтонблядет", — всі оці сподівання завели. Останнє засідання палати громад виявило, що британський уряд відношення до де Голя вповні зв'язує з Вашінґтоном.   Небіж британського премієра у німецькому полоні   БЕРЛІН, 19 червня. Німецьке воєнне звідомлення з 9-го червня повідомило, що в полон взято команданта острова Лісса на Адрійському морі, підполковника Тома Черчіля. Підполковник Том Черчіль — це небіж бритійського премієра. Острів Лісса лежить більш менш на висоті Дальматського надбережного міста Спліт. Це невеликий острів, замешкалий поверх 10.000 мешканців, які займаються головним чином рибальством та виробом рибних консервів. В 1866 році біля острова Лісса австрійська фльота перемогла вдвоє сильнішу італійську фльоту, закінчуючи австрійсько-італійську морську війну.   Тойо на збройній конференції   ТОКІО, 19 червня. Премієр генерал Тойо заявив минулого четверга на одній конференції перед уповноваженими для збройової продукції, що тепер прийшла хвилина для держав осі розпочати рівночасно генеральну офензиву в цілій Азії і Европі. Тойо підкреслив, що кінцева перемога буде завжди по боці тих, які мають у собі віру та довір'я до себе самих і ведуть війну з непохитною бойовою відвагою. Дальше сказав міністер Тойо, що японські війська, після того, як вони довший час скріплювали свою ударну силу, та вичікували сприятливої хвилини, щоб ударити, знову розпочали нищильні офензиви проти англо-американських військ. Японські війська, заявив японський премієр, зараз таки після успішних операцій на гонанському фронті в Китаю розпочали вже бойові дії великого стилю у провінції Гунан. Премієр сказав далі: "Крім того боряться вони з новим завзяттям на фронтових відтинках індо-бурменського кордону, після того, як вони взяли твердо ініціятиву в свої руки". Одначе Тойо сказав, що не можна собі легковажити якції аліянтів проти японських офензивних операцій на всьому східно-азійському бойовищі. Він висловив думку, що майбутні битви будуть йти під знаком ще більшої інтенсивности.   Рідна земля   