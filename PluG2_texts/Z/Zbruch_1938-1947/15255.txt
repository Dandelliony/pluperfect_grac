Розвязали дві читальні "Просвіти" у Стрийщині. — Розправи проти українських священників.

Розвязали дві читальні "Просвіти" у Стрийщині. Стрийське староство розвязало рішенням з дня 21. жовтня ц. р. одну з нійдіяльніших читалень "Просвіти"у Стрийщині в селі Нежухові, бо мовляв, дня 16. жовтня ц. р. скликано анкету до читальні бех дозволу адміністраційної влади. В дійсності дня 16 м. м. відбулися сходини членів читальні, що начислено їх понад 200 осіб, на які прибув фіоіяльний урядовець "Просвіти" зі Стрия. З ції самої причини розвязало староство читальню "Просвіти" в Добрянах, що начислювала понад 300 членів. Проти обох рішень внесено відклик до воєвідства у Станиславові.
Масові ревізії та арештування в Раві Руській і в повіті. В ночі з 29. на 30. жовтня ц. р. поліцаї з поодиноких поліційних станиць перевели ревізії майже в кожнім селі повіту і кількох громадян, а по переведенні ревізії, хоч у цих громадян нічого не найшли — їх арештували. І так, поліція арештувала Зраду Василя з Вільки Вербицької, Панаса Івана, Ромаха Мих., Стефанова Івана з Вільок Мазовецьких, Думича Олексу, з Замку Думичів, Сліпця Ілька, Баса Петра з Білої, Стефанишина Якова з Камінки Кривого, Зеленого Андрія з Камінки Боброїдів, Приступу Володимира, Вітика Гриця, Приступу Осипа, Остапика Івана з Корчмина, Стецяка Омеляна, Стецяка Михайла з Немирова, Полюгу Мирослава, Любінецького Івана, Осідача Богдана, Приймівну Дарку, Прийму Володимира з Рави Руської (обоїх Приймів по переслуханні звільнено), Крису Стефана, Макуха Стефана, Шемлія Михайла з Піддубець, Коцика Н. з Угнова. — Крім цього на святі "Просвіти" в Домашеві в дні 30. жовтня ц. р. поліцаї з Брукенталю, арештували делєґатів чит. "Просвіти" з Угнова, а саме: Стирка Якова і Фаріона Франца тільки за те, що вони прибули на це свято. — В кожному випадку майже з кожної місцевості поліція забрала по дві-три особи. Тому, що в повіті панував в панує спокій, попросту незрозуміле, в імя чого проліція проводить ревізії й арештування. Краще було б, щоб поліція звернула енерґію в напрямі охорони людського майна і життя перед щоденними бандитськими нападами.
Розправи проти українських священників. Перед окружним судом у Станиславові відбулися дві розправи проти трьох українських священників за "українізування" прізвищ. В одній судили греко-кат. пароха Олеші, повіт Товмач, о. В. Скоропецького, за "зукраїнізування" одного з новобранців у виказі, предложенім адміністраційній владі. У другій справі судили ще двох греко-кат. священників: о. Іллю Лабія з Отинії й о. Олександра Левицького з Винограду, пов. Товмач за "зукраїнізування" прізвищ у виказі, пересланому міській управі в Отинії. Обі справи суд відложив. 