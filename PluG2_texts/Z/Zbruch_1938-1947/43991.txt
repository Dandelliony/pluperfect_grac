◦ ◦ ◦ ◦ ◦ ◦ ◦

Французське спростування
БЕРЛІН, 15. (ТАРС). Німецьке інформаційне бюро передає одержане з Віші повідомлення про те, що компетентні французські кола називають брехливими і фантастичними циркулюючі за кордоном чутки, за якими французський середземноморський флот нібито направився в Індо-Китай.
Створення французського жіночого допоміжного корпусу в Англії
ЛОНДОН, 15. (ТАРС). Агентство Рейтер передає, що з числа французьких жінок, проживаючих тепер на території Англії, буде створений допоміжний корпус, який подаватиме допомогу військам генерала де Голля. Французський жіночий корпус виконуватиме ті ж функції, що й англійський допоміжний жіночий корпус, члени якого працюють поварами, писарями, друкарницями, шоферами і т. д.
Заява Буллітта
НЬЮ-ЙОРК, 15. (ТАРС). Як повідомляє вашингтонський кореспондент агентства Ассошіейтед Пресс, Буллітт повідомив, що заявив про своє бажання вийти у відставку, бо хотів виступити усно і в пресі без офіціальних обмежень, проте Рузвельт відхилив його відставку. Кореспондент зазначає, що за останній час поширюються чутки про те, що Рузвельт гадає призначити Буллітта послом в Лондон.
Загибель французських воєнних кораблів
БОРДО, 15. (ТАРС). Агентство Юнайтед Пресс повідомляє з Бордо, що французське морське міністерство офіціально підтвердило про загибель підводного човна "Понселе". Канонерський човен "Бугенвіль" дістав великі пошкодження під чаю боїв біля Лібревіля. Команди цих воєнних кораблів захоплені в полон. Команда "Бугенвіля" складалася з 14 офіцерів і 121 матроса. На підводному човні "Понселе" знаходилось 4 офіцери і 59 матросів.
Війна між Англією і Німеччиною
Артилерійська дуель в районі Ла-Манша. ЛОНДОН, 15. (ТАРС). Агентство Рейтер передає, що сьогодні за кілька годин до світанку німецькі далекобійні гармати, установлені на побережжі Франції, відкрили огонь по англійському побережжю Ла-Манш. Жертв не було. Трохи пізніше англійські гармати відкрили контрогонь по німецьких батареях. Артилерійська дуель продовжувалась дві години.
Англійські повідомлення. ЛОНДОН, 15. (ТАРС). Офіціально повідомляється, що вперше з часу початку німецьких масових повітряних нальотів дії німецької авіації в ніч на 15 листопада були направлені, головним чином, проти Центральної Англії. Інтенсивна атака була проведена на одно з міст у Центральній Англії, в якому спалахнуло багато пожеж, що заподіяли значну матеріальну шкоду. В результаті нальотів на інші міста Центральної Англії заподіяні пошкодження магазинам і жилим будинкам. Людські жертви невеликі. Кілька нальотів протягом ночі було проведено на район Лондона. Зруйновано деяку кількість жилих і інших будинків. Є убиті і поранені. Німецькі літаки скидали також бомби над рядом інших районів Англії і Північного Уельса.
Вчора більше 40 німецьких пікіруючих бомбардувальників зробили наліт на Дувр. 20 англійських винищувачів вступили в бій з ворожими бомбардувальниками, які летіли в супроводі великого числа німецьких винищувачів. Англійські винищувачі збили 15 літаків противника.
Всього за вчорашній день збито 19 ворожих літаків.
Два англійських винищувачі загинули.
Німецькі повідомлення. БЕРЛІН, 15. (ТАРС). Верховне командування німецької армії повідомляє, що вчора німецькою авіацією в 500 кілометрах на захід від Ірландії тяжко пошкоджене англійське торгове судно в 5.000 тонн. Коло побережжя Шотландії потоплений один ворожий пароплав в 7.000 тонн і тяжко пошкоджений другий в 2.000 тонн.
В північній частині Північного моря потоплене судно в 5 тисяч тонн. Коло Грейт-Ярмута пошкоджений англійський есмінець. Німецькі пікіруючі бомбардувальники скинули бомби в Дуврі на радіостанцію, будинки якої пошкоджені.
В ніч на 15 листопада німецька авіація зробила масовий наліт на важливі воєнні об'єкти Центральної Англії і завдала противникові тяжкий удар. Особливо успішним був наліт на Ковентрі, де були кинуті бомби великого калібру на багато фабрик авіаційних моторів, великі споруди авіаційної промисловості і на інші важливі у воєнному відношенні об'єкти. Бомбами викликані сильні руйнування. Крім воєнних заводів, реактивному бомбардуванню були піддані великі склади постачання англійської авіації і газовий завод у Центральній Англії. Протягом тієї ж ночі тривали планомірні нальоти на Лондон. Крім того, були піддані бомбардуванню об'єкти воєнного значення в Південній і Центральній Англії.
В ніч на 15 листопада великі ворожі сили намагалися атакувати Берлін, але завдяки ефективному огню зенітної артилерії тільки 12 англійських літаків прорвалися до Берліна. З них три були збиті над містом, три інших — над передмістям Берліна, шість англійських бомбардувальників були збиті на заході, біля побережжя. В результаті нальоту потерпіло лише кілька чоловік і пошкоджено кілька будинків. Кілька бомб було скинуто в Гамбургу і Бремені, а також в двох інших пунктах Північної Німеччини.
14 листопада і в ніч на 15 противник втратив 20 літаків. П'ять німецьких літаків не повернулися на свої бази.
БЕРЛІН, 15. (ТАРС). Як передає німецьке інформаційне бюро, вчора німецька авіація бомбардувала воєнні споруди на південному сході Британських островів, зосередивши свій удар головним чином на порт Маргейта і розташовані поблизу заводи. Англійські винищувачі безуспішно намагалися перешкодити атакам німецької авіації.
Іспанія і США
НЬЮ-ЙОРК, 15. (ТАРС). Як повідомляє вашингтонський кореспондент агентства Ассошіейтед Пресс, в інформованих дипломатичних колах заявляють, що Іспанія звернулась до США з просьбою надати їй позику на суму в 100 міліонів доларів. Як передають, Вашингтон ще не прийняв рішення по цьому питанню, очевидно, чекаючи розвитку подій в Європі і уточнення політики Іспанії. Кореспондент зазначає, що деякі офіціальні особи виступають проти надання Іспанії позики в зв'язку з нападками іспанської преси на Сполучені Штати і особливо на політику США у відношенні Латинської Америки. 13 листопада заступник державного секретаря США Уеллес у розмові з представниками преси підтвердив повідомлення про те, що США розглядають питання про поставку в Іспанію пшениці, але указав, що це питання ще не вирішене. Кореспондент повідомляє далі, що, за відомостями, які надходять, продовольче становище в Іспанії дуже серйозне. Прибуваючі з Іспанії мандрівники передають, що в Мадріді не можна дістали м'яса. В усіх містах Іспанії чоловіки, жінки і діти випрошують їжу. 