◦ ◦ ◦ ◦ ◦ ◦ ◦

Відплатні налети на Лондон
БЕРЛІН, 3. XI. Головне  Командування Німецьких Збройних Сил подає: Не зважаючи на непогоду, що особливо в ночі утруднює значно налети й боєву акцію внаслідок буревій, сильних вітрів і дощу, внаслідок низьких хмар і вкінці внаслідок намерзнення ледом, німецьке летунство продовжувало 2. XI. і в ночі з 2. на 3. XI. свої відплатні налети на Лондон, обкидуючи його успішно бомбами, особливо склади постачання. Бомбардовано ганґари й схови на багатьох летовищах. Відтак переведено атаки на портові уладження і промислові заведення. Одну з фабрик зброї в Кастл-Бремвіч влучено цільними бомбами. Німецький боєвий літак затопив ворожий торговельний корабель 6.000 містоти біля східнього побережжя Анґлії. Командант цього літака майор Гарлінґгавзен затопив 20-ий торг. корабель, загальної містоти понад 100.000 тон.
Ворог пробував тільки відокремлених налетів. Вранці кілька ворожих літаків пробувало перелетіти над побережжя північної Франції, але протилетунська артилєрія зістрілила два ворожі літаки, решту прогнано. Підчас повітряних боїв над Лондоном ворог утратив два літаки. Пропало 7 німецьких літаків.
Італійські бомбовики вперше атакують в день Анґлію!
БРІСЕЛЬ, 3. XI. — Італійські летунські сили, що находяться на фронті над Каналом перевели у вівторок уперше від своєї появи на протианґлійському воєнному театрі денний налет ни середущу Анґлію. У супроводі багатьох ловецьких літаків, італійські бомбовики перелетіли Канал, побороли без труднощів усі бритійські перепони та засоби протилетунської оборони і досягнули визначені їм цілі у середущій Анґлії. Як свідчать про те світлини та фільмові знимки, італійське бомбардування було дуже успішне. Італійські бомбовики виконали свої завдання мимо несприятливої погоди та всі вернулися до своїх баз.
Італійські війська досягли ріку Калямас в Епірі
Безпереривні італійські налети. Головне командування італійської армії повідомляє, що італійські війська у безпереривному ході вперед, досягнули у ріжних місцях ріку Калямас. Походу італійської армії не спинили спричинені ворогом перешкоди. Італійські літаки бомбардували пристань Патрас, ворожі військові транспорти, базу у Лепенґо, військовий табор у Медово й оборонні уладження та схрещення шляхів у долині ріки Калямас. Італійські ловецькі літаки збили один ворожий літак. Пропав один італійський літак.
Совіти замовляють
Совіти замовили у фінляндському промислі двигуни вартости 80 до 90 міл. фінських марок. Рівночасно у Швеції замовили різні електромотори, ґенератори, елєктричні печі та подібні продукти, вартости кількадесяти міліонів швед. корон. Рівночасно у міністерстві совітської закордонної торговлі зайшли поважні персональні зміни. Зокрема змінили голов різних совітських торговельних союзів чи то для окремих бранж, чи для торгівлі з чужими краями.
Наддунайська комісія
Ми повідомляли вже, що йдуть переговори у справі покращання плавби на Дунаю, та що зліквідували дві проанглійсько-француські комісії. 28. жовтня розпочала діяльність нова наддунайська комісія, до якої входять представники Німеччини, Італії, Совітів, Румунії, Мадярщини, Болгарії, Югославії і Словаччини.
Німецькі осяги на морі
БЕРЛІН, 3. XI. — Німецьке летунство перевело низку акцій, внаслідок яких затоплено 13 кораблів загальної містоти 47.000 тон і поважно ушкоджено 9 кораблів містоти біля 36.000 тон, що плили у трьох транспоттах під конвоєм. Всі атаки відбулися біля полуднево-східнього анґлійського побережжя недалеко від пристаней, де кораблі мали виладувати свої вантажі. Ескадри бомбовиків ("Штука") заатакували безпосердньо перед гирлом Темзи й біля Довру два транспортирі під конвоєм літаків та обкидали їх влучними бомбами. В цій акції відзначилася залога літака Гайнкель, що затопила зпоміж 20 кружляків, контрторпедовців і підводних човнів в околиці Ґріт Ярмаві один кружляк і 3 вантажні кораблі.
Італійські осяги у Греції
РИМ, 3. XI. — Окремий звітовик аґенції Стефані подає обширний звіт з прикордонних теренів провінції Яніна, що їх заняли італійські війська. Зараз перший удар у дні виповідження війни приніс італійцям 79 сіл з 35.000 мешканців. Грецькі полонені з видним перестрахом оповідають про бомбові атаки фашистського летунства на перші грецькі оборонні лінії, що їх в короткому часі зовсім знищено. Найбільшою несподавінкою для італійських військ було те, що в Епірі немає ніяких доріг. Безпосередньо зі знаменитих альбанських доріг, побудованих під фашистівською управою, італійські вояки ввійшли на погані, багнисті доріжки провінції Джамурії, що їх дощі перемінили на потоки й канали. Італійські піоніри негайно приступили до направи мостів і будови доріг, що ними зможуть посуватися головні сили змоторизованих військ. Повзи  постійно підтримують піхоту в боях, не зважаючи на величезні теренові труднощі, що їх причинили дощі.
Греки відступають
РИМ, 4. XI. — Головне Командування італійської Армії подає: В Епірі розвивається дальше акція італійських відділів по другому боці позиції під Калібакі. Італійське летунство співпрацювало в операціях на суші, причому обкидано бомбами ворожі становища в околиці Корчяну. Знову бомбардовано Солунь, цитаделю на Корфу, форти Джаваіні та гірську смугу на північний схід від Яніни, здовж шляху Яніна—Калібакі. Один з італійських літаків не вернувся. Підчас повітряних боїв над Солунем зістрілено 5 ворожих літаків. 