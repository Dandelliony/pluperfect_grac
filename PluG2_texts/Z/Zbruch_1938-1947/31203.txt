◦ ◦ ◦ ◦ ◦ ◦ ◦

Оперзведення штабу Ленінградського Військового Округу. Протягом 1 січня на фронті не відбулося нічого істотного. Наша авіація зробила в ряді районів успішне бомбардування. У повітряному бою збито 2 літаки противника. Протягом 2 січня на фронті не відбулося нічого істотного. В наслідок поганої погоди наша авіація провадила тільки розвідувальні польоти.
Їдуть працювати на Урал. Народний комісаріат чорної металургії проводять реєстрацію біженців, що бажають їхати на роботу до фабрик і заводів Радянського Союзу. Вчора на металургічні заводи Урала виїхала перша партія біженців — 1200 чоловік. Біженці виїжджають разом з сім'ями. Серед тих багато молодих робітників і робітниць різних професій.
В дитячих садках Львова. Польська влада жодної копійки не відпускала на дошкільне виховання дітей. Зовсім по-новому живуть діти зараз. Про них — майбутніх інженерів, лікарів, льотчиків піклується комуністична партія і любимий друг дітей товариш Сталін. Тільки за останній час для дошкільників Львова відкрито 12 добре обладнаних дитсадків. Новий рік діти зустріли весело і радісно. На 50.000 карбованців для них було закуплено різних подарунків та оздоблено чарівні ялинки. 