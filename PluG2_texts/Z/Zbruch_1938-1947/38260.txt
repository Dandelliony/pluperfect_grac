◦ ◦ ◦ ◦ ◦ ◦ ◦

Концерт у честь Івана Франка у Кракові. Заходом т-ва "Просвіта" відбувся у Кракові у власній домівці, Ринок 12, II, в суботу 22. ц. м. в 19-ій веч. святочний концерт у честь Івана Франка. На сцені виднів портрет Поета, по мистецьки прибрану салю виповнили вщерть краківські українці.
Вступне слово виголосив ред. Лев Лепкий, в якому зясував значіння І. Франка не лиш як поета, але й великого громадянина та державника, опрокидуючи всі хибні поняття, а то й видумки тих, що "відбронзовують" Франка на свій лад. З черги виступив мужеський хор під проводом д-ра Улицького. Виконання поодиноких пісень було дійсно артистичне. Краківський хор під орудою д-ра Улицького щораз міцніє, його склад поширюється, щораз кращі голоси прибувають. Він може ривалізувати із репрезентативними хорами.
Скрипак д-р Цегельський виконав окрему точку при фортепяновім супроводі д-ра Пюрка. П-ні Падохова віддеклямувала зі зрозумінням виїмок з "Мойсея". На закінчення хор відспівав бадьору пісню "Зазвенімо" та національні гимни, які підхопила вся саля.
Свято молоді у Холмі. Холмські українські школи орґанізують в неділю 30. червня ц. р. при ґімназії у Холмі Свято Молоді при участи українських народніх шкіл повіту. Це буде своєрідна маніфестація молодої Холмщини, що вперше виступатиме в рядах рідної школи. Свято почнеться в год. 8-ій ранку полевим богослуженням на верху Гірки коло Собору.
Третій передостанній транспорт до фабрики "Сіменса-Гальске" (відділ прецизійних телєфонічних, телєґрафічних і радіотелєґрафічних апаратів) в Берліні відїде невідклично дня 1. липня 1940 р. з Кракова. Рефлєктанти на виїзд повинні зголоситися у Кракові найпізніше в суботу 29. червня ц. р. Всі попередні письменні зголошення візьмемо під увагу, якщо кандидати приїдуть в означеному речинці до Кракова. Зголошуватися неконечно — вистане приїхати. — Крім того 4-ий та останній транспорт до цієї фабрики виїде з Кракова дня 8. липня 1940 р. До Кракова можна приїхати найпізніше 6. липня ц. р. Кошти переїзду до Кракова мабуть будуть звернені і тому білєти слід в міру можливости переховати. Можна брати зі собою харчі, одяг та білля, а гроші лише до квоти 20 зол.; більші квоти лише в марках за дозволом девізової комісії у Кракові. Одночасно подаємо до відома, що у Кракові істнує Український Центральний Комітет при вул. Зеленій 26 (б. т. зв. Українська Станиця) і Український Допомоговий Комітет при вул. Яблоновських ч. 10 12. Як ми вже повідомляли в комунікаті з дня 19. травня ц. р. (гл. "Краківські Вісті" ч. 40) шкільні справи та приміщення безробітних на пошті, при залізниці й в адміністрації належать до Українського Центрального Комітету і письма в цих справах спід туди спрямовувати. Переслані до нашого Комітету помилково письма ми відступили до полагодження Центральному Комітетові. — За Український Допомоговий Комітет м-р М. Ценко, референт праці. 