◦ ◦ ◦ ◦

Німецькі війська над Дніпром
ГОЛОВНА КВАТИРА ВОЖДА, 6. 7. — Головне Командування Німецьких Збройних Сил подає:
Німецькі операції на східньому фронті відбуваються далі планово. Розпорошені останки розбитих військ, які скривавилися за німецьким фронтом на теренах на південь від поліських багон у стоковищі Припяті, примушено до боротьби з німецькими резервами і їх знищено, при чому кілька тисяч большевиків попало в полон. Мадярські війська зайняли вчора Коломию і Станиславів. Застріливши своїх так званих політичних комісарів, 20.000 большевиків, які належали до окружених німецькими військами під Мінськом відділів червоної арки, перебігло 4. липня на німецький бік.
На схід від Мінська німецька армія дійшла до Дніпра. На прибалтійському просторі йде погоня за побитими большевиками. Німецькі і фінляндські відділи, вдаривши на совітську Росію з Фінляндії, здобули дальші осяги, не зважаючи на важкі теренові умовини і запеклий місцями спро тив большевиків.
Боєві одиниці всіх родів німецького летунства розпорошили концентрації совітських військ над горішньою Двиною й на теренах Західньої України, при чому знищили численні совітські повзи і самоходи. Бони бомбардували з добрим осягом становища ворожої артилєрії і знищили далеко за фронтом совітських військ важні зелізничі уладження. Підчас повітряних боїв совітське летунство потерпіло дальші численні втрати.
Продовжуючи боєві акції проти Анґлії, численні ескадри німецького летунства бомбардували продовж останньої ночі анґлійський зброєвий осередок Бірмінґґем, воєнну пристань анґлійської маринарки Плімавт та інші пристані на південно-східньому побережжі Анґлії. Великі пожежі й експльозії свідчили про влучні осяги цих ударів.
Німецькі літаки скинули бомби тяжкого калібру на ганґари і на приміщення летунського персоналу при летовищах на західніх берегах Анґлії. У брістольському каналі затоплено транспортовий корабель, містоти 5.000 тон.
Батерії далеконосних гармат воєнної маринарки обстрілювали анґлійський конвой, що маневрував на водах каналу Ля-Манш.
Спроби нападів анґлійських літаків на французьке побережжя каналу Ля Манш скінчилися вчорашнього дня також невдачею. Підчас повітряних боїв зістрілено анґлійських ловецьких літаків, а німецька протилетунська артилєрія зістрілила три боєві літаки й один ловецький. Два німецькі літаки не вернулися до своїх баз.
Анґлійські летуни знищили бомбами у французькому прибережному місті Брест памятник, поставлений у честь канадійських військ за участь у часі світової війни.
Поодинокі анґлійські боєві літаки скинули останньої ночі меншу кількість бомб на терені західньої Німеччини. Шкоди незначні. Німецькі ловецькі літаки зістрілили підчас своїх нічних операцій 5 анґлійських літаків.
Нервозне напруження в Москві
АНКАРА, 6. 7. — Совітські круги Анкари дістали звіт про положення в Москві, з якого виходить, що червона столиця щораз більше робить вражіння міста, до якого наближається війна. Після першого летунського алярму, між населенням запанувала жахлива паніка і органи міської управи почали дуже рішуче виконувати приписи про затемнення. Якнайважче карають за кожне нарушення тих приписів. Цивільному населенню заборонили вночі виходити на вулиці. Робітники, що ідуть на нічні роботи, мусять мати спеціяльний дозвіл. Одночасно уряд заборонив робітникам покидати місця праці. Причиною цього стало те, що багато робітників вважає свої становища загроженими і хоче їх покинути.
Всіх, що виїжджають із Москви, дуже старанно контролюють, щоби припинити всякі спроби робити паніку. По місті ходять тисячі найбільше несамовитих вісток і схвилювання урядових кругів переходить на населення. Дипломатичні круги переконані, що найвища рада оборони СССР, на яку перейшли всі урядові уповажнення, вже потайки наказала приготовити на осідок уряду місто Горькій (Нижній Новґород). Очевидно, що це також не заспокоює населення. На підставі того, що Сталін сказав у своїй останній промові, всі переконані, що над СССР повисла найбільша небезпека. Головна проблема большевиків зводиться тепер до того, щоби всі резерви, які є в глибині краю, перекинути на фронт.
Німецька піхота знищила під Дубном 156 большевицьких повзів.
БЕРЛІН, 6. 7. — Підчас боїв біля Дубна одна німецька піхотна дивізія знищила в атаці проти сильних большевицьких панцирних частин 98 повзів. Між ними було чимало важких 52-тонових повзів. Інша німецька дивізія знищила 58 большевицьких повзів. Ті осяги є тим більші, що обі згадані дивізії не мали підмоги панцирних частин. Вони мали тільки протипанцирні гармати, легку піхотну зброю і легку артилєрію.
Бельґія зголошується також до боротьби з большевизмом.
БРІСЕЛЬ, 6. 7. — Ідея европейської солідарности й зрозуміння конечности спільної боротьби европейських народів із большевизмом стає також у Бельґії щораз популярніша. Широкі круги заявляються за діяльною участю в боротьбі. Вже виринають проєкти створити бельґійські формації і приготовляються орґанізаційні бюра.
Бомбардування і налети на Тобрук
РИМ, 5. 7. — Головне Командування Італійської Армії подає:
У північній Африці відперто сильним вогнем напад анґлійських повзів. Італійські летунські ескадри бомбардували далі фортифікаційні уладження в Тобруку, при чому збомбардували влучно залізничий вузол у Марса Матрук. Ворог виконав кілька налетів на Тріполіс і на інші місцевості у Бенґазі та спричинив шкоди у мешкальних домах. Згинуло декілька людей.
У східній Африці італійські військові частини звели завзяту боротьбу на півдні від Коре (Ґалля і Сідамо). Вона скінчилася добрими вислідами, ворог потерпів поважні втрати. Анґлійські літаки при налеті на Ґондар скинули бомбу на шпитальний будинок. Італійська протилетунська артилєрія поцілила один літак, який згорів. 