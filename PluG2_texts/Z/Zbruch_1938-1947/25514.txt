◦ ◦ ◦ ◦ ◦ ◦ ◦ ◦ ◦ ◦

Відгомін убивства цукорника Стецькова. На весну минулого року грабіжник убив відомого українського цукорника і власника камяниці Данила Стецькова в його помешканні при вул. св. Миколая. Поліція арештувала під вимітом убивства Анастазію Данилів, яку трибунал окружного суду у Львові засудив на 10 років вязниці за вбивство Д. Стецькова. Апеляційний суд затвердив цей присуд. Одначе Найвищий Суд відхилив присуд апеляційного суду і наказав перевести нову розправу, що відбудеться вже 29. серпня ц. р. Тоді трибунал переслухав св. Василя Фурду, якого покликав прокуратор на обставину, що А. Данилів мала по вбивстві більшу кількість грошей.
Нова афера у Львові. Перед двома роками повстала у Львові фірма "Франц Медіва та Ян Нідергофер" при вул. Академічній ч. 14, яка торгувала текстильними матеріялами. Власники текстильної крамниці, німці, перепродували товар жидівських фабрик, яким згодом перестали платити гроші за товари. Тому дійшло до судового процесу, підчас якого власники текстильної крамниці згодилися сплачувати свої довги ратами. Тимчасом по кількох місяцях фірма взагалі перестала платити довги, а купець Меліва втік з родиною до Німеччини. Перед місяцем крамницю взагалі замкнено, бо другий власник Нідергафер теж виїхав до Німеччини. Тому адвокат пошкодованих фірм звернувся до прокуратури, яка наказала поліції перевести ревізію у своячки Меліви. Підчас ревізії поліція — радше польська вечірня преса — знайшла більшу кількість товару і матеріялів, що компромітують обох купців, між іншим спис львівських німців. Тому влада веде слідство в цій сензаційній справі.
Краєва хроніка. При копанні криниці у Кривчичах к. Львова впав на дно корбовий вал і смертельно зранив В. Кривоноса зі Сокаля, який копав криницю для Рудольфа Бодаха. Нещасливий В. Кривніс номер на місці. Влада веде слідство. — Недалеко Галича згинув під колесами поспішного поїзду Франц Клепацький зі Загіря, пов. Рогатин. Причина самогубства невідома.
Спеціяльні табори для циганів. У Чехії і на Моравії створять спеціяльні табори, у яких сконцентрують усіх циганів. Комунікат пресового бюра протекторату каже, що в цьому таборі збережуть циганські традиції.
Катальоґ мікробів. Вашинґтонський медичний факультет перший у світі розпочав торг мікробами для потреб окремих дослідів, справді по американському. Він виготовив катальоґ 2.700 мікроорґанізмів і висилає їх культуру залежно від потреби. У своїй колєкції вашинґтонський факультет має багато бацилів рідких недуг, що живуть у тропікальних краях. Бацилі чуми, холєри, черевного тифу — доволі дешеві Куди дорожчі бацилі плямистого тифу, а найдорожчий бациль прокази. 