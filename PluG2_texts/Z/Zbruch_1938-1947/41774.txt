На міські теми

В розшуках довідки
Будинок, у якому міститься Львівська міськрада налічує понад 400 кімнат. Кожна з них має своє призначення, у кожній з них працюють люди. Але крім цих людей-службовців, є ще й інші люди-відвідувачі. Саме тут і починається те, про що йтиме мова.
Численними, довгими, напівтемними коридорами будинку міськради ходить відвідувач. Він зупиняється біля кожних дверей, присвітлює собі сірником, але потрібної установи знайти не може. Коридором часто проходять службовці. Відвідувач наважується зупинити ділову людину, запитує і здебільшого дістає таку відповідь:
— Хіба я можу знати, що робиться по всіх кімнатах міськради?...
І справді! Звідкіль може знати людина, яка працює, скажімо, в кімнаті №48, хто працює в кімнаті №365.
Відвідувач втрачає будьякі надії знайти потрібну установу і хоче вийти з міськради. Проте, не так вже легко це зробити. На стінах нема жодного покажчика, який допоміг би відвідувачеві у його безнадійному мандруванні.
Все ж за допомогою таких же відвідувачів, але більш досвідчених, людина побачила просвіт надвірних дверях. Тут же черговий міліціонер, тут же телефон. З'являється новий план. Запитати міліціонера. Адже він повинен знати.
— Скажіть будь ласка, в якій кімнаті міститься архітектурно-планове управління?
Міліціонер видався надзвичайно ввічливим. Він бере довгу картку, уважно переглядає її, а тоді відповідає:
— Архів міститься в кімнаті №12, а архітектурно-планове управління у мене не значиться.
— Тоді може ви скажете де міститься бюро інженерів?
— Бюро інженерів теж не значиться.
— Не значиться, — безнадійно повторює знесилений відвідувач. — Тоді дозвольте скористатися вашим телефоном. Я запитаю довідкове бюро, воно скаже мені номер телефона потрібної мені установи, я позвоню їм і довідаюсь, в якій кімнаті вони містяться.
— Користуватися телефоном приватним особам не дозволено, — сказав черговий міліціонер і відвернувся, що означало остаточне закінчення цієї неприємної розмови.
Відвідувач видався надзвичайно настійливим і, не задовольняючись на цьому, зайшов до аптеки.
Скориставшись з послуг абонентної книги, він хотів позвонити секретареві, але потрапив до міськнаросвіти. Вдруге позвонив до завідуючого загальним відділом, але потрапив до відділу кадрів. Виявилося, що номера телефонів переплутано. "Проговоривши" всі свої гривенники, відвідувач стомлений і зневажений пішов додому
Л. Левітас Графік лежить в шухляді
ПЕРЕМИШЛЯНИ, 20. IX. (Телефоном). Без вчасного підняття зябу не може бути і мови про завоювання високого врожаю ярини в наступному році.
Та в Перемишлянському районі з оранкою зябу стан явно загрозливий. Райземвідділ навіть не знає, скільки піднято зябу. Цієї роботи посуті й не починали.
Керівники Свіржської МТС (директор тов. Лісовий) проявляють нестерпну неповоротливість. Тракторами ще не піднято жодного гектара. Через нерозпорядливість керівників машинно-тракторної станції, тракторний парк ще і досі зайнятий на осінній сівбі, хоч строки її вже минають.
Райземвідділ п'ять днів тому одержав з облземвідділу графік проведення зяблевої оранки. Згідно з цим графіком, оранку зябу треба було розпочати ще 10 вересня. Проте, графік поклали в шухляду, а оранка зриваються.
Якби використали живу тяглову силу, по району можна щодня виорювати не менше 1.000 гектарів. Між тим, коні і воли в більшості сіл на зяблюванні на використовуються.
На запитання, чому так погано йде оранка, старший агроном райземвідділу тов. Чміль відповідає:
— Що ж зробити, коли голови сільрад не дбають про зяб...
Коментарії зайві.
Т. Петрич.   