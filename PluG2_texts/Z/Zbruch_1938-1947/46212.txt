◦ ◦ ◦ ◦ ◦ ◦ ◦

Англо-німецька війна
В день 6 січня і протягом дня 7 січня німецькі літаки бомбардували важливі воєнні об'єкти в Південній і Центральній Англії. 7 січня був бомбардований також Лондон.
Під час морських операцій потоплено 2 англійських торгових пароплави і підпалений мінний тральщик.
Англійська авіація 6 січня атакувала караван німецьких суден біля норвежського побережжя. У зв'язку з поганою погодою в ніч на 7 і 8 січня англійська авіація не робила нальотів на територію Німеччини. (ТАРС).
Послання Рузвельта конгресові в питаннях бюджету
Президент США Рузвельт у спеціальному посланні конгресові в питаннях бюджету пропонує асигнувати на воєнні потреби на наступний бюджетний рік (який починається з 1 липня) 10 міліардів 981 міліонів доларів.
Ці асигнування в США у мирний час в минулому році були у сім раз менші. Поряд з величезним збільшенням воєнних витрат скоротити асигнування на подання допомоги безробітним, фермерам, молоді і на державне будівництво невоєнного значення.
Крім воєнних витрат, Рузвельт рекомендував ще асигнувати додаткові кошти, не вказуючи суму, на подання допомоги країнам, "які захищаються від нападів і від нав'язування їм нових форм правління".
Війна в Африці
Спиняючись на перспективах воєнних дій в Африці після падіння Бардії, англійські газети висловлюють припущення, що операції будуть обмежені районом Кіренаіки (східна частина Лівії).
Агентство Рейгер повідомляє, що фронт воєнних дій у Західній пустині відсунувся тепер приблизно на 100 миль від єгипетського кордону до Тобрука — могутньої італьянської воєнно-морської і повітряної бази в Лівії. Між Бардією і Тобруком фактично не залишилось італьянських військ. На всій цій ділянці діють англійські патрулі.
За англійськими відомостями, загальне число вбитих і взятих англійцями в полон італьянців з 12 грудня (початок англійського наступу в Західній пустині) становить 94 тисячі чоловік. Італьянська армія в Лівії, яка налічувала 250 тисяч чоловік, тепер зменшилась приблизно на одну третину. (ТАРС)
На фронтах в Албанії
Кореспонденти американських телеграфних агентств повідсилають, шо на побережжі Албанії греки оточують в районі Валони укріплені позиції італьянців, примушуючи їх відступати. З Валони евакуйовано 35 тисяч поранених і хворих італьянських солдатів.
За повідомленням грецького телеграфного агентства, у ніч на 6 січня група грецьких есмінців проникла в затоку Валони і сильно бомбардувала місто.
На північ від Клісури грецькі війська захопили важливу гірську позицію і кілька сіл.
В долинах рік Шкумбв і Девол відбуваються вперті бої. Грецькі війська просуваються на Ельбасан, переборюючи запеклий опір італьянців. (ТАРС) 