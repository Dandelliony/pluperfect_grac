Страшні катастрофи.

85 убитих у Румунії.
Аґенція Радор повідомляє, що в ночі з 24 на 25. ц. м. зударились два особові поїзди між стаціями Фрекатель та Етуля на шляху Ґалац—Басарабиска. Дві льокомотиви і 7 ваґонів зовсім знищені. Устійнено, що в катастрофі згинуло 85 осіб, а 320 є ранених. Причиною катастрофи було погане наставлення рейок. На місце катастрофи виїхали два рятункові поїзди з лікарями, лікарствами і санітарними вагонами. Більшість ранених приміщено у шпиталях Бесарабії.
До другої залізничої катастрофи дійшло на шляху Чернівці—Нова Сулиця недалеко стації Маматиґа, де відорвались від поїзду два вантажні ваґони і зударились з моторовим поїздом. Моторовий поїзду згинув, 12 подорожніх важко ранених.
Смерть 263-ох осіб у Злучених Державах.
У Злучених Державах згинуло підчас Різдвяних Свят 263 особи, здебільша в самоходових катастрофах.
Катастрофальний вибух у ресторані.
В малім ресторані при вул. Блямшер в Альжирі згинула одна особа від катастрофального вибуху, а 20 осіб важко ранених. Вибух був такий сильний, що в усіх сусідних домах повилітали вікна, а на поверхні вулиці перед рестораном повстала глибока заглубина. Спершу здогадувалися, що причиною вибуху було не ушкодження газової рури, лише зорґанізований замах.
Смерть 11 осіб підчас пожеж.
Підчас пожеж, що вибухли на Різдвяні Свята в Анґлії, згинуло 11 осіб, а кільканацять осіб було важко ранених.
Автобусова і летунська катастрофа.
В суботу 24. ц. м. міський автобус наїхав у Ґдині на гурток людей, які стояли біля автобусової зупинки. В катастрофі було 5 осіб важко ранених, з яких одна померла у шпиталі.
В Семигородщині впав військовий літак. Легун та обсерватор згинули в катастрофі.
БУКАРЕШТ. В залізничній катастрофі біля Ґалацу згинуло по останнім донесенням 93 особи. 