◦ ◦ ◦ ◦ ◦

Запеклі бої в Керчі
Берлін, 31 жовтня. Вчорашнього дня загони німецької авіяції бомбардували успішно портові й вантажні споруди та склади пального в Керчі. Місто Керч, яке нараховує сто тисяч мешканців, лежить на східному окравку Кримського півострова і є водночас гаваню Азовського моря. В цьому районі німецькі бомбардувальники затопили три совєтські кораблі в З тис. рбт. і пошкодили тяжко сім інших кораблів у 8.500 рбт.
Зміна уряду
Лондон, 31 жовтня. Лондонська газета "Таймс" обговорює теперішнє політичне положення Англії і видвигає думку конечної зміни англійського уряду, бо керівництво теперішнього уряду не вдоволяє англійців.
Індійське зібрання
Бангкок, 31 жовтня. Індійське законодатне центральне зібрання розпочало в Дельгі свої правильні засідання. Велике здивування викликало повідомлення президента всеіндійської мусулманської ліги Іннага, що ліга постановила бойкотувати зібрання на знак протесту проти англійської політики. Наслідком цього всі члени центрального зібрання мусулманської ліги покинуть зібрання. Як вже давніше повідомлено, представництво національно свідомих гіндусів постановило не приймати участі в зібранні.
Заяви льояльності
Прага, 31 жовтня. Багато визначних чеських діячів та чеських установ склало заяви льояльності на руки Протектора Чехії і Моравії генерала Гейдріха. В цих заявах висказали вони бажання чесно і віддано співпрацювати з дотеперішнім урядом та висловити свою солідарність у боротьбі з большевизмом.
Брак харчів у Палестині
Стамбул, 31 жовтня. Брак харчів і голод помітно опановують Палестину. Досі панував він від довшого часу в Сірії. Всі засоби живності в Палестині забирають англійські колоніяльні війська. Таким чином малощо залишається для цивільного населення. Харчевий стан в Палестині за останній тиждень так погіршився, що англійські власті мусіли вхопитись за енергічні протизасоби. Ні цукру, ні рижу, ні муки не можна побачити в вільній торгівлі. В Галілеї та Самарії прийшло до демонстрацій і заворушень серед місцевого населення і під час цього пограбовано постачальні склади англійського уряду.
Получення Рен—Родан
Віші, 31 жовтня. Торговельна палата в Марсилії поробила старання у французького уряду, щоб він доложив зусиль до скорого здійснення получення Рен— Родан. В зв'язку з цим виказала вона рівночасно бажання відносно регуляції Родану і плавби для більших тонажних одиниць на цій ріці між Ліоном та її устям.
Вбивство редактора
Берлін, 31 жовтня. В Амой, що є головною гаваню провінції Фукієн, замордували китайські терористи Шінгенобу Савай, керівника японського щоденника "Тсуан Мін Сін". Цей щоденник появлявся на китайській мові.
Наради в Німеччині і Франції
Париж, 31 жовтня. В зв'язку з нарадою німецьких і французьких торговельних палат створено 4 окремі виділи, що складаються з 6 французьких і 6 німецьких економістів. Наради цих виділів відбуваються на зміну в Німеччині і Франції.
Налет італійців
Рим, 31 жовтня. Згідно з повідомленням Верховного Командування Італійської Армії, італійські торпедоносні літаки заатакували біля північного побережжя Америки два англійські крейсери і два есмінці. У висліді бою затоплено один крейсер і один есмінець, на інших кораблях спричинено експлозії. 