◦ ◦ ◦ ◦ ◦

Розмежування Дистрикту Галичини і Краків. Розпорядок Уряду з дня 3. XI. — 41. розмежовує два Дистрикти — Львівський і Краківський. З Дистрикту Галичина до Дистрикту Краків перейшли такі громади: Добромиль, Германовичі, Кузниця Мижинець, Медика, Нижанковичі, Новосілки Дидинські, Вільшани, Поповичі, Пралківці, Риботичі, Старява, Стубно і місто Перемишль. Усі ці місцевості включено до Крайсгауптманшафту Перемишль. Громади Ляшки, Радон, Сіняву і В'язівницю прилучено до Крайсгауптманшафту Коросно, громади Чорну, Ліско, Лобозів, Лютовисько, Мриглод, Вільшаницю, Поляну, Ропянку, Устрикн Долішні прилучено до Крайсгауптманшафту Сянік. З Дистрикту Краків до Дистрикту Галичина перейшла громада Тарнава Нижня, яку влучено до Крайсгауптманшафту Самбір. Через це адміністраційне перегрупування громад змінився Крайсгауптманшафт Самбір і Сянік та повстали два нові Коросно і Перемишль. У висліді цих змін Дистрикт Краків стратив дві громади, за те зискав 34 нові, а між ними і місто Перемишль.
Переїзди залізницею. Оголошене недавно зарядження в справі переїзду залізницею, обов'язує надалі без змін. Цивільним особам можна подорожувати поїздами лише у дуже важних справах. Щоб одержати дозвіл на переїзд, треба мати на заяві опінію Українського Краєвого Комітету у Львові, вул. Паркштр. 10 (давніша Міцкевича) та відділу Бефелькерунгевезен унд Фірзорге при Уряді Губернатора. На цій підставі Транспорткоммандантур може зорієнтуватися, чи даний випадок заслугує на прихильне полагодження справи.
Нові назви вулиць. У дальшому перейменуванні львівських вулиць: вул. Шопена названо Вальцерштр., вул. Монюшка — Компоністенштр., вул. Земялковського — Танненштр., вул. Баденіх — Ганас Заксштр. і вул. Матейка — Номаденштр.
Ціни за солому й волокно. Розпорядок з дня 8. XI. 1941. оголошений у ч. 108 Денника Розпорядків для Г. Губернаторства, окреслює максимальні ціни на солому й волокно льону, й конопель та управильнює їх закуп у продуцента. Ціни обов'язують льоко стація завантаження. Вони обов'язують від дня 20 ц. м. Згаданий цінник торкається 10 клас якості льняної соломи з сім'ям і без нього і 5 клас якості конопляної соломи, а також  до чистих волокон чесаного льону (3 класи), тріпаного машиново (5 клас), тріпаного ручно (5 клас), до льняного машинового (4 класи) ручного клоччя (4 класи), до чесаних конопель (3 класи), до конопель тріпаних машиново (3 класи) і тріпаних ручно (3 класи), і в кінці до коноплянрнр клоччя, машинового (4 класи) й ручного (4 класи). 