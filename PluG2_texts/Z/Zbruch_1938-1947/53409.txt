◦ ◦ ◦ ◦

Фінляндія на світанку нової доби
Наказ фельдмаршала Маннергайма до фінських вояків.
ГЕЛЬСІНКІ, 1. 8. — У неділю вранці проголосили такий військовий наказ фельдмаршала Маннергайма:
"Фінські вояки! Наша зимова війна закінчилася гірким миром. Без огляду на підписання миру наша країна була безпереривно предметом ганебних погроз і безнастанних вимушувань нашого ворога. Одночасно в звязку з тим ворог злочинно цькував проти нас з метою знищити нашу і єдність. Це свідчить, що ворог від самого з початку не хотів ніякого тривкого миру. Підписаний тоді мир був тільки перемирям, яке саме тепер кінчається.
Ви знаєте нашого ворога, Ви знаєте його споконвічне зазіхання знищити нашу хату, нашу віру і нашу вітчину та обернути в рабів наш нарід. Той самий ворог, та сама небезпека знову тепер стоять на наших кордонах. Без ніякої причини наш ворог по варварськи заатакував наш мирний нарід і обкинув бомбами наш край. Будуччина рідної землі домагається від Вас діл. Я закликаю Вас піти за мною в цю святу війну проти ворога нашої нації. Наші поляглі герої встануть із своїх могил і стануть побіч Вас! З братерства зброї з могутньою воєнною силою Німеччини черпайте непохитну відвагу в хрестоносний похід проти нашого ворога, щоби забезпечити майбутнє Фінляндії. Товариші зброї! Ходіть за мною цей останній раз, тепер, коли повстав нарід Карелії, і перед нами стає світанком завтрішній день Фінляндії!
Болючі втрати анґлійців під Тобруком.
РИМ, 1. 7. — Головне Командування Італійської Армії подає:
У Північній Африці італійська артилєрія обстрілювала сконцентровані ворожі війська на відтинку Тобрук, завдаючи болючі втрати.
Бритійські літаки налетіли на Бенґазі й намагалися заатакувати порт у Триполісі. За кожним разом відогнали їх італійські ловецькі літаки. Зістрілено 2 ворожі літаки.
Крім цього на відтинку Дембідольо в районі Ґалля і Сідано змушено негайним протинаступом до втечі ворожі війська, які намагались заатакувати італійські позиції.
Критика американських зброєнь.
ВАШИНҐТОН, 1. 7. — Військова комісія американської палати репрезентантів склала звіт з дуже гострою критикою зброєнь Злучених Держав. У цьому звіті кажеться про поважні недостачі найважніших матеріялів унаслідок занедбань. Згадана комісія каже, що після довгих тижнів студій вона прийшла до переконання, що передовсім нема відповідального проводу. Далі відповідні державні установи не уявляють собі навіть своїх завдань. Крім того влада виявляє жалюгідний нахил творити комісії замість розвязувати проблєми.
Мальта під бомбами.
РИМ, І. 7. — Головне Командування Італійської Армії подало 29. 6. такий звіт:
Вночі на 28. 6, відділи італійського летунства бомбардували летунські бази і портові уладження у Ля Валеті на Мальті. Над острогом Лямпедуза італійська морська протилетунська артилєрія зістрілила один бритійський літак, який намагався бомбардувати згаданий острів. Ворог атакував Бенґазі та одну іншу місцевість в Сирті. У східній Африці положення без змін.
Великі арештування комуністів у Парижі.
ПАРИЖ, 1. 7. — Останніми днями паризька поліція арештувала щось коло 250. заграничних комуністів. Таким чином від липня 1940 р. у Франції арештували 17.138 комуністів. Про це сказав представникам американської преси повновласник французького уряду в Парижі — амбасадор де Брінон. Він заявив також, що комуністична пропаґанда намагається використовувати життєві труднощі, спричинені війною, для своїх цілей. Також і в справі сирійського питання французькі комуністи діставали накази з Москви.
Заспокоєння в Швеції.
ШТОКГОЛЬМ, 1. 7. — 30. 6. шведський король Ґустав V-ий виїхав на кілька тижнів до Савролю, де буде відпочивати. — Шведське телєґрафічне бюро пише з того приводу, що відїзд короля з його літнього осідку в Тульґе біля Штокгольму є доказом того, яке дуже запанувало в Швеції заспокоєння розвитком міжнародного положення.
Розмова між Крипсом і Молотовом.
ШГОКГОЛЬМ, І. 7. — Бритійський амбасадор у Москві сер Стафорд Крипс відбув свою першу розмову з Молотовом. — Про це повідомило анґлійське радіо. Крипса супроводили різні члени бритійської місії. Крім того — як подало те саме джерело — Крипс відбув розмову також і з американським амбасадором у Москві.
Португальський президент оглядає Азори.
ЛІСАБОН, 1. 7. — З окружні губернатори Азорських островів звернулися із проханням до португальського президента генерала Кармони, щоби офіційно як голова держави відвідав португальські острови на Атлянтійському океані. В добре поінформованих кругах говорять, що президент Кармона виїде на Азори в другій половині липня. Лісабонський щоденник "Діяріо де Лісбона" пише з того приводу, що відвідини голови держави на Азорах матимуть величезне національне і пропаґандивне значіння. Таксамо як колись португальські воєнні кораблі супроводили в 1901 р. тодішнього короля Португалії Карльоса, що тоді відвідав Азори, так і тепер през. Кармана виїде в товаристві одиниць воєнної фльоти. Кажуть, що також і Бразилія вишле на Азори в честь ґен. Кармони один воєнний корабель.
Мадярська армія в поході.
БУДАПЕШТ, 1. 7. — Голова ґенерального штабу мадярської армії подає:
Згідно з додатковими повідомленнями, що надійшли до мадярського ґенерального штабу, совітські літаки бомбардували 27. 8. Надбаня і Талябферальва. Совітські бомби не спричинили ніякої шкоди. Також у суботу прийшло в багатьох місцях на границі до боїв між совітськими і мадярськими відділами. Мадяри здоганяли ворога і в багатьох місцях перейшли кордон. 