◦ ◦ ◦ ◦ ◦

Звернення СССР до СДА
Берлін, 7 листопада. Після зайняття України німецькими та союзними військами, Совєтський Союз опинився в дуже важких харчових умовинах. Сталін мав увернутися до СДА з проханням доставити негайно для армії та виголоднілого населення збіжжя. Ця вістка, яку потвердили урядові кола в Лондоні, перекреслює таким чином легенду про великі харчові, а зокрема збіжеві, запаси, які нібито мали б посідати Совєти на нездобутих досі теренах Совєтського Союзу.
Японсько-американські переговори припинені
Токіо, 7 листопада. Японський закордонний уряд зазначив у четвер, що Японія сказала вже своє останнє слово і дожидає тільки відруху з СДА. Він додав ще, що вправді японсько-американські переговори не зірвані, але вони зараз припинені. Як говорить представник, від часу зібрання нового кабінету Тойо відбулася у Вашінгтоні тільки одна розмова між урядовцями японської амбасади та державним підсекретарем Сумнером Веллом. Японський представник не сказав, чи відбудеться зараз нова стріча. Він тільки сказав, що в Сан Франціско забрано 60 тон пошти, призначеної для Японії, що означає неприязне поступування північно-американських властей. Японський кабінет постановив на останньому засіданні скликати конференцію губернаторів на день 24-те листопада.
Данціг і Кенігсберг цілі
Берлін, 7 листопада. Московська інформаційна служба пускається на брехню, щоб таким чином дальше обдурювати своїх англо-американських союзників, не подаючи дійсного стану фронтових подій. Вчорашньою дня московська радіовисильня подала вістку, що совєтські бомбардувальники побили налети на Данціг і Кенігсберг, наслідком чого повстали там вибухи і спалахнули пожежі. Лондонська радіовисильня повторила, очевидно, ці нісенітниці. А покищо ні Данціг, ні Кенігсберг не бачили взагалі жодних совєтських літаків.
Демонстрації в Дітройті проти міністра Галіфакса
Вашінгтон, 7 листопада. З Дітройту (Канада) повідомляють, що тут дійшло до бурхливих демонстрацій проти англійського міністра Галіфакса, який прибув туди перед кількома днями.
Плебісцит у Румунії, також у Бесарабії і Буковині
Букарешт, 7 листопада. Урядовим декретом проголошено на терені цілої Румунії і новозайнятих земель Бесарабії і Буковини загальний плебісцит, в якому населення Румунії має висказати свою волю щодо маршала Антонеску, який обняв найвищу владу в Румунії.
Іванов про переселення
Софія, 7 листопада. Керівник болгарської дирекції уряду праці, професор Горан Іванов, у розмові з представниками преси про переселення болгарських селян, до болгарської Західної Тракії заявив, що заплановано також переселення болгарських селян, які займаються управою тютюну.
Розмови в Сінгапурі
Шангай, 7 листопада. Англійський верховнокомандуючий в Індії, генерал Вейвел мав у Сінгапурі розмову з Дефф Купером перед його від'їздом в Австралію. Генерал Вейвел конферував ще перед тим з верховнокомандуючим англійської далекосхідної армії, маршалом Робертом Брук-Пофамом.
Арешти англійців за арешти французів
Віші, 7 листопада. Французький уряд видав наказ арештувати 40 англійських громадян, які находилися в Рів'єрі. Цей крок французького уряду спричинили арешти французьких громадян у Сірії англійськими властями.
Американці в Гібралтарі
Лондон, 7 листопада. До Гібралтару прибуде американська військова місія, щоб обговорити з англійськими військовими колами справу транспортів на Середземному морі, які натрапляють на щораз більші труднощі.
Прорив між Ялтою і Феодосією
Верховне Командування Збройних Сил повідомляє: У Криму успішно продовжувано переслідування побитого ворога на всьому фронті. В горах Яйла німецькі та румунські війська відкинули відрізані сили ворога і прорвалися широким фронтом між Ялтою і Феодосією до побережжя Чорного моря. Також у горах на схід від Севастополя зламано ворожий опір.
Авіяція піддержувала операції і завдала большевикам на водах Криму, а також біля північно-східного побережжя Чорного моря нових тяжких втрат у корабельному тоннажі. Вона затопила три військові транспорти, загальною водомісткістю в 13 тисяч рбт., і пошкодила скиненими бомбами чотири дальші великі торговельні кораблі.
Перед Ленінградом відбито ворожі спроби прориву. Тяжкі і найтяжчі батерії Армії обстрілювали військові об'єкти в Ленінграді і ворожі кораблі в Фінському заливі. Тяжко поцілено два військові кораблі і один транспортний.
Під час нічної атаки авіяції на промислове місто Горький, спричинено нові тяжкі руйнування у заводах військової промисловості та постачальних підприємствах.
Інші з'єднання штурмової авіяції обкинули останньої ночі Москву та Ленінград розривними і запалювальними бомбами.
На південно-західному побережжі Англії авіяція в ніч на 6-те листопада бомбардувала кораблебудівельні верстати порту Фальмут.
Минулої ночі ворог незначними силами налетів на німецьке побережжя. Спроба атаки була безуспішна. Збито 7 британських бомбардувальників.
В часі від 29-го жовтня по 4-го листопада британська авіяція втратила 37 літаків. В тому самому часі в боротьбі проти Великобританії загинуло 7 власних літаків. 