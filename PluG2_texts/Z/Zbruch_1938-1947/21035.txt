С. Ковалів.  Кілька дат з історії Єрусалиму.

Місто Єрусалим, місце терпінь, мук в смерти на хресті Господа нашого Ісуса Христа і місце Його славного воскресення, має предавню минувшину. Загально думають, що Єрусалим це те старинне Салем, місце царя Мелхиседека, священика Бога вишнього, що був водночас прообразом Ісуса Христа, найвищого священника. Це місце було в долині Саве, де на 21 століть перед Христом, Мелхиседек вийшов назустріч Авраамові, благословив його, жертвуючи богові хліб і вино.
Перед приходом Ізраїльтян до Обітованої землі, пізніший Єрусалим був знаний під назвою Уру-Салем. Воно, як усі інші хананейські міста, платило данину Єгиптові.
Коли там появилися ізраїльтяни, цар євусеїв Адониседек, покликав на підмогу Гогана, царя гебромського, Фирама, царя ярнутського, Яфія, царя лахинського, та Дебира, царя еглонського проти армії Ісуса Навина. І тоді то в цій великій битві, коли сонце спинилося, Ісус Навин переміг усіх пятьох царів. Однак Єрусалим ще кілька століть лишився незалежним містом, завдяки свому природно сильному положенню, а сама гора Сіон полишилася дальше в руках евусеїв, які мали там твердиню, звану Євус.
Щойно цар Давид, коли всі ізраїльські покоління признали його своїм царем, кинув Геброн і виступив проти непереможеного Єрусалиму. Здобувши Сіон, ізраїльтяни збудували там твердиню. Щойно відтоді це місто зветься Єрусалим, себто "бачення мира".
Цар Давид наказав примістити Кивот Завіта на Сіоні і відтоді звали це місце Святою Горою. Його син Соломон збудував Господню святиню чудової краси та величаві палати.
По Соломоновій смерти розпалося Ізраїльське царство на дві частини: відтоді Єрусалим був столицею малої держави двох поколінь Юди й Венямина.
Від Ровоама, наслідника Соломона, зачинається сумна історія для Єрусалиму: війни, напади, спустошіння, поневолення. Перший здобув Єрусалим вавилонський цар Навуходонозор, що вивів жидів до своєї держави, відтак опинилося святе місто під пануванням персів, яким відобрав його Олександер Великий.
По ньому панував там Антіох Спіфанер, якому відобрали місто макавеї. Римляни стали панами всієї держави у 63. р. до Хр.
У 40 р. до Хр. римський сенат заіменував Ірода Ідумеянина жидівським царем.
Змагання жидів скинути з себе римське ярмо, довело до збурення Єрусалиму Титом, пізнішим цісарем. Сталося так, як заповів Ісус Христос, коли плакав над Єрусалимом — не залишився камінь на камені. Пізніші бунти спричинили прогнання жидів із Палестини Гадріяном, який на місці, де був Єрусалим, збудував поганське місто Елія Капітоліна.
Після упадку римської держави повернулися перси, яких випер візантійський Геракль.
У 617 р. здобув місто перший наслідник Мягомета, каліф Омар, відтак Єрусалим переходив по черзі до рук ріжних магометанських династій.
У 1099 р. хрестоносці під проводом Ґотфрида з Буйону здобули його приступом і оснували там самостійну державу, яка перетривала до 1187 р. В тому році опанував місто єгипетський султан Салялян.
У 1229 р. цісар Фридрих дістав на підставі умови частину Палестини, але вже двацять років пізніше перейшов Єрусалим знову під панування мусулманів.
Від 1547 р. аж до 10. грудня 1917 р. був св. Город у владі османів.
Дня 10. грудня 1917 р. принесли вістку, що Єрусалим заняли анґлійці. Це був великий удар для турків. Анґлія хотіла получити для себе Єгипет з Індіями.
Союз держав передав Анґлії опіку над Святою Землею, а в 1922 р. у договорі в Сан Ремо великодержави передали Анґлії мандат над Палестиною.
Боротьба арабів у Палестині з анґлійською владою і жидами стає дуже безоглядна і жорстока. Араби обстрілюють жидівські кольонії, зривають бомбами залізничі дорогиі палять державні будинки. Анґлійці за це обмежують свободу населення. 