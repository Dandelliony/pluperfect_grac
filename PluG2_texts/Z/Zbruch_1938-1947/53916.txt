Постанова управи міста Львова з 9 липня 1941 року

1) Зобов'язати директорів Харчторгів і Промторгів встановити в часі від 15-ої до 17-ої години продаж в крамницях тільки для жидівського, а в годинах від 7—15 і від 17—18 для арійського населення.
2) Встановити тимчасово такі норми одноразової продажі споживчих товарів для одної особи:
а) Солодощів — 10 дкг денно
б) Муки — 50 дкг тижнево
в) Круп або каші — 50 дкг тижнево
г) Сірники — 4 короб. тижн.
д) М'яса — 40 дкг тижнево
3) З огляду на хвилеву трудність регулювання, застановити продаж цукру, муки і мила аж до часу заведення карткової системи.
Голова Управи міста Львова Д-р Ю. Полянський. Про тимчасове упорядкування продажі хліба і м'яса
Постанова Управи міста Львова з 9 липня 1941 року
Зобов'язати Житловий Відділ Управи м. Львова:
1) Виготовити список власників мешкань по домах до дня 11. липня ц. р. по стабільній формі у двох примірниках, подаючи число мешканців в кожному мешканні.
2) Видати власникам мешкань тимчасову довідку про користування при купні хліба, м'яса і інших продуктів.
3) Доручити Комітетові "Жіночої Служби Україні" призначити 1—2 осіб для допомоги Домоуправам на дні 10—12 липня в переведенні цієї праці.
4) Зобов'язати Домоуправи не пізніше 12 липня ц. р. скласти всі списи в Торговельному Відділі, Управи м. Львова.
Голова Управи міста Львова Д-р Ю. Полянський. 