◦ ◦ ◦ ◦ ◦ ◦ ◦ 

Бригада кінохроніки в м. Львові
До м. Львова з київської кіностудії прибула спеціальна бригада кінохроніки (режисер М. Шапсай, редактор М. Гарін). Завдання бригади — показати на кіноекранах нове життя визволених народів Західної України.
Зараз бригада працює над кіно-нарисом "На звільненій землі". Для цього кіно-нарису вже знято кадри розподілу панської землі серед селян-бідняків в c. Озірна.
Повідомлення ТАРС
Президія Верховної Ради СРСР 12 жовтня ратифікувала договір про передачу Литовській Республіці міста Вільно і Віленської області і про взаємодопомогу між Радянським Союзом і Литвою, який підписано в Москві, 10 жовтня ц. р.
Гастролі капели "Думка"
9 жовтня розпочала свої гастролі у Великому міському театрі м. Львова державна заслужена капела УРСР "Думка".
Першою на вечорі була пісня "Про батька народного, про Сталіна рідного". На привітання від спілки композиторів тов. Барвінського капелу відповіла виступом "Привіт братам Західної України", слова поета М. Рильського.
Під художнім керівництвом заслуженого артиста Республіки — композитора М. І. Вереківського "Думка" виконала багато українських народних пісень. Особливо велике враження на глядачів справили пісні: "Закувала та сива зазуля", "Ой посіяв козак гречку", єврейська народна пісня "Почаївські дівчата" та інші.
Капела "Думка" пробуде на Західній Україні біля місяця. Вона побуває у багатьох містах та селах. І. Печенко.  