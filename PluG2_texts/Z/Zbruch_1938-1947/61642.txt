Запорука живучости народу

Львів, 29 січня.
Наш нарід завжди прикладав велику вагу до всього, що мало відношення до культури, а зокрема до бібліотечної ділянки, до книжки. Треба ствердити, що останніми десятиліттями в нас майже не було такої закутини у краю, де не було би читальні "Просвіти", а та не мала б меншої чи більшої книгозбірні, з якої користали члени. Провід читальні уже дбав про те, щоб книгозбірня була жива і щоб сповняла своє призначення; щоб освідомляла ще неосвідомлених та щоб підносила рівень культури даного середовища на вищий ступінь. По повітових містах творилися в нас звичайно повітові бібліотеки, нераз з великим числом книжок з різних ділянок знання і мистецтва; ці бібліотеки сповняли таке саме завдання для міського середовища та задоволяли культурні вимоги вже більше розвитого та більше зрілого під культурним оглядом сільського елементу з повіту. Всі ці бібліотеки щодо змісту були наскрізь національні; в них переважали звичайно книжки національно-історичного змісту, поданого у легкій формі оповідання чи повісти, хоч були там і суто наукові речі майже з усіх ділянок знання. Зрештою в нас було багато незвичайно цінних періодичних видань, що їх передплачували наші бібліотеки. Одним словом — наші довоєнні бібліотеки в краю, переборовши всі труднощі часу, таки сповнили своє завдання, до якого були призначені. Виховувані ними цілі лави нашого народу росли і виросли на свідомих і культурних, навіть у порівнянні з такими ж народними лавами в інших народів — чи навіть не на свідоміших і культурніших.
Аж коли у край наплила 1939 р. большевицька навала, нашим книгозбірням настав кінець. Большевики, нераз разом з темними елементами даної місцевости, під проводом жидівських комісарів і комісарок, палили майже покотом ці наші цінні набутки. Згоріли, аж серце боліло, майже всі читальняні бібліотеки, як "контрреволюційні", як "націоналістичні". З димом пішли здебільше і книгозбірні по повітових осередках, якщо хоч частину книжок не скрили якось мудро місцеві щовідважніші і зручніші люди. З димом пішли прецінні речі, нераз навіть на жаль, унікати видань, що їх уже не буде можна ніколи дістати. У декотрих тільки місцевостях вогонь пощадив бібліотеки, та зате їх вперед запечатали, а опісля "провірювали" і звожували до "центральної" бібліотеки. Нема що говорити, скільки книжок при цьому звожуванні знищено і скільки книжок при цьому пропало!
На місце наших книгозбірень, большевики намагалися творити свої большевицькі "клубні" бібліотеки, зложені з нецікавих агітаційних, вполовині московських, або напівмосковських книжок, яких ніхто не читав.
Руїну на ділянці бібліотечної книжки, руїну на ділянці української книжки взагалі відчули ми у цілій її ширині аж тепер, коли знову настали часи, в яких культурна робота над національним освідомленням і коли культурна робота взагалі дістала змогу виявлятися. З усіх сторін краю чути сильний крик за книжкою. Голод книжки бездонний. Вартість кожної чудом збереженої книжки зросла тимсамим у десятеро.
По наших містах і містечках створилися тепер численні книгарні. Але що ж? Вони звичайно напів порожні або, якщо вже що мають на продаж, так тільки те, що ще змогли роздобути між людьми для перепродажу. Зрештою і те, що вони тепер перепродають, щезає — наче у бездонному морю — дуже швидко. Попит тепер на все. Книжку купують тепер усі.
Величезне поле діяльности розкривається тут для нашого видавничого руху. Здавалось би, ніколи таких добрих виглядів не мали видавництва, як тепер. Але що ж? І тут сьогодні нові перешкоди: відсутність достаточної кількости паперу і воєнний час, різного роду воєнні вимоги і воєнні обмеження.
Такий сьогодні об'єктивний стан з книжкою і бібліотекою у нашому краю. Безперечно найвідрадніше притім, що в нашому народі величезна жадоба читання, величезний гін до дальшого культурно-національного. Це також і певна запорука живучости нашого народу і його великого майбутнього. Навіть чужинці мусять з подивом признати, що в наших людей, хоч звичайно приодітих скромно, по селянськи, у кожухах і хустках, є широкий світогляд, високий культурний рівень і визначний гін до освіти, до книжки і до дальшого освідомлення.
Всякі перешкоди на ділянках культурного розвитку будуть вкінці таки усунені — і культурні вимоги народу будуть згідно з його потребами зовсім вдоволені.
Все ж нашим обов'язком під теперішню хвилину дбати всіма силами про те, щоб згадану жадобу самоосвіти наших мас і тепер вдоволяти. Нам слід у всіх селах, містечках і містах не тільки відновити читальні, але і наповнити їх знову книжками з відповідним змістом. Найбільший хист мусимо виявити у комплектуванні цих книжок. Мусимо їх роздобуту то від приватних осіб, які ще ці книжки зберегли, то з книгарень, що все таки дещо цих книжок постачають. Нема що і говорити, що мусимо пильно стежити і за всіма перевиданнями та новими виданнями і їх усіх раз-у-раз закуповувати. Книжка і бібліотека мусить дальше сповняти в нас одно з рішальних завдань. 