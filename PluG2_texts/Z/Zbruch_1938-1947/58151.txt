◦ ◦ ◦ ◦ ◦

Поминальне Богослужіння. У п'ятницю, 31 жовтня в 17 годині, відправиться у церкві Преображення св. Спаса у Львові, при вул. Краківській, Поминальне Богослуження за Поляглих у Листопадових Боях 1918 р. Підчас Богослужіння буде співати хор.
Торжественна Служба Божа. У Листопадові роковини, у суботу, 1 листопада в 6.30 рано, відправить ся Торжественна Служба Божа в Архикатедральному Храмі св. Юра у Львові.
Скасування митного кордону між Галицькою Областю й Ген.-Губернаторством. Краків, 30 жовтня. 1 листопада касують на основі розпорядку Генерал-Губернатора митний і поліційний кордон, що є між Галицькою Областю та іншими землями Генерал-Губернаторства. Одночасно тратить силу розпорядок про комунікацію між Галичиною і Г. Г. з 28 серпня 1941, що передбачував окремий дозвіл на перехід кордону між Галичиною і Г. Г. Девізовий кордон між Галичиною і Г. Г. скасовано 19 жовтня 1941.
Нова сцена у Львові. Німецька преса звертає увагу на театри у Львові і при цій нагоді пригадує історію. В 1848 р. згорів, крім університету, академії і ратуша, ще і театр у Львові. Сьогоднішній театр на площі Адольфа Гітлера побудований в роках 1897—1900 Т. зв. театр Скарбка, побудований ще в роках 1837 до 1842, міститься у підніжжю нижчого замку, частинно на давніх мурах валів. У залі цього будинку виставлено в рр. 1842 до 1902 неодну виставу, в 1923 р. став будинок фільгармонією, а вкінці кіно. За большевиків залю приділено Українському Драматичному Театрові ім. Лесі Українки і перебудовано її з величезним вкладом гроша і роботи, а також праці управи Українського Театру. Тепер ці роботи викінчуються. Незабаром Львів буде мати нову залю.
"Земля". У четвер, 30 жовтня в 6-тій ввечері виставить Український Театр в будинку Львівського Оперного Театру інсценізацію творів Василя Стефаника в 2-ох частинах п. н. "Земля". Сценічна реалізація і постанова: В. Блавацький. — Режисер-асистент: Б. Паздрій. — Музичне оформлення: Л. Туркевич. — Хормейстер: Я. Вощак. — Декоративне оформлення: В. Ласовський. — Виконання оформлення під кер. М. Радиша.
Щедра жертва. Українське жіноцтво міста Відня передало на організаційні цілі Жіночій Службі Україні у Львові 560 золотих. Головна Управа ЖСУ складає за цю щедру жертву подяку.
Т-во "Воля". Вже відновило діяльність товариство українських дозорців "Воля". Розбите за большевицької влади, збирає воно наново свої сили, організує самопоміч для своїх членів, помагає встаткуватись їм на роботі. Крім цього існує при Товаристві похоронний фонд, до якого вплачують члени 1 зл. місячно. Організується орхестр, бо Т-во має власні муз. інструменти. Тепер вписалось до "Волі" 313 членів. Праця Товариства утруднена недостачею відповідного приміщення. Приміщення в Ринку ч. 8/1. частинно зайняте й не дозволяє Товариству "Воля" розгорнути вповні своєї діяльности.
Закордонні журналісти у Львові. У понеділок і второк (28 і 29 ц. м.) загостив до Львова гурток заграничних журналістів. Представники міжнародної публичної опінії мали змогу пізнати Львів, як бастіон західної культури на Сході Европи, захоплювалися його красою та оглядали пам'ятки старовини й архітектури. Заінтересувало їх головно господарське життя Области Галичина та львівський промисл. Не зважаючи на свій короткий побут у Львові, відвідали заграничні гості жахливу тюрму при Кязимирівській вулиці, де мали змогу переконатися про звірства большевицьких катів. Відтак прогулька була на авдієнції у Губернатора др. Ляша, який поінформував представників заграничної преси про цілість питань зв’язаних з життям Области Галичина.
Нові назви вулиць. В дальшому перейменуванні львівських вулиць: вул. Лукасінського, назвали вул. Дзвонів (Glockenstr.) 