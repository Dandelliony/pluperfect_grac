◦ ◦ ◦ ◦ ◦ ◦ ◦

Німецькі повітряні атаки на Лондон, як подає лондонська інформаційна служба, тривали в ночі на четвер від смерку аж до півночі. Від запальних і розривних бомб згоріло багато домів і маґазинів. Було значне число жертв у людях.
Втрата двох анґлійських кораблів. Вантажний корабель "Шекетикс", 5.458 тон, затонув внаслідок сторпедування. Корабель-холодільня "Бекен Ґрендж", 10.119 т., що віз транспорт мяса, після збомбардування загорівся та осів на мілині.
Помер архиєпископ д-р Кляйн у Падерборні. Покійному було 56 літ, він хорував довший час.
Едвард Ридз-Сміґли, що втік з Румунії, прибув тепер до Палестини. Його шлях вів через Царгород, Анкару та Ірак.
В листопаді 1940 р. було у Франції ще міліон безробітних. Тепер їх є тільки 327.000. Більшість безробітних дістала працю в німецьких промислових заведень негайно на примусових роботах.
Союз американських пацифістів пропонує підписати мир без перемоги та звертається до Рузвельта, щоби він зрікся програми американських зброєнь, бо вони ведуть Америку до війни.
У Токіо підписали ніппонсько-італійський радієвий договір. Від 15. II. обі держави обмінюватимуться що-місяця радієвими авдиціями.
Анґлійці знову зайняли кілька французьких кораблів, що везли харчі для населення незайнятої частини Франції. Жертвою анґлійської захланності стали кораблі: "Занталь", "Мері Мерізи", "Лє Жме", "Жозеф Дішанель", "Шарль Фріміє" і т. д.
Бритійська адміраліція повідомила про затоплення підводного човна "Келтин".
Пішов на дно норвезький корабель "Гаалєґ", містоти 1.758 т., що стояв на послугах Анґлії.
В Італії іменували сенатора ґен. Альфреда Даль Оліо державним міністром.
В Анґлії заборонили цивільним особам відвідувати прилюдні протилетунські схови. 