◦ ◦ ◦ ◦

Поліційне розпорядження про таблички для означення вулиць, площ, домів. Дня 10 листопада ц. р. набуло сили поліційне розпорядження про таблички для назв вулиць, таблички з числами домів, ситуаційні пляни, список будинків, таблички на дверях помешкань і список льокаторів. (В. Р. Г. Г. : 89) Згідно з цим розпорядженням у кожному місті Генеральної Губернії треба примістити на рогах вулиць і площ таблиці, що латинською азбукою подають їх назву, при чому окружний староста може наказати, щоб це саме проведено також у сільських громадах. Окружний (міський) староста надає назви вулицям і площам. За приміщення і удержання таблиць, відповідає посадник (волосний старшина). Згідно з цим розпорядженням у кожній місцевості, зарівно на забудованих парцелях, як і на таких, що призначені під будову, треба примістити число дому. Якщо на вулицях і площах є таблиці з назвою вулиці чи площі, ґрумти треба позначити біжучими числами за вулицями і площами. Крім цього в сільських громадах, або в частинах місцевостей, що мають самостійні назви (села, двірські обшири, фільварки, осади і т. д.), треба — відповідно до положення ґрунтів, так позначити біжучими числами, щоб їх було легко відшукати. В розкинених селищах або у віддалених домах треба на долішній четвертині числової таблички подати виразно, латинським письмом назву сільської чи міської громади, що до неї належить ґрунт. Число дому приділює посадник (волосний старшина). Власники ґрунтів обов'язані доставляти таблички із числами, примістити їх і вдержувати в порядку.   Ще про ціни на картоплю. З уваги на цілу низку непорозумінь у справі цін на картоплю в господарському році 1943/44 вияснюємо: Згідно із запорядженням Керівника Головного Відділу Прохарчування і Хліборобства у Правлінні Генеральної Губернії (ВРГГ ч. 81) в обширі цін І до дня 30 листопада цього року обов'язують такі максимальні консумційні ціни за 100 кг. (на місці продажу детального розподілювача): за понад 400 кг. — зол. 14.— б) від 20 до 400 кг. — зол. 15,— в) понижче 20 кг. — зол. 16. До обширу цін І: зараховано між іншим такі міста: Калуш, Кельце, Краків, Львів, Люблин, Радом, Станиславів, Стрий, Тернопіль, Ченстохова і Варшава. Від дня 1-го грудня 1943 р. до 14 лютого 1944 р. підвищується ціни для обширу цін І. ось так: а) зол. 15. б) зол. 16. в) зол. 17. Гуртова ціна на місці продажу розподілювача — гуртівника для обширу цін 1 за 100 кг. їстивних картопель: до дня 30. XI. ц. р. зол. 12,30. від дня 1. XII. ц. р., до 14. II. 1944 року зол. 13,30.   Молоді загальноосвітних професійних шкіл під увагу. Український Центральний Комітет, Відділ Шкільних Справ, Реферат Д. С. Ф. М. повідомляє, що Комісія Д. С. Ф. М. розглянула всі прохання учнів загальноосвітніх і професійних шкіл про зворотні стипендії, які вплинули своєчасно до реферату. Гроші за міс. X. і XI. 1943 року вже розсилається по Комітетах. При тому повідомляємо, що хвилево стипендійні фонди вичерпані і Комісія Д. С. Ф. М. ніяких прохань не узгляднює та в тій справі не переписується.   Важне для столярів. Запорядження Уряду Господарювання папером і різними товарами торкається також господарювання меблями і виробами з дерева. Тим то кожний столярський заклад обов'язаний видавати свої вироби лише на основі нарядів. Нові замовлення можна прийняти лише тоді, коли клієнт викажеться нарядом. У справі уреґулювання типів і родів появляється  ще докладні виконавчі приписи. У зв'язку з тим вільно аж до відкликання виконувати вироби, що знаходяться в продукції, при чому нові замовлення (за нарядами) можна виконувати за дотеперішніми обмеженими постановами.   Метильний алькоголь спричинює сліпоту. Уряд Господарювання хемічними засобами звертав уже увагу на цілу низку грізних захворінь, спричинених питтям метильного і деревного алькоголю, не зважаючи на цю пересторогу занотовано дальші затроєння від уживання цих напитків. Тому пригадуємо щераз аматорам горілки, що наслідки пиття цього алькоголю грізні, бо навіть після випиття невеликої кількости з'являються забурення зорових нервів, що кінчиться часто сліпотою, або захворіння віддихових доріг, що спричинює смерть по кількох днях. Ці самі наслідки з'являються, коли вип'ємо рідину тільки з домішкою цього алькоголю. Статистика показує, що таке затроєння трапляється найчастіше в селах, де люди не відрізняють запаху і смаку звичайного спірту від метильного. Маючи це на увазі. треба остерегти населення перед вживанням метильного алькоголю і навіть напитків з домішкою цієї отруї. Згідно з правними приписами "торгівців" метильним алькоголем карають дуже гостро.   Рідна земля 