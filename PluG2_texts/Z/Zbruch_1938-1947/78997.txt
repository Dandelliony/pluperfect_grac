◦ ◦ ◦ ◦

Реколєкції для мужчин. Управа храму Св. Спаса повідомляє: В днях від 18-го до 22 квітня с. р., відбудуться в храмі Преображення Св. Спаса у Львові, вул. Краківська, реколєкції для мужчин під проводом о. В. Кучабського. Порядок: 18, 19, 20 квітня, год. 18-та: Молебен до Ісуса Христа, год. 18.30; реколєкційна наука; 12 квітня, год. 18-та: сповідь; 22-го квітня: Служба Божа і спільне св. Причастя (годину проголоситься на реколєкційній науці). До участи в цих реколєкціях запрошується мужчин міста Львова.
"Веселий Львів". Сьогодні, в неділю, 18-го квітня, в годині 3-ій пополудні та в год. 6-ій вечором і завтра, в понеділок, 19-го квітня, в годині 6-ій вечором, відбудуться в Театрі Малих Форм "Веселий Львів" вистави ревії весінних усміхів у двох частинах і 16-ти відслонах під назвою "Весна! Ах, весна!" під мистецьким керівництвом З. Тарнавського в постанові П. Сороки.
Де кімнати для студентів? Реферат Допомоги Високошкільній Молоді УЦК у Львові звертається до українського громадянства міста Львова з проханням подавати вільні кімнати до винайму для студентів (-ок) високих шкіл у Львові. Зголошення приймається тільки письменно, з поданням таких даних: 1) кількість вільних кімнат; 2) кількість вільних місць; 3) зазначити, для студентів, чи студенток; 4) можливості користання: з газової кухонки і лазнички. Зголошення висилати на адресу: Реферат Допомоги Високошкільній Молоді УЦК, Львів, вул. Семінарська ч. 18, партер на право.
Дижури міських аптек. Нічну й недільну службу від понеділка 19. IV. вечора до понеділка 26. IV. рана мають такі аптеки: Марійська аптека, Марійська площа 8 — аптека під Левом, вул. Поліції 12 — аптека під Золотим Левом, вул. Жовківська 4 — Ринкова аптека, Ринок 18 — аптека під Лебедем, пл. Берестейської Унії — аптека св. Духа, вул. Академічна ч. 26 — Замкова аптека, вул. Угорська 5. 