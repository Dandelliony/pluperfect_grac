Проекти нових будов. — В палаці щасливих

Проекти нових будов
Український державний інститут проектування міст, комунальних та громадських споруд, проводить дальші роботи по проектуванню, електрифікації, водопостачанню та будуванню житлових будинків для робітників.
Вже закінчено проект електрифікації в районних центрах Підкамінь і Магерів. Проведені вишукувальні роботи по проекту водопостачання міст Ровна, Дрогобича і Борислава. Завершується розробка технічного проекту житлового будинку для робітників і службовців нафтоперегонних заводів в Дрогобичі. У Львові закінчено проект реконструкції великої пральні "Стелла". Почалось проектування музичної раковини для симфонічного оркестру в Стрийському парку.
М. Случ. В палаці щасливих
Вже майже закінчено ремонт нового приміщення Палацу піонерів та художнє оформлення залів і кімнат. Крім існуючих гуртків художньої самодіяльності тепер тут організовано скульптурну студію і природничий відділ. У природничому відділі працюють: мічуринський, ботанічний, біологічний і зоологічний гуртки.
Палац піонерів влаштовує для дітей "Дні казок". Для цього тут організована виставка художніх картин на теми казок Пушкіна, Івана Франка і інших письменників. Піонери спершу слухають читання казок, а потім оглядають картини і відгадують, з яких казок намальовані картини. Незабаром тут будуть проведені для дітей читка літератури про зустрічі піонерів з товаришем Сталіним і бесіди з юними читачами про Мічуріна. Організується також виставка книг, присвячена Горькому. Готується виставка літератури, присвячена льотчикам, Героям Радянського Союзу — Чкалову, Байдукову і Белякову. 