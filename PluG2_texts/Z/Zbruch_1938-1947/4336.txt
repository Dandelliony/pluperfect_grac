Балачки про моду.

Хоч усі ми ще й пророкуємо, що така гарна погода, як ось ці останні дні, не утримається довго, що ще прийдуть може й морози зі снігом, а вже вітри з дощем то напевно, але всеж кожна з нас клопочеться отою весняною модою. Що нам принесе весна? Які зміни в лінії, які кольори, які будуть костюми, які капелюхи? Клопіт немалий, бож з весною хочемо і ми трохи обновитись, теж набрати якогось свіжішого, радіснішого вигляду. Постараюсь дати тут кілька натяків, які зявились на модному обрії і деякі з них може й закоріняться, а деякі, як то часто в моді буває, може й зникнуть безслідно.
Пічнемо від костюмів, бо з року на рік це таки найбільш улюблений весняний одяг, хоч і робимо собі плащ, то всеж мрією кожної елеґантної пані є гарний костюм.
Цьогорічна мода приносить деякі досить радикальні зміни в костюмах. Передовсім жакетик значно довший, ніж у попередрічних англійських костюмів. Переважно довжина переходить поза бедра, а вже в усякому разі їх криє. Дуже часто такий жакетик від англійського костюма криє і три четвертини спіднички. Як звичайно жакетик обтислий і припасований до фігури. Спідничка гладка з одним або й кількома закладками. Француські костюми не змінились так радикально, ані пополудневі з шовкових матеріалів, або легкої вовни. Ці костюми мають і далі жакетики короткі часто лише поза пас, але вони цього року багато оздоблені ріжного роду лисами (о, ті лиси! Недосяжна майже мрія багатьох з нас, а ще до того немилосердна мода найбільш таки любить лиси срібні). Жакетики французьких костюмів часто запняті тільки в пасі, або від паса нагору так, що поли розходяться, або навіть навмисне заокруглені, аби пола не крила поли. Спіднички таких костюмів легко дзвонові або з дрібними закладками.
Плащі не міняються так радикально як костюми. Найчастіше плащі вільні, не припасовані і навіть носять їх поверх костюмів, однак вони не дуже дзвонові і навіть тричвертівки, які також ще залишились, теж не мають вже таких багатих дзвонів, як минулорічні. Дуже часто такі вільні плащі зовсім не запинаються, а в кожному разі вони однорядові і поли їх не заходять далеко одна на одну. Пополудневі плащі легко припасовані і розходяться до вільних дзвонів, вони також на один ряд запинаються, або лише на два гудзики так, що ті ґудзики получені між собою ланцюжком, а плащ має дві дірки напроти себе. Це зветься „візком" і мабуть матиме великий успіх у плащів лекших літніх. Ці плащі мають нормальну довжину, часто також запинаються лише від пасу вгору і мало коли мають вони пасок.
Велике поширений здається матимуть цього року замість плащів пелєрини і то преріжної довжини і з преріжних матеріялів. Принаймні так заповідають париські референти пані Моди. Все-ж довжина тих пелєрин переважно сягає двох третин спіднички і не дуже вони дзвонові, але шви йдуть або ззаду, або із двох боків переду так, що можна осягнути гарну форму пелєрини без глибоких і багатих загинів. Модні також і коротенькі «болєрки».
А тепер ще одне важне питання: які будуть модні кольори? Найулюбленішою барвою весни буде, здається, сіра — ріжних відтінів, переважно теплих, соковитих сірих тонів. Дуже поширена буде також барва синя, особливе ґранатова. Пополудневою барвою лишається чорна. Багато ріжних сіро-синіх відтінів, а також і сіро-зелені.
Матеріали будуть дуже різноманітні, але переважають матеріяли у пружки. І то пружки будуть і на вовняних матеріалах, і на шовкових,  взагалі всіх літніх. Тих пружків на моделях так багато, шо є небезпека, шо їх буде аж забагато, а тому деякі француські матеріали виводять такий взористнй добір, що пружок бачить тільки той, хто його бачити хоче, але цілість не дає різкого пружкового вражіння. Також ті пружкові матерії укладають кравці так, що вони не дають одноманітного вражіння. Часто ті пружки розходяться в ріжні сторони, часто спідничка навмисно краяна з кількох частин, аби тільки ті пружки уложити у гарннй паркетовий чи який інший взір. В усякому разі хто як хто, але пані трохи повнішої форми ті паси привітають дуже радо. Нехай тільки памятають, що для них законом є пружок подовжний або скісно уложений згори надолину, а пружок поперечний якнайгостріше заборонений.
Модне буде знову комбінування ріжних матеріялів і ріжних кольорів. Ті з пань, що мусять, або люблять перероблювати свої сукні, а в усякому разі ощадні господині (а ми всі живемо тепер під гаслом ощадности) привітають цю „комбіновану" моду дуже радо.
Стільки про нашу „зверхню" моду, а що принесе нам найближчий тиждень у моді суконок та капелюхів постараюсь Вам, Шановні Пані, зреферувати на другий раз.
Рита. 