◦ ◦ ◦ ◦ ◦

На Цейльоні створили англійці воєнну раду. Її членами стали: головно-командуючий віце-адмірал Лєйтон, губернатор Цейльону Кальдекот, як також представники війська, фльоти й летунства.
З Вашінгтону вилетіла до Чунгкіну ескадра бомбовиків. У Чунгкіні велике затривоження, бо ескадра не прибула вчас до Лянчау.
Як довідується Домеї, японські одиниці фльоти захопили підчас стежних дій на філіппінських водах у дні 16-го березня 522-тонний корабель "Принцес оф Негрос", що був власністю Негрос Навигейшен Кумпани та ще один корабель 300 рбт.
Сьогодні зібрався японський парлямент на останню сесію перед виборами, що відбудуться 30 квітня. Більша група членів Вищої Палати поїде цими днями до Середнього і Північного Китаю, до японських військ, що там борються.
Зайняття Андаманських островів та висадка японців у Порті Блєрі збільшили небезпеку для Брит. Індії. До східного побережжя Брит. Індії всього 1000 км. Калькута і Мадрас загрожені японцями.
Моряки з ЗДА втікають масово з побереж Північного Атлянтійського окену. Ген. прокуратор велів арештувати 8.000 моряків торг. кораблів, що відмовилися від проїздів до Англії. Між арештованими є 5.000 норвегів і 3.000 греків; є також данці, шведи і голяндці.
Союз Норвезьких Арматорів звернувся до капітанів своїх кораблів на Індійському океані і Тихому океані, також на водах Австралії, з закликом щоб заїхали чимскорше до японських портів. Сама лондонська інф. служба з 1 березня признає, що від 9-го квітня 1940 р. до кінця 1941 р. втрачено 200 норвезьких кораблів, 1,2 міл. рбт., причім 1.800 норвезьких моряків згинуло.
Шеф ген. штабу італійської армії ген.-оберст Уго Кавалєро прибуває сьогодні до Будапешту у відвідини до міністра гонведів фельдмарш. К. Барти.
Майський в совєтському посольстві в Лондоні "відзначив" англійських летунів орденом Леніна.
Острів Децепсіон, що належить до групи Південно-Шотляндських островів, проголошено власністю Аргентини. Водночас на Оркадських островах, які лежать в області Південного бігуна, влаштовано метеорологічну станицю.
Генерал сер Архібальд Вейвел відвідав Стаффорда Кріппса в його резиденції в Ню Дельті, де відбув з ним досить довгу розмову. Передтим був Кріппс приявний на конференції виконної ради віце-короля. У вівторок передполуднем відвідали Кріппса губернатори Мадрасу, Бомбею та Бенгалі.
В часі несподіваної облави на т. зв. "товаровій біржі чорної торгівлі", якої осередком була каварня "Мек Галі Росія" в Солуні, арештувала поліція понад 200 осіб.
Велика повінь — цей раз у Туреччині. Наслідком зливних дощів прийшло в Туреччині в останніх днях в околицях Андани до великої повені. Найбільше шкід зазнало 8 сіл. Деякі села треба було евакуувати. В одному місті знесла повінь тисячу овець, в іншому місті знову три тисячі овець залишились на узгір'ях, облитих навколо водою. Мешканці цієї околиці рятувалися втечею на дерева, поки не наспіли рятункові човна. В ночі на вівторок раптом обнизилась температура так сильно, що вся залита околиця перетворилась у велике замерзле озеро. Бавовняні поля в цій околиці зовсім знищено. 