◦ ◦ ◦ ◦ ◦ ◦ ◦

Нова кооперативна артіль. 1 січня у Львові організовано нову кооперативну артіль "Нова зоря", яка входить до складу харчпромради. Артіль вже пустила в експлуатацію ковбасний, кондитерський і хлібобулочний цехи. Буде також організовано цех виробу оцету. Колектив артілі за рік мав дати 50 тонн м'ясних виробів, 200 тонн хліба, 100 тонн булочних виробів, 20 тонн бисквітів і тісточок.
Спростування ТАРС. В іноземній пресі розповсюджується повідомлення, що повпред СРСР та у Румунії тов. Лаврентьєв нібито відкличеться з Бухареста. ТАРС уповноважений спростувати це повідомлення, як вигадане.
Повідомлення. Львівський обласний виконавчий комітет доводить до відома депутатів обласної Ради депутатів трудящих, що перша сесія обласної Ради депутатів трудящих відкривається 8 січня 1941 року о 13 год. дня, по Радянській вулиці №14 у сесійному залі виконкому. Реєстрація депутатів обласної Ради депутатів трудящих та видача тимчасових довідок провадиться з 7 січня 1941 року з 11 години ранку до 18 години вечора в облвиконкомі (кімната №84) та 8 січня 1941 року з 10 години ранку по Радянській вул., №14 в сесійному залі виконкому. Телефони №№298-12, 124-89. Облвиконком.
Монографія про корисні копалини Західної України. В найближчий час в Ленінграді виходить у світ велика монографія на 50 друкованих аркушах "Геология и полезные ископаемые Западной Украины". Автори її — директор Всесоюзного геологорозвідувального інституту Н. Биховер, член-кореспондент Академії наук СРСР А. Вологодін і професор А. Матвєєв. Монографія складена за матеріалами останніх геологічних експедицій. В ній дається докладний опис геологічної будови і всіх корисних копалин західних областей УРСР. Праця радянських учених накреслює напрямок розвідувальних робіт на нафту, вугілля, горючі гази, камінні і поварені солі, будівельні матеріали, кольорові і чорні метали. "Ленінградская правда". 