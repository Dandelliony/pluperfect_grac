Поліція наступом здобула ІІ. Дім Техніків та забрала зброї і вибухових матеріялів.

7 поліціянтів ранених, 86 студентів арештованих.
ВАРШАВА. ПАТ. Від довшого часу деякі гурти студентів проявляли на терені Львова не обчислиму та шкідливу діяльність, у висліді якої поранено чимало осіб. То змусило владу безпеки до рішучих кроків, щоб зліквідувати ці анархістичні прояви в академічною житті.
У висліді слідства устійнено, що в академічному домі (при вул. Лозінського), в домі медиків (при вул. Солодовій) та 11. домі техніків (при вул. Абрагамовичів) студенти зібрали для дальших злочинних цілей більшу скількість зброї, вибухових матеріялів і т. п. знаряддя нападу.
У звязку з тим в ночі з 10. на 11. ц. м. поліція приступила до ревізії у приявности ректора політехніки, прокуратора та слідчого судді.
В Домі Техніків поліція стрінула рішучий спротив студентів, які допустилися чинних напастей на поліціянтах; один поліціянт важко ранений, 2-ох легко, 4-ох потурбовано. Поліція мусіла вжити сили, щоби сфорсувати вхід. Студенти, атакуючи поліцію, здемолювали уладження дому техніків. Хід ревізій в академічному домі та в домі медиків був спокійний.
Підчас ревізії у всіх трьох домах найдено: 16 револьверів, 2 фльоберти, 13 ручних гранат, 34 кастети, 2 штилєти, 4 залізні дручки, 1 петарду, 14 палиць обкутих оловом, 43 жарівки наповнені газом та жручими рідинами, велику скількість сирівців до виробу вибухових матеріялів, 10 кг. нелєґальних летючок та 4 апарати, на яких відбивали ті летючки.
У звязку з вислідами ревізії арештовано 86 студентів — 46 з дому техніків та 40 з академічного дому. Поліція веде дальше слідство. 