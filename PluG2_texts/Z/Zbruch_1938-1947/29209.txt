◦ ◦ ◦ ◦ ◦ ◦ ◦

Медична допомога трудящим
Відділ охорони здоров'я при Тимчасовому Управлінні Львова розгорнув широку оздоровчу роботу серед населення. Зруйнованою війною лікарні відремонтовано і добре обладнано. Працюють вже поліклініки на Замарстинівській, Яховича і Курковій дільницях. Для них відведено хороші будинки, обладнано і рентгенологічні кабінети та хемічні лабораторії.
В найближчі дні по вул. Курковій відкривається нова лікарня на 400 ліжок. Організовано також лікарню на 280 ліжок для хворих на пошесні хвороби. В місті працює багато пунктів, де провадиться щеплення проти черевного тифу і дозентерії. В селах Щирці, Ольхівці і Збоїсках організовуються амбулаторії і родильні будинки.
Перша стінна газета
"Наш молот" — так називається стінна газета, що її випускають нафтовики "Галіції" (м. Борислав).
В першому номері, що вийшов днями, взяло участь багато робітників. Вони пишуть про свої почуття, стремління і завдання.
Батьківські комітети в школах
13 листопада по всіх школах Львова відбулися збори батьків. Класні керівники розповіли на зборах про завдання батьківських комітетів, які разом з вчителями мають виховувати майбутнє покоління. На зборах обрано делегатів до батьківських комітетів, в склад яких входить кожний керівник учбового закладу.
Відкрито школу
Діти робітників м. Жовкви раніше не мали де вчитися. До шкіл двері для них були наглухо зачинені. Радянська влада принесла трудящим право на безкоштовну освіту. 9 листопада у Жовкві відкрито нову неповно-середну школу, в якій навчається 530 дітей. 22 безробітних вчителів одержали роботу.
Біржа праці
При львівській раді профспілок утворено біржу праці. Вона провадить реєстрацію безробітних і надсилає їх на роботу. Напротязі перших десяти днів на роботу послано понад 1000 чоловік. Крім цього біржа праці видає безробітним і їх сім'ям грошову допомогу. Вже одержали допомогу 6911 осіб в сумі 30 тисяч карбованців.
Художники одержали працю
Художники Львова раніше не мали можливості виявити свої таланти. Здебільша вони жили у великих злиднях. Радісно взялися художники до праці в нових радянських умовах. Двісті чоловік вже одержали роботу. Художники виконали велику роботу по оформленню міста, намалювали багато портретів та картин для будинку Червоної Армії. 