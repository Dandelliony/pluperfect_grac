◦ ◦ ◦ ◦ ◦

Цьогорічна коляда. Український Краєвий Комітет дістав дозвіл від влади уладжувати коляду на потреби Комітету від 6—19 січня 1942 р. Львівський Деканальний Уряд звернувся до всіх ОО. Парохів львівських церков, щоб вони заповіли це вірним у неділю, 4-го січня, як теж під час Різдвяних Свят. Спеціяльно гаряче закликає уладжувати коляду Преосвященний Никита Будка, підкреслюючи її благородну ціль на потреби Суспільної Опіки. Комісії Допомоги Полоненим та на культурно-освітню роботу Українського Краєвого Комітету. Справою цьогорічної коляди повинні зайнятись українські співучі товариства. Українське громадянство повинно дати доказ своєї жертвенності.
Комісія допомоги полоненим. Український Краєвий Комітет вияснює, що всі справи полонених, як пошукування, звільнення, посилання пачок і ін. полагоджує Комісія Допомоги Полоненим при Українськім Краєвім Комітеті, Львів, вул. Східна (Личаківська) 37 а, тел. 234-21.
Різдвяна вистава для дітей. Театр для дітей та молоді при Краєвому Інституті Української Народної Творчості у Львові в дні Різдва (7, 8, 9 та 11 січня ц. р.) дає спеціяльну Різдвяну виставу. Вона складається з трьох частин: 1) Вертеп, 2) Казка про ялинки, та 3) Казка про Зірку-королівну. Сучасний вміст вкладено в пречудові й поетичні форми фантастики. Школи готуються до організованого відвідування цієї вистави. Про подробиці сповістить афіша.
Продаж сахарини у крамницях. Щоб увільнити населення від визиску паскарів і уможливити купувати сахарину по нормальній ціні, влада Генерал-Губернаторства дозволила продавати її у крамницях. Сахарина появилася вже у Львові, а згодом найдеться теж у крамницях на провінції. Хоч вона не має відживчих вартостей, для організму вона зовсім нешкідлива.
Вистава. Спілка Українських Образотворчих Мистців у Львові відкрила виставу малярства, скульптури і графіки в залях при Марійській площі 9, І. пов. Експонати на виставі незвичайно цінні. Оглядати виставу можна щодня від 10 години рано.
Прем'єра у "Варієтє". Сьогодні в театрі ревії "Варієте" прем'єра. йтиме велика святочна ревія під назвою "Всі, до Варієте" у виконанні збільшеного ансамблю театру.
Ревія мод. У понеділок, 5 січня відбудеться організована Концертним Бюром у Львові ревія йод із виступом співачки Марії Попович (сопран). Ревія відбудеться в залі при вул. Францішканській 7, в год. 7 вечором. 