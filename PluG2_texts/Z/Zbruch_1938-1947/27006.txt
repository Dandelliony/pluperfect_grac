◦ ◦ ◦ ◦ ◦ ◦ ◦ 

Нота уряду СРСР, вручена польському послу в Москві вранці 17 вересня 1939 року
Пане посол,
Польсько-німецька війна виявила внутрішню неспроможність польської держави. Протягом десяти днів воєнних операцій Польща втратила всі свої промислові райони і культурні центри. Варшава, як столиця Польщі, не існує більше. Польський уряд розпався і не проявляє ознак життя. Це значить, що польська держава і її уряд фактично перестали існувати. Тим самим припинили свою дію договори, укладені між СРСР і Польщею. Віддана сама на себе і залишена без керівництва, Польща перетворилась в зручне поле для всяких випадковостей і несподіваностей, які можуть створити загрозу для СРСР. Тому будучи досі нейтральним, радянський уряд не може більше нейтрально ставитись до цих фактів.
Радянський уряд не може також байдуже ставитись до того, щоб єдинокровні українці і білоруси, які проживають на території Польщі, кинуті напризволяще, залишались беззахисними.
Зважаючи на таку обстановку, радянський уряд дав розпорядження Головному командуванню Червоної Армії дати нашим військам перейти кордон і взяти під свій захист життя і майно населення Західної України і Західної Білорусії.
Одночасно радянський уряд має намір вжити всіх заходів до того, щоб визволити польський народ із злополучної війни, куди він був ввергнутий його нерозумними керівниками і дати йому можливість зажити мирним життям.
Прийміть, пане посол, запевнення в цілковитій до Вас пошані.
Народний комісар закордонних справ Союзу РСР В. Молотов.
Надзвичайному і повноважному послу Польщі ц. Гржибовському.
Польське посольство, Москва Нота уряду СРСР, вручена вранці 17 вересня 1939 року послам і посланникам держав, які мають дипломатичні відносини з СРСР
Пане посол,
Надсилаючи Вам додану при цьому ноту уряду СРСР від 17 вересня ц. р. на ім'я польського посла в Москві, маю честь за дорученням уряду заявити вам, що СРСР проводитиме політику нейтралітету у відносинах між СРСР і (назва країни).
Прийміть, пане посол, запевнення в цілковитій до Вас пошані.
Народний комісар закордонних справ Союзу РСР В. Молотов.
17 вересня 1939 р.
*) Цей текст направлений дипломатичним представникам Німеччини, Італії, Ірана, Китая, Японії, Великобританії, Франції, Афганістана, США, Туреччини, Фінляндії, Болгарії, Латвії, Монгольської Народної Республіки, Данії, Естонії, Швеції, Греції, Бельгії, Румунії, Тувінської Народної Республіки, Литви, Норвегії, Угорщини. 