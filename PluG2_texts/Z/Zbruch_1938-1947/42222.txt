◦ ◦ ◦ ◦ ◦ ◦ ◦

Безупинні налети на Анґлію
БЕРЛІН, 1. 10. Начальна команда німецької армії подає, що нім. летунство продовжує налети на Анґлію, Льондон та інші важні міста й осередки воєнного промислу. Налети тривають безупину. Зокрема бомбардований був знову Льондон і Ліверпуль. Внаслідок бомбардування спалахнули там великі пожежі, так що налети мали повні осяги. Спрямовано налети і на пристані в північній Анґлії; зокрема обкинено бомбами важкого калібру міста Ебердін, Единбурґ і Лейт. У середущій Анґлії заатаковану одну фабрику зброєневого промислу та доволі її знищено. Біля східніх берегів Анґлії пощастило німцям знищити два транспорти.
У часі нічних налетів на Німеччину ворожі літаки не здужали долетіти до Берліна. У деяких місцевостях скинули бомби не заподіявши ніякої шкоди. Зістрілено 30 ворожих літаків. Німці втратили 4 літаки.
Пристань Довер під обстрілом
Німецьке летунство в день і ночі бомбардує важкі військові обєкти в Анґлії. Зокрема цілею боєвої акції був Льондон, що не зважаючи на сильну протилетунську оборону був дошкульно бомбардований. У пристаннях Льондону і Ліверпулю спалахнули масові пожежі.
Далекострільні гармати обстрілювали з успіхом пристань Довр. Один німецький літак затопив на північному заході від Ірляндії один ворожий корабель 10.000 тон містоти. Біля західного побережжа Шкотії розпорошено морський транспорт, що плив під сильною охороною.
Одно підводне судно затопило 6 озброєних ворожих кораблів загальної містоти 36.000 тон, знову ж друге затопило 2 озброєні кораблі.
Ворожі літаки, що намагалися продістатись на територію Німеччини натрапили на сильну протилетунську оборону. Лише декілька налетіло над Берлін і скинули декілька бомб, ворог втратив 68 літаків, а німці 31 літаків.
Осяги італійського летунства
РИМ, І. 10. Начальна команда італійської армії подає, що у східній частині Середземного Моря вороже підводне судно сторпедовало малий італійський корабель 700 тон містоти. Італійський торпедовець затопив оте вороже підводне судно.
Одна італійська ескадра літаків бомбардувала у Лібії ворожу ескадру. У повітряному бою зістрілено 3 ворожі літаки, а італійці втратили один літак.
Маґазини і військові обєкти в пристані Гайфи знову обкинено бомбами.
У східній Африці ворог намагався атакувати поодинокі місцевості, але без осягів.
У північній Африці ворожі літаки налетіли на Тобрук і скинули кілька бомб. В одній пристані вбито 6 осіб, а декілька ранено. Одначе шкоди не заподіяно.
Італійські літаки заатакували ворожі ескадри літаків, зістрілюючи 3 літаки.
У Судані італійські літаки бомбардували панцирні вози й поїзди, заподіваючи багато шкоди.
Ворожі літаки заатакували Ґуру й знищили порожний будинок. Зістрілено один ворожий літак.
Чотироліття влади еспанського вожда
МАДРИД, 2. 10. Минулої середи відбулися в Еспанії величаві свята з приводу чотироліття влади ґен. Франка. Дня 1. жовтня 1936 р. ґен. Франко офіційно став начальником еспанської держави. Цей день названо "кавдільо".
Ґен. Франко уродився 1891 р. у провінції Ґалісії. Вже змалку вступив до армії і відзначився у боротьбі в північній Африці. Там виявив не лише здібності старшини, але й орґанізаційні. У 1926 р. король Альфонс XIII. особисто дав йому ступінь ґенерала.
Після уступлення короля в 1931 р. республиканський уряд засудив ґен. Франка на довголітну вязницю і вивезено його до Марокка. У 1936 р. ґен. Франко втікає до Севілі і там орґанізує повстання проти червоного уряду в Мадриді. Як відомо, червоні програли, а ґен. Франко добув повну перемогу.
Відбудова Фінляндії
ГЕЛЬСІНКИ, 1. 10. У Фінляндії кипить праця над відбудовою країни, що потерпіла підчас війни зі Совітами. Переводиться реорґанізацію найважніших ділянок деревного промислу, будується деревляні мешкальні доми, то що. Урухомлено 21 фабрик деревного промислу. Слід надіятися, що впродовж найближчих літ вибудується у Фінляндії поверх 8.000 нових домів.
Японці покидають Анґлію
ТОКІО, 1. 10. Поверх 750 японських громадян в Анґлії одержали доручення від японського посла в Льондоні покинути Анґлію. Цей виїзд з Анґлії зобумовлений безустанними налетами німецького летунства на Анґлію. Японський корабель "Фушімі" причалив уже до пристані в Льондоні, щоб забрати японців до Японії.
Оборонне поготівля у Японії
ТОКІО, 1. 10. Японський премієр, князь Коноє, заявив у понеділок на засіданні мобілізаційної ради, що з уваги на нову національну перебудову в Японії, заряджує якнайбільше оборонне поготівля. В тій цілі переведеться цілу низку реформ, що мають облекшити цю оборонність Японії.
Арештування анґлійських шпигунів у Японії
ТОКІО, 2. 10. Аґенція Домеї подає, що міністерство справедливости повідомило, що знову арештовано 16 анґлійських шпигунів. Слідство виявило, що арештовані вели шпигунську акцію. Значить арешти були обосновані.
Анґлійські літаки над Швецією
КОПЕНГАҐА, 1.10. Наспіли вістки, що минулої пятниці в ночі анґлійський літак кружляв над фабрикою міді в Раа (Швеція) й по якомусь часі впав до моря. На березі запримічено алярмуючі знаки падаючого літака, одначе поки наспіла допомога літак уже потонув.
На другий день филі моря викинули на берег літак, а залога загинула. Треба згадати, що Швеція зберігла невтральність, так що цей налет анґлійського літака на її територію це насилля.
Співпраця Японії і Франції
ВІШІ, 2.10. Французька преса помістила півурядовий комунікат, що стверджує льояльну співпрацю Японії і Франції у справі Індокитаю. З комунікату виявляється, що створено основи майбутньої приязни між Японією і Францією. Японський уряд виявив у тому напрямі добру волю.
Японський протест в Анґлії
ШТОКГОЛЬМ, 1. 10. Ґенеральний японський консуль у Сінґапурі склав анґлійському урядові гострий протест з приводу арештування двох японських громадян. — Анґлійці закидають згаданим японцям шпигунство і за це будуть їх мабуть судити. Як відомо в японському консуляті в Сінґапурі анґлійці перевели ревізію, забираючи все листування і акти консуляту.
Акції Суезького каналу без дивіденди
Акції Суезького каналу належали до найкращих і найпевніших акцій в світі. Безнастанний зріст числа кораблів, що проходили каналом, збільшав вартість цих акцій і їхню дивіденду. Аж прийшла війна, а в слід за нею зменшення рухливости в Суезькому каналі. Це зменшення таке поважне, що управа Суезького каналу вперше відмовилася від виплачування дивіденд.
Товаровий оборот Німеччини з Еспанією
Як відомо, недавно Німеччина підписала з Еспанією торговельний договір, на підставі якого господарська виміна між тими державами значно оживилася. Виміна ця відбувалася в першій мірі при помочі автомобілевої комунікації через територію Франції. Остаточно вже вповні урухомлено й віддано до приватного вжитку залізничу лінію Париж—Гендає. Вихідна стація для цієї лінії є в Ессені. Таксамо урухомлено велику маґістралю Париж—Марсейль, що дасть змогу Німеччині збільшити свої можливості торговельного звязку зі Середземним Морем.
Анґлійці шукають кораблів
Важкі втрати, спричинені анґлійцям німецькою збройною силою, змушують анґлійців розшукувати за можливостями закупу нових кораблів. В тій цілі урядують різнородні комісії закупу, які пильно стежать за тим, де можна набути якісь кораблі. Дотепер їм це ще не вдалося. Як буде дальше — добачимо. 