◦ ◦ ◦ ◦

Тенно вислав королеві й цісареві Італії Вікторові Емануелеві телеграму з побажанням з нагоди дня його уродин.
Реґент Горті переслав італійському королеві і цісареві Вікторові Емануелеві телеграфічно свої побажання з нагоди закінчення 73-го року життя.
Данський уряд під проводом міністра закордонних справ і державного міністра Скавеніюса видав програмову заяву, в якій між іншим читаємо: "Новостворений уряд, що перейняв оце свої функції, продовжуватиме. коли йде про внутрішні справи, дотеперішню політику, кладучи окрему увагу на всі заходи в ділянці господарській, фінансовій та в ділянці затруднення людей і працюватиме для здорового і корисного для народу і країни розвитку подій. Коли йде про справи закордонної політики, то уряд уважатиме своїм найважливішим завданням вплинути на скріплення і посилення добросусідських і приязних взаємин між Данією і Німеччиною.
Еспанська амбасада в Буенос Айрес подає до відома в одній нот — як повідомляє аґенція "Ефе" — ось що: "Коміте Консультіво да Джудаданія намагається повести кампанію проти опінії і честі Еспанії, подаючи до відома сфінговані шифрові телеграми, що з їх перекладу мали б виходити, наче б то еспанської поспішної посилки мали вживати для шпигунства. Еспанська амбасада в Буенос Айрес уповноважена міністерством закордонних прав у Мадриді енергійно спростувала оці махінації.
Північно-американське міністерство фльоти повідомило, що один американський торговельний пароплав середньої величини затоплений більш менш в половині жовтня підводним човном біля північних берегів Південної Америки. Врятовані з цього корабля прибули до одного порту на північно-американському побережжі.
Відомий співробітник часопису "Ню-Йорк Таймс" Артур Крок пише в передовій статті, що вся американська воєнна машина може завалитися, якщо не розв'яжеться проблема придбання робітників. В теперішній хвилині треба притягати до праці жінок і дітей, щоб рятувати американську господарку від заломання. Ця потреба придбання робочих сил незвичайно велика.
Далекобійні батерії німецької воєнної фльоти обстрілювали в ніч на 11-е листопада важні воєнні об'єкти на британському південному побережжі. В містах Фолькотоун і Довер завважено пожежі.
В ніч на 11 листопада, в Бомбаю, в окрузі Дагар, вибухла пожежа, яка дуже швидко поширилась. Згідно з дотеперішніми повідомленнями, в полум'ю згинуло 25 осіб.
Сейсмограф астрономічної стації Гайдельберґу дня 10 XI. вполудне занотував далекий землетрус. Землетрус наступив точно в год. 1259 і 5 сек. Віддаль епіцентру повинна бути яких 8.500 км.
Підчас одної маніфестації ірляндський премієр Де Валера ще раз підкреслив бажання миру ірляндського народу. Ірляндія не хоче, щоб її було втягнено у війну. Щоб цього не сталося, не вистачає тільки одного бажання, бо тільки рішучість зможе допомогти країні.
Японська Головна Цісарська Кватира повідомляє, що морські збройні сили вдержують різні зайняті стратеґічні точки на островах Алевтах. Між 12-им червнем і 30-им жовтнем збито у повітряних боях 32 американські літаки. Японці мали в тому самому часі такі втрати: Один есмінець затоплений, два транспортні кораблі важко ушкоджені, 15 водолітаків не вернулося. Крім того спричинено незначні шкоди військовим спорудам.
В Уруґваю застановлено зовсім плавбу річкових кораблів в горішньому бігу ріки Уруґвай внаслідок браку пального матеріялу.
Есмінець ЗДА, що його затоплено вночі на 12 жовтня в боях біля Ґвадальканару, звався, як подано це в комунікаті департаменту мореплавби ЗДА за 8-ме листопада, "Денкан". Подробиць про затоплення не подано. П'ять старшин і 58 моряків згинуло або пропало. 