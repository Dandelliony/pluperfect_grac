Нарада нафтовиків

В зв'язку з входженням Західної України до складу СРСР, Народний Комісар Нафтової Промисловості тов. Л. М. Каганович видав наказ про прийняття до відомства Народного Комісаріату Нафтової Промисловості СРСР всіх нафтових промислів і нафтоперегонних заводів бувшої Західної України.
Одночасно в наказі накреслені практичні заходи до відбудовання всіх зруйнованих війною нафтових промислів та розширення їх. На капітальні роботи по видобутку нафти, бурінню і переробці нафтових продуктів до кінця 1939 року асигновано 9 міліонів карбованців.
Робітники нафтових промислів західних областей України зустріли наказ Наркома, як бойову програму в боротьбі за піднесення нафтової промисловості.
6 грудня в місті Львові відбулася перша поширена нарада нафтовиків, на яку зібралися робітники, інженери, техніки з Дрогобича, Борислава, заводу "Галичина" і інших нафтових підприємств.
На нараді начальник "Укрнафтокомбінату" тов. Єременко ознайомив учасників наради з наказом Наркома.
Нарада пройшла з великою активністю. Виступаючі тт. Середа (інженер фірми і "Польмін"), Давідсон (інженер фірми "Гази земні"), Парталюк (нафтопромисл Битків), Кацюба (робітник нафтопромислу "Ванькова"), Мазурова (робітниця дрогобицьких нафтопромислів) і інші розповіли про перші кроки перебудови роботи нафтової промисливості і про завдання, які стоять зараз перед робітниками соціалістичної промисловості.
З цікавою промовою на нараді виступив інженер Давідсон.
— Наш завод займає дуже малу територію. Щоб виробляти більшу кількість продукції його треба розширити. Але за часів панування польскої шляхти ніхто про те не дбав. Місцева влада не піклувалася про робітників. Зараз наша промисловість буде перебудовуватись на соціалістичний лад. Ми нашій країні дамо стільки нафти, скільки їй потрібно. Накази Наркома ми виконаємо з честю.
У привітальній телеграмі любимому Наркомові нафтової промисловості тов. Кагановичу, учасники наради дали слово докласти всіх зусиль, перебороти всі труднощі, налагодити нормальну роботу всіх нафтопромислів і заводів і виконати всі намічені плани по видобутку нафтопродуктів. 