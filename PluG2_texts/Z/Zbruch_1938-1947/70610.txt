Поправа і лікування мови

З діяльности ІХ-го відділу Психотехнічного Закладу м. Львова
Львів, 8 вересня.
Мова — цей важливий чинник людського життя — має теж свої недомоги й недуги.
Найважніші з-поміж них — це недорікуватість, гугнявість, заїкування і афазія (різного ступня затрата здібности говорити). Неправильна мова стає великою перепоною в розвою людини і в її практичній діяльності, а зокрема шкідливо відбивається на процесі шкільного навчання.
Порадня для лікування забурень голосу й мови (ІХ. відділу Психотехніниого Закладу м. Львова) має завданням боротися з усякими аномаліями мови, усувати їх і лікувати логопедичними засобами. Діти, молодь і старші переходять у ній курс спеціяльного лікування, ступнево здобуваючи нормальну вимову.
Логопедичні обсліди, що їх почали в травні й перервали підчас шкільних ферій, виявили сильно поширені поміж молоддю недомоги голосу й мови! Молодші кляси дали визначний процент недорікуватости, у більшості сигматизм (шепеляння), ротацизм (хибна вимова "р"), а середні кляси найбільшу скількісгь випадків заїкування. Слід відмітити, що з деякими сигматиками і ротатиками вистачало відбути 2—4 лікувальні засідання, щоб пацієнт правильно вимовляв ці звуки. Ці випадки доказують, як інколи мало старань треба докласти, щоб позбутися такого прикрого й шкідливого явища, як недомога мови.
А скільки ж то людей через недбальство й байдужність, власну й батьків терплять ціле життя внаслідок неправильної вимови.
Спочатком шк. року порадня обговорила у широкому обсягу логопедичну діяльність по школах Міський Уряд Здоров'я зобов'язав усіх шк. лікарів зробити список учнів, що мають неправильну вимову та згідно з вказівками Психотехнічного Закладу припоручив дирекції шкіл спрямувати їх до порадні. Після спеціяльного обсліду відбудуть вони там відповідне лікування. Порадня відбула останніми часами понад 1250 лікувальних засідань.
З дотеперішньої практики ясно, що забурення мови й голосу легче усувати в дитячому віку. В інтересі самих дітей лежить зайняти відповідну поставу до процесу лікування. Треба зробити для дітей все, щоб виховати їх на здорових членів суспільности. 