◦ ◦ ◦ ◦ ◦ ◦ ◦

Умова про регулярне повітряне сполучення між СРСР і Німеччиною
Протягом останніх днів проходили переговори між представниками Головного Управління цивільного повітряного флоту при РНК СРСР і німецького акціонерного товариства "Люфтганза" про встановлення регулярного повітряного сполучення між Союзом РСР і Німеччиною.
Переговори проходили в дружній атмосфері і закінчились підписанням умови між обома організаціями, яка передбачає регулярні щоденні польоти на лінії Москва—Берлін через Мінськ, Білосток, Кенігсберг, Данціг з 21 січня 1940 року.
З 8 січня 1940 року буде виконано декілька пробних польотів.
При підписанні угоди були присутніми: від "Аерофлоту" — тов. тов. Картушев, Захаров, Цеханович і Герой Радянського Союзу тов. Гризодубова; від "Люфтганза" — п. п. Вронський, Вількінс і Зіккардт. (ТАРС).
Переговори по відправленню англійських безробітних у Францію
Німецька газета "Національ Цейтунг" (Ессен) пише, що між англійськими і французькими профспілковими лідерами відбуваються переговори про відправлення у Францію англійських безробітних для робіт на воєнних підприємствах.
Між іншим, у самій Франції є велика армія безробітних, кількість яких у найближчі місяці збільшиться у зв'язку з закриттям середніх і дрібних підприємств.
За повідомленням німецького журналу "Віртшафт унд Статистик" в одному лише департаменті Сени у вересні цього року нараховувалось 175 тисяч безробітних. Велике безробіття спостерігається в північних і північно-східних промислових районах Франції. 26 грудня (ТАРС).
Страйк бельгійських шахтарів
ПАРИЖ, 27 (ТАРС). Як повідомляє агентство Гавас, вчора в Шарлеруа (один з вугільних районів Бельгії) виник страйк, що охопив понад 45 шахтарів. Страйк визваний новим збільшенням робочого часу шахтарів. 