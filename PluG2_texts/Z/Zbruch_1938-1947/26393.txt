Як ратуватися в часі летунського нападу.

ЯК ПОВОДИТИСЯ ПІДЧАС НАЛЕТІВ.
В часі війни треба рахуватися з тим, що літаки противника можуть діставатися в глибину краю й намагатимуться нищити промислові осередки, комунікаційні вузли, мости і т. ін. Отож коли противник висилатиме летунство в глибину краю, наражуючи виряд і пільотів, то призначатиме їм особливо важні обєкти на знищення. З теренів, що наражені на летунські атаки, евакуують усю людність. Там залишаться тільки залоги працівників, що будуть забезпечені перед наслідками налету. Меншим оселям летунська небезпека не загрожує. Більші міста вороже летунство може напастувати, бо тут іде не тільки про те, щоб знищити якісь обєкти, але також здезорґанізувати працю й викликати переполох.
Літаки противника підчас налету можуть скидати ґазові бомби. Боїв ґазовими бомбами не можна недооцінювати і треба підготовитися до оборони, але не треба також перецінювати, бо це впливає відємно на моральну відпорність цивільної людности. Успіх протилетунської й протиґазової оборони залежить від спокійної та здисциплінованої постави цивільної людности.
Як користати з засобів протилетунської й протиґазової оборони і як поводитися підчас налетів?
На алярм зараз покинути вулицю і швидко, але спокійно сховатися у схоронищі або протилетунському рові. Як налет випаде в ночі, погасити всі світла. Мешканці домів, що стоять близько протилетунських ровів, повинні покинути доми і схоронитися у ровах, які дають більшу безпеку.
На випадок, якби літаки противника скинули ґазові бомби й осередок протилетунської оборони заповів алярм людність повинна:
Як налет ще треває, наложиш маски або масочки, які на короткий час зовсім забезпечують перед ґазом. Не можна виходити з протилетунських ровів.
Коли літаки противника відлетіли, зараз вийти з ровів і всяких заглибин, бо там збиратиметься ґаз.
ПЕРША ПОМІЧ ЗАҐАЗОВАНИМ.
Затроєну людину винести передовсім із терену, де впала бомба. Зняти з нього пересякнутий одяг, покласти вигідно і зараз прикликати лікаря. Але заки прийде лікар, хорого треба рятувати так:
Людину затроєну таким ґазом, що душить, тобто хльором, фосґеном, двофосґеном і хльоропікриною, покласти вигідно, найкраще в півсидячій позиції, тепло вкрити і прикласти до ніг пляшки з гарячою водою. Коли затроєний притомний, можна йому дати шклянку міцної чорної кави. Непритомному не можна вливати нічого до уст.
При затроєннях трійливими ґазами: пруським квасом (ціяноводень) і двоокисом вугля хорого тепло вкрити. Коли хорий слабо віддихає, можна застосувати штучний віддих, дати нюхати солі, що тверезять. Як прийде до притомности, дати гарячої чорної кави.
Затроєному двоокисом вугля розтерти тіло шорсткою тканиною, звокченою у воді з оцтом, якщо це можливе, подавати кисень. Коли хорий зле віддихає — застосувати штучний віддих. До ґрупи дразливих ґазів належать: бромок бензилю, каміт, хльороацетон та інші слізні ґази. Затроєному промити кілька разів очі 2-відсотковим розтвором очищеної соди. Переполокати тим розтвором ніс і горло.
При затроєннях т. зв. етернітами, тобто арсеновими засобами, дразливо-слізними ґазами треба також переполохати очі, ніс і горло.
Ґази, що виїдають і парять (іперит і люїдит) діють на всі знарядя і частини тіла, з якими зітхнуться. Не наближатися до лійок після вибуху бомби. Лице, очі і віддихові проводи береже достаточно протиґазова маска. На випадок попарення шкіри іперитом чи люїзитом, коли шкіра напухне і почервоніє, насамперед обмити ціле тіло, а потім на попарене місце накласти компрес з 2-відсоткового розтвору анноґену.
Очі докладно промити 2 відсотковим розчином очищеної соди, або 0.2 відсотковим розчином анноґену. Не можна перевязувати очей. Коли нема анноґену можна тіло затроєного обмити розтвором очищеної соди.
ЯК УЩІЛЬНИТИ МЕШКАННЯ?
Ущільняти кімнату можна дуже легко, навіть без вказівок фахівців.
Вибираючи приміщення, яке хочемо ущільнити, мусимо звернути увагу, щоб воно мало якнайменше отворів (дверей і вікон). Крім цього треба памятати, що 3 кубічні метри повітря вистачає для одної особи на одну годину.
Ущільнювачі до вікон можна дістати в кожному аптичному складі чи у крамниці з нафтою і милом. Ущільнювачі можуть бути з ґуми або інших відповідних матеріялів. Їх треба наклеїти між склом та віконними рядами.
Щоб забезпечити шиби перед наслідками вибуху бомб, треба вставити від середини деревляні віконниці і не примикати щільно вікон. Коли ущільнене приміщення знаходиться в партері, деревляні віконниці можна заступити успішно мішками з піском застаними землею, але заложеними зі зверхнього боку. 