◦ ◦ ◦ ◦ ◦

Заупокійне богослуження з приводу десятих роковин смерти сл. п. Вячеслава Липинського відправиться в греко-католицькій церкві в Кракові в суботу 14. червня в год. 7-ій рано, опісля в 7.30 ранком панахида.
Зелені свята в Нім. Перемишлі. Цього року Нім. Перемишль мусів святкувати память Героїв не так урочисто, як попередніми роками. В год. IX вполудне відправив парох о. ігумен Барабаш ЧСВВ у місцевій церкві ОО. Василіян Службу Божу. Незвичайно змістовну та бадьору проповідь виголосив о. Богун ЧСВВ. Опісля під звуки похоронної пісні "Святий Боже" голова УОТ п. Нагайський із інж. Артимовичем внесли вінець від громадянства міста Нім. Перемишля та зложили на гарно приладжену перед тетраподом могилу, а 5 священиків під проводом о. кан. Мягкого й о. ігумена Барабаша ЧСВВ стали до відправи панахиди. Співав міш. церковний засянський хор під управою п. м-ра Чубинського. Церква була вщерть виповнена місцевим українським громадянством. 