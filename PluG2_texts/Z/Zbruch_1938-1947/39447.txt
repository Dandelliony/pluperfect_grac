◦ ◦ ◦ ◦ ◦ ◦ ◦

Декларація Литовського сейму про націоналізацію банків і великої промисловості
Прийнята одноголосно на засіданні 23 липня 1940 року
КАУНАС, 23. (ТАРС). На ранковому засіданні литовського сейму була одноголосно прийнята декларація про націоналізацію банків і великої промисловості. В декларації говориться: "Визволений литовський народ на своїх зборах і мітингах в містах Каунасі, Вільно, Шауляй і Панєвєжісі, в селах і маєтках одноголосно поставив вимогу проведення націоналізації банків і великої промисловості.
Народний сейм вважає ці вимоги справедливими. Багатства, створювані трудящими, замість того, щоб іти на їх же власні блага, при буржуазному ладі йшли на збагачення і марнотратства заводчиків і фабрикантів, банкірів і поміщиків, що створювало зубожіння і безробіття.
Всі економічні сили країни знаходивсь в руках буржуазії і служили засобом експлуатації трудящого населення. Такі банки, як литовський комерційний, земельний і інші, а також великі промислові підприємства, як от "Інкарас", "Дробе", "Номунас", "Мемталлас" відігравали в цьому головну роль.
Враховуючи законні вимоги трудящих, народний сейм проголошує націоналізацію банків і великої промисловості на всій території Литовської Радянської Соціалістичної Республіки. З націоналізацією банків і великої промисловості трудящі республіки стають господарями народного багатства країни.
Народний сейм доручає урядові негайно розглянути і затвердити список банків і великих підприємств, що підлягають націоналізації.
Хай живе Литовська Радянська Соціалістична Республіка!". Декларація Латвійського сейму про оголошення землі всенародним здобутком, тобто державною власністю
Прийнята одноголосно на засіданні 22 липня 1946 р.
РИГА, 22. (ТАРС). Сьогодні на ранковому засіданні народний сейм Латвійської Республіки одноголосно прийняв декларацію про оголошення землі всенародним здобутком — тобто державною власністю. В декларації говориться:
"Сотні років страждав латвійський селянин під гнітом експлуататорів — капіталістів, поміщиків, баронів, і інших крупних земельних власників. Селянина примушували гнути спину перед чорними і сірими баронами. З нього знущались, його мучили і терзали барони і їх приспішники. З приходом до влади капіталістів нужда трудового селянства тривала. Трудове селянство продовжувало страждати від гніту експлуататорів, від безземелля і малоземелля, від надмірних і несправедливих податків, від великого тягара боргів банкам і лихварям. Трудящих селян експлуатували крупні промисловці, торгівці і інші спекулянти. За рахунок селянської праці збагачувалась купка паразитів і багатіїв.
З сьогоднішнього дня настав кінець цьому кошмарному минулому. З сьогоднішнього дня селянин є вільним у своїй країні, визволеній від ярма капіталістів і інших експлуататорів. Тепер самі робітники, селяни і трудяща інтелігенція є єдиними повноправними господарями Латвії.
Керуючись кровними інтересами трудового селянства і виражаючи волю всього трудового народу, сейм всю землю з її надрами, лісами, озерами і ріками оголошує всенародним здобутком, тобто державною власністю. Розмір землі, що надається в користування трудящих селян, встановлюється не вище 30 га. Всі лишки землі зверх встановленого розміру передаються в державний земельний фонд для подання допомоги державою безземельним і малоземельним селянам в обзаведенні землею.
З цього дня на нашій землі нема і не буде місця тим, хто жив за рахунок поту трудового селянства, не буде місця експлуататорам, крупним земельним власникам і їх приспішникам. Вся земля, яка знаходиться нині у володінні трудящих селян, а також і земля, яка буде передана державою безземельним і малоземельним селянам закріплюється в безстрокове користування за трудящими селянами.
Всякі спроби зазіхнути на особисту селянську власність або нав'язати трудящим селянам проти їх волі організацію колгоспів суворо каратимуться, як такі, що ідуть на шкоду інтересам народу і держави.
Сейм постановляє зняти з селян всі викупні платежі, які зв'язані з проведеною раніше аграрною реформою. Сейм доручає урядові розглянути питання про заходи, спрямовані до полегшення всіх інших боргових зобов'язань, які лежать на селянських господарствах, а також питання про заходи до скасування несправедливих податків і про полегшення податкового тягара для трудящого населення.
Сейм постановляє анулювати всі недоїмки по податках, які лежать на трудящих селянах, а також недоїмки по штрафах, накладених в адміністративному порядкові.
Ліквідація паразитичного землеволодіння, великої приватної земельної власності і допомога на цій основі з боку держави безземельним і малоземельним селянам в обзаведенні землею означають кінець селянському голоду і злидням, цим неминучим постійним наслідкам панування капіталістів і інших експлуататорів.
Хай живе трудовий народ Латвії — верховний господар латвійської землі!
Хай живе міцний і непорушний союз робітників і селян!". 