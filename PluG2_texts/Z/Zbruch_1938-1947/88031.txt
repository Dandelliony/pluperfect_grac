◦ ◦ ◦ ◦

Театр "Веселий Львів". Сьогодні, в суботу, дня 25-го березня, в год. 17-ій, в неділю, 26-го березня, в год. 14.30 та в год. 17-ій "Це тобі і мені". Мистецький керівник дир. Зенон Тарнавський. Передпродаж квитків щоденно в часі від год. 10-ої до 14-ої та від 16-ої до початку вистави.   Реколекції для пань. Заходом Марійської Дружини Пань у Львові відбудуться реколекції в Успенській церкві при вул. Руській в днях від 27-го березня до 2-го квітня. Порядок: Кожного дня в год. 17-ій наука, 1-го квітня, в год. 15.30. Сповідь, 2-го квітня, в год. 8-ій Торжественна Служба Божа, спільне св. Причастіє і закінчення реколекцій.   Пересторога! З огляду на повний брак вільних мешкань у Кракові, перестерігається громадянство перед необдуманим приїздом у Краків у цілі розшуків за мешканнями. Інтервенції в українськім мешканевім уряді і в українських установах (УДК, УЦК) не будуть мати ніяких успіхів. Про мешкання в Кракові можуть старатися лише ті особи, які службово є перенесені до кракова і викажуть ся дозволом на сталий побут у Кракові, виданим Штадтгауптманом — Поліцайдірекціон. — УДК.   Перестерігати приписів, що відносяться до цін! Львів, 24-го березня. На основі дослідів стверджено, що детайлічні купці платили за товари, які доставили їм гуртівники в опакованнях, ціни, які в деяких вкладках внаслідок дорахування спеціяльних коштів опакування переступали значно ціну продажу, яку допускається згідно з існуючими приписами. В того роду випадках купець повинен негайно внести реклямацію у своєго доставця і домагатися спростування рахунку. Якщо це його бажання не буде виконане, слід повідомити про те, з долученням відповідного доказового матеріялу, властиву Окружну Групу Торгівлі, яка зі своєго боку зарядить, що треба. У зв'язку з тим звертаються увагу, що ціни, унормовані розпорядками, повинні перестерігати усі торгівлі, тобто продуцент, гуртівних і детайлістів. Надто висока ціна закупу не дає права переступати ціни продажу. Спеціяльний дозвіл на те може видати лиш Уряд Укладу Цін, або уповноважені ним чинники. З цього виходить необхідність строгої контролі цін закупу детайлістом, через те, що як посередник він несе у відношенні до консумента співвідповідальність за перестерігання приписів, що відносяться до цін.   Умови платень в некористь відбирача. Львів, 24-го березня. В останньому часі щораз частіше трапляються випадки, що як умову достав або праці ставляють вплату порівнюючи довгореченцевих заліків. Часто йде про такі умови платежу, що на них нема дозволу з боку компетентної у справах цін влади. Особи, що ставляють такі вимоги безсумнівно ламають приписи про ціни, згідно з §4 обов'язуючого в Генеральній Губернії розпорядження про творення цін з дня 12 квітня 1944 (ВРГГ. ч. 26) з дня 18. IV. 1940, стор. 13р). Зміни в умовах платежу на некористь відбирача достав, або відбирача праці можна переводити виключно за попереднім дозволом Уряду Творення Цін у Правлінні Генеральної Губернії або Урядів Нагляду над цінами при губернаторах областей. З доручення Уряду Творення Цін у Правлінні Генеральної Губернії звертаємо увагу зацікавлених у торговельному русі закладів — членів Головної Групи Прохарчування й Хліборобства в Центральній Палаті для загальної Господарки в Генеральній Губернії, що для змін в умовах платежу й достави в некористь відбирача достав, або відбирача праці доконче потрібний дозвіл з боку влади, компетентної у справах цін. Не вільно ані жадати, ані виплачувати заліків, якщо в дні 31. 8, 1939 (зн. в дні від якого обов'язує розпорядження про творення цін) вони не були прийняті в торговельних звичаях, хіба що винятково компетентна влада дала свій дозвіл.   Львівські вісті 