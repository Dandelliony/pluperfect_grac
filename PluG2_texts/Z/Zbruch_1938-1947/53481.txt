◦ ◦ ◦ ◦

Допомога українським учителям. У доповненні до нашого оголошення у "Віснику" УЦК з 15. 4. 1941 ч. 12 і 1. 7. 1941 ч. 13 та в українській пресі про допомогу заслуженим учителям (-лькам) з метою порятування й зміцнення їхнього захитаного здоровля, подаємо дальше до відома, що в народній школі у Башті є одна кімната, в якій може найти безплатне приміщення 2 учительські сили. Кухня до диспозиції. Баниця — це гарне село в горах, 7 км. від Криниці. — Шкільний відділ УЦК.
Комунікат. Обєднання Праці Українських Інженерів і Техніків при УЦК (переназвана "Секція Українських Інженерів") уважає за свій обовязок видати до загалу Українських Інженерів і Господарників такий заклик: 1. В цю історичну годину задержати безоглядно спокій і рівновагу та покищо залишитись на місцях своєї праці. 2. Звязатися з існуючим осередком (ОПУІТ у Кракові, Зелена 26/7), що вже налічує 640 членів. 3. В тій цілі сконтаптуватися кожному поодинокому інженерові, технікові і господарникові, який досі не належить до ОПУІТ (СУІ), або не зложив ще анкетного листка, подати негайно такі дані: 1. імя й прізвище; 2. місцевість, край і дата народження; 3. віроісповідання; 4. родинний стан; 5. фахова освіта (подрібна спеціяльність, назва і місце школи, час тривання студій, чи мав дипльом і який); 6. звання (докладно подати, в яких установах, яких становищах, у яких роках працював; 7. теперішнє зайняття; 8. знання чужих мов (у якому ступні); 9. в якій ділянці по спеціяльності міг і хотів би працювати; 10. точна адреса (про кожноразову зміну прохаємо обовязково повідомити). — Долучити обовязково дані про приналежність до якоїсь української громадської орґанізації, або вказівки про людей, які дану особу знають. — Від себе ОПУІТ подає до відома загалові Українських Інженерів, Техніків і Господарників таке: 1. ОПУІТ пильно стежить за перемінами, що назрівають, із метою допильнувати, щоб українські інженери, техніки й господарники знайшли своє слушне приміщення в нових умовинах. 2. Навязав і використовує контакти з відповідними міродайними чинниками. 3. Опрацьовує плян використання українських інженерів, техніків і господарників у нових умовинах, що його орґанізовано переведе в життя. Кожна група чи поодинокі члени ОПУІТ у відповідний момент дістануть докладні доручення. Закордонні часописи просимо передрукувати цю оповістку. — Господарський Відділ УЦК.
Німецька преса про Україну. У свойому постійному відділі "Від Буга й Сяну до Дніпра" "Кракавер Цайтунґ" із 1. 7. ц. р. ч. 151 помістив світлину київських Золотих Воріт з історично-мистецьким їх описом. При тій нагоді згадали, також і відому всьому культурному світові церкву св. Софії в Києві. У свойому черговому числі з 2. 7. "Кракавер Цайтунґ" приніс світлину Дніпра й настроєвий опис п. з. "Вечір на Дніпрі". При тій нагоді пригадали, що Дніпро є найбільшою системою водяної сполуки на Україні. 