На службі народу

— Школа ім. Кірова існує не більше року. При бувшій Польщі тут був торговельний ліцей. Всіх кімнат цієї середньої школи тоді налічувалось 8. Учнів було не багато більше.
— Приміщення не мало такого вигляду, як зараз — продовжує своє роз'яснення директор школи депутат міськради Самуіл Ісакович Вурм. Ось погляньте, все, що бачите лише зараз відремонтоване, перебудоване.
По черзі оглядаємо класні кімнати, гарний фізкультурний зал, червоний куток, їдальню для учнів, новий гардероб, бібліотеку, біологічний кабінет. 25 кімнат має зараз наша школа, — говорить тов. Вурм.
Коло 400 життєрадісних, бадьорих дітей користується цими просторими, світлими приміщеннями. Їм створені прекрасні умови навчання. По успішності школа займає одне з перших місць. Педагогічна робота організована зразково.
— Успішністю мого класу, заявляє молодий вчитель історії тов. Ример — я зобов'язаний нашому директору: свій 16-ти річний вчительський досвід він радо передає молодшим товаришам.
— Не лише ми, вчителі, всі учні шанують його.
Вся школа з радістю зустріла звістку про обрання С. І. Вурма депутатом міської Ради. Це були хвилюючі дні, які на довго залишаться в пам'яті педколективу.
Самуіл Ісакович довго і зворушливо дякував вчи телям, що поздоровляли його з обранням в депутати.
Мандат народного довір'я — говорив він, — це найпочесніша і разом з цим найвідповідальніша справа. Народ правильно вимагає багато від тих, яким дав своє довір'я.
Самовіддану працю тов. Вурма добре оцінила перша сесія міської Ради депутатів трудящих. Його обрано головою постійно діючої комісії по питанню народної освіти. На сьогодні комісія, де головує т. Самуіл Ісакович, є найактивнішою в міській Раді. План квартальної праці докладно розроблений. Але не лише планами займається тов. Вурм.
З його ініціативи комісія провела перевірку причин низької успішності учнів за перше півріччя навчального року, в школах ім. Молотова і ім. Фрунзе. Виявлено на місці ряд істотних недоліків педагогічно-виховної роботи. Тут же були розроблені тов. Вурмом конкретні заходи, які повністю схвалив виконком міськради. Соціалістичне змагання між школами, класами, учителями і учнями на зустріч XVIII партконференції широко розгорнулось при активній допомозі комісії наросвіти.
Добрий вчитель любить дітей, він є справжнім творцем, мовби художником, який виховує майбутні таланти.
Це справа, за яку завжди він — депутат — слуга народу готовий віддати усі свої сили і знання.
Е. Кушко 