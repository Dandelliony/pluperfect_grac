 ◦ ◦ ◦ ◦ ◦ ◦ ◦ ◦ ◦ ◦

Анґлія метушиться.
Рада міністрів радить над положенням.
ЛЬОНДОН. ПАТ. В понеділок перед полуднем відбулося засідання анґлійської ради міністрів під проводом Чемберлєна. Наради торкалися законопроєкту про обовязкову військову службу і справи спротиву новим актом аґресії. Вирішено, що на німецький меморіял анґлійський уряд відповість, що анґлійсько-німецький договір не передбачував одностороннього виповідження.
Крім цього рада міністрів радила й над палєстинською справою.
Перед засіданням премієр Чемберлєн прийняв провідника опозиції Еттлє і Ґрінвуда.
Палата громад прийняла закон про військову службу.
ЛЬОНДОН, ПАТ. В понеділок премієр Чемберлєн представив палаті громад закон про обовязковий військовий вишкіл. Міністр Гор Беріша представив закон про запаси й допомічні сили Анґлії. Оба закони прийнято в першому читанні.
Наради з амбасадорами і послами.
ЛЬОНДОН, ПАТ. Після засідання кабінету мін. Галіфакс прийняв французького амбасадора Корбена і грецького посла. Пополудні до міністерства закордонних справ приїхали німецький шарж д'афер д-р Вордт і посли португальський та шведський.
Анґлія виселює німецьких діячів.
ЛЬОНДОН. ПАТ. Крім кореспондента "Ессенер Національ Цайтунґ" анґлійська влада виселила ще кількох визначних німецьких партійних діячів, між іншими: гавляйтера на Анґлію Отта Карльона, його заступника Гіммельмана і провідничку німецького жіночого фронту п. Вольф.
Ґен. Вейґан в Анкарі.
Ґен. Вейґан вертаючися зі шлюбу іранського престолонаслідника приїхав до Анкари, де побуде до середи. В понеділок його прийняв турецький премієр Рефік Сайдам, міністр закордонних справ Сарадзоґлю і шеф ґенерального штабу маршал Февзі Чакмак.
В Палестині нема спокою.
ЄРУСАЛИМ, ПАТ. Рішення у справі Палестини зібрано в "Білій Книзі", що її анґлійський уряд переслав палестинському урядові. "Біла Книга" вже від кількох днів у руках представників місцевої влади і мабуть у вівторок її подадуть до прилюдного відома.
В Палестині ще досі нема спокою. В неділю виконано 4 терористичні напади. Є 2-ох убитих і 2-ох ранених. В Тиверіяді вбили жида, в Гайфі одного араба, другого ранили. В Єрусалимі батьки відомого арабського провідника Нашашібі чудом втекли перед смертю. Атентатчика, що намагався стріляти до них, ранили вояки.
Скріплюють оборону Панамського каналу.
ВАШИНГТОН, ПАТ. З доручення президента Рузвельта департамент війни поробив заходи з метою скріпити оборону Панамського каналу. Мають створити новий військовий департамент під назвою "Департамент Порторіко", що кермуватиме системою оборони области Антилів.
Швеція зброїться.
СТОКГОЛЬМ, ПАТ. Шведський парлямент уповноважив уряд видати на цілі національної оборони суму 55 міліонів корон. Дальші видатки уряд може зробити тільки за згодою пярляменту.
СТАМБУЛ, ПАТ. З нагоди призначення німецьким амбасадором в Анкарі фон Палена та його приїзду до Туреччини, часописи нагадують, що Туреччина й Німеччина були союзниками в часі світової війни та й тепер обі ці країни вяжуть широкі господарські взаємини. Але часописи підкреслюють з натиском, що теперішня Туреччина — це не давня отоманська імперія та що республиканська Туреччина готова боронити своїх життєвих інтересів і своїх національних ідеалів усіми засобами.
Заклик до совітів.
ПАРИЖ, ПАТ. Часопис "Ексцельзіор" робить Совітам докір за їх дотеперішню тактику теперішніх дипльоматичних переговорах. Часопис пише, що так довго, як Москва обставатиме при своїй пропаґанді за збірною безпекою, совітська політика викликатиме підозріння щодо своєї щирости і щодо успішности допомоги Совітам. "Ексцельзіор" домагається від Совітів, щоб вони зробили рішучий жест і дали Польщі й Румунії таку саму ґарантію, як їм дали Анґлія та Франція, не домагаючись за те від тих держав взаємности. 