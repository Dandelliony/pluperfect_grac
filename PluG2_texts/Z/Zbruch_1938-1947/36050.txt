Львівський міськпромторг. — Спростування ТАРС

Львівський міськпромторг 
купує у населення за готівку мебель, готовий одяг, взуття, білизну, посуд, піаніно, годинники, килими та інші речі.
Адрес скупних пунктів: 3 травня, 15 — Галицька, 21 — Академічна, 2 — 1 травня, 33 — Личаківська, 1 — Сапіги, 5. Спеціально купують і продають мебель магазини по вулицях Казимирівській, 16 — Трибунальській, 8 — Чарнецького, 5. Викликайте агентів додому телефоном №225-21.
Продаж випадкових речей провадиться в магазинах по вул. 1 травня, 1 — Галицькій, 12 — Токажевського, 52 — Соняшній, 11.
Прийом на комісію та продаж комісійних речей провадиться в пасажі Міколяша — на Сикстуській, 3 — Рутовського, 4.
За всіма довідками звертатись до комісійно-скупочної бази Львівського міськпромторгу — Академічна 2, тел. №225-21.
Дирекція Міськпромторгу Спростування ТАРС
1. В деяких іноземних газетах появились повідомлення, нібито Радянський Союз запропонував Фінляндії обміняти Виборг (Віппурі) на Аландські острови, а агентство Рейтер 1-го травня передало по радіо повідомлення свого парижського кореспондента про те, що ніби-то "СРСР звернувся до Фінляндії пропозицією віддати їй назад Ханко і Виборг в обмін на Аландські острови і Петсамо". ТАРС уповноважений заявити, що всі ці повідомлення нічим не обгрунтовані і є повністю вигаданими.
2. Голландська газета "Маасводе", а також деякі інші іноземні газети повідомляють, що нібито "СРСР на минулому тижні вручив німецькому урядові ноту, в якій радянський уряд заявив, що він розглядав би дії Німеччини проти Швеції як недружелюбний акт, що, крім того, СРСР заявив, що він не може допустити окупації Аландських островів Німеччиною". ТАРС уповноважений заявити, що це повідомлення не відповідає дійсності. Насправді, у відповідності з статтею 3-ою договору про ненапад між Німеччиною і Радянським Союзом про взаємну інформацію і консультацію, два тижні тому в Москві мав місце обмін інформаціями в питанні про нейтралітет Швеції між представниками СРСР і Німеччини, при чому було констатовано, що обидві держави вважають себе заінтересованими в збереженні нейтралітету Швеції. 