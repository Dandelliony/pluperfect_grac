◦ ◦ ◦ ◦ ◦ ◦ ◦

Оперзведення штабу Ленінградського Військового Округу. Протягом 5 січня на всіх напрямах нічого істотного не відбулося.
На Ухтинському, Ребовському і Петрозаводському напрямах — шукання розвідувачів. На Петрозаводському напрямі нашою розвідкою знищена група противника в 50 чоловік.
На Карельському перешийку — шукання розвідувачів і артилерійська перестрілка.
Наша авіація провела ряд вдалих бойових нальотів на резерви противника і воєнні об'єкти.
З 1 січня обласний будинок Народної Творчості розпочав реєстрацію самодільних гуртків та окремих виконавців. Всі аматорські хори, оркестри, малі ансамблі, драматичні гуртки, танцювальні гуртки, художники самоуки, затійники, вишивальниці та інші аматори повинні пройти реєстрацію. Адреса: Львів, вул. Францішканська 7 (бувший будинок "Гвязди"). Реєстрацію провадиться з 10 годин до 17 год. щоденно, крім вихідних днів. Дирекція обласного будинку Народної Творчості.
Львівський Державний Медичний Інститут оголошує набір на ІІ та III курси вечірнього Робітничого Факультету.
На Робітфак приймаються особи від 17 до 35 років, що не закінчили середньої освіти.
Подавати такі документи:
1) Заяву,
2) Автобіографію,
3) Довідку про соціальний стан,
4) Характеристику з місця праці і
5) Довідку про відношення до військової служби.
Термін приймання заяв до 10 січня 1940 року. Вступні іспити для II курсу з математики і географії, для ІІІ курсу з фізики, математики і географії. Особи, що закінчать Робітфак матимуть середню освіту, і зможуть поступити до вищого навчального закладу.
Студенти забезпечуються стипендією та не місцеві гуртожитком. Адреса Інституту: Львів, вул. 3 мая 6, тел. №13803. Заяви приймаються щодня від 10 год. ранку до 5 год. вечора в канцелярії учбової частини інституту. 