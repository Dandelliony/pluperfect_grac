◦ ◦ ◦ ◦ ◦

Крамниці перед святами. Львівські крамниці в днях 22, 23 і 34 грудня, у час перед німецькими святами, відкриті від 8—19 год.
Святочна ревія. Під час німецьких свят ітиме у Львівському Оперному Театрі святочна ревія у виконанні німецьких акторів.
Реєстрація чужинців. Згідно з урядовим розпорядком, усі чужинці, що проживають у Львові, мусять зареєструватися в Уряді Зголошень та Особистих Довідок Поліції (Мельде унд Аусвайсштеллє бай Поліцайфервальтунг), пл. Смольки 3. IV пов., від 9—12 год. із своїми пашпортами, чи довідками. Чужинцями є всі, ще не є громадянами Німецької Держави, або не були громадянами колишньої польської держави. Зголошуватися треба по визначеному порядку, а саме ті, що їх прізвища починаються на А, Б — 22 грудня, Ц, Д, Е — грудня, Ф, Г — 24 ц. м., І, К — 29 ц. м., Л, М. Н — 30 ц. м., О, П, Р — 31 ц. м., С, Т, У — 2 січня 1942, В, З — 3 січня. За незголошення грозять кари.
Свято "Просвіти". У неділю, 21 ц. м., відбувся у Львівському Оперному Театрі День Культури з нагоди 73-их роковин "Просвіти". При вщерть виповненій залі та гарно прибраній тризубом і жовто-блакитними прапорами сцені почав це свято виступ просвітянського чоловічого хору під управою В. Осташевського. Хор виконав дві пісні: "Соняшне Завтра", А. Курдидика — В. Барвінського та "Засяло сонце золоте", Пилипенка-Недільського. В дальшому виступила капела бандуристів під управою Ю. Сінгалевича, що, гаряче оплескувана публикою, виконала три народні пісні: "Про руйнування Січі", "Ой, у полі вишня" та "Гей, на горі та женці жнуть". Артистка Леся Кривіцька віддеклямувала майстерно поезію О. Олеся "Відродження країни". В другій частині свята артисти Українського Театру виконали інсценізацію народного обряду: "Купальська справа" М. Старицького — Б. Кудрика. Підкреслити треба вдалий виступ балету в українських народних танцях. Артистичним оформленням кермував В. Блавацький: Спеціяльне враження викликали у глядачів гарні декорації. Національним гимном закінчилось це багатотисячне свято, що підкреслило велике прив'язання нараду до найстаршої культурно-освітної установи, до "Просвіти".
Нова програма "Варієте". Про потребу легкого ревієвого театру у Львові шкода й дискутувати. Він конечно потрібний уже й тому, щоб у теперішній, нервозний, твердий час розвеселити на хвилину затурканого життєвими справами глядача. Недостачу цього театру виповнює театрик "Варієте", що, хоч із кожною прем'єрою замітно росте, все ж таки не вповні ще вдоволяє. Багато оживлюють програму скетчі та з другої сторони вони старі та (наприклад "Живий небіжчик"), виставлювані від років на наших аматорських сценах. Так само не задоволяє ще вповні організація, що дозволяє довший час ждати на підтягнення куртини, як уже конферансієр давно щез за нею. Гарне враження залишили п. Л. Німцівна, що відспівала кілька арій, та п. Галіцинська, що виконала кілька настроєвих пісень. Заслужені оплески, як завжди, належать ревелєрам під управою Курочка. Окрасою ревії є теж танкова пара Бурке-Вандалі. Декорації Єршова викликують дуже приємне враження, та їх за мало. 