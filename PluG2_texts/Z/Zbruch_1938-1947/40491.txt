З Ґенерального-Ґубернаторства

Права української мови в судівництві
Ґенеральний Ґубернатор мін. д-р Франк видав нові приписи для переведення в життя розпорядку про судівництво, виданого 19. II. 1940.
Українська мова допущена устно й на письмі у ґродських судах тих повітів, в яких українське населення творить найменше одну пяту частину. Шеф дістрікту рішає, яких ґродських судів це торкається.
Польське судівництво зовсім відділене від німецького. Німці можуть бути переслухувані як свідки й знавці тільки перед німецькими судами.
Нова назва уряду Ґен. Ґубернатора.
Ґен. Ґубернатор на основі повновласти Фірера доручив, щоб назву "Ґенеральне Ґубернаторство для окупованих польських земель" замінити назвою "Ґенеральне Ґубернаторство", а назву "Amt des Generalgouverneurs" замінити назвою "Regierung des Generąlgouverneurs". Керманичі поодиноких відділів при уряді Ґенерального Ґубернатора мають відтепер титул "Abteilungspräsident".
Господарська рада для Ґенерал-Ґубернаторства
Щоб устійнити та усправнити господарську адміністрацію в Ґенерал-Ґубернаторстві — видав Ґенеральний Ґубернатор два важні розпорядки.
Декретом з 31. VII. ц. р. створив він Господарську Раду для Ґенерал-Ґубернаторства. Текст декрету такий:
"Оцим покликую до життя "Господарську Раду для Ґенерального Ґубернаторства". Господарська Рада — це найвище дорадче тіло при Ґенеральному Ґубернаторі для всіх господарських справ і складається з тих керманичів відділів уряду Ґенерального Ґубернатора, й інших осіб, яких спеціяльно покличу до Господарської Ради. Провід у Господарській Раді застерігаю особисто для себе. Аґенди Госпо дарської Ради виконує шеф господарського відділу в уряді Ґенерального Ґубернатора як ґенеральний референт усіх господарських справ у Ґенеральному Ґубернаторстві. Цей розпорядок не порушує службової самостійности Господарського Відділу в уряді Ґенерального Ґубернатора. Керманич аґенд Господарської Ради — це рівночасно мій ґенеральний референт для всіх справ, які виконую як ґенеральний повновласник, представник чотиролітнього пляну."
Другий розпорядок у справі знесення бюра чотиролітнього пляну в Ґенерал-Ґубернаторстві має такі постанови:
Бюро чотиролітнього пляну в Ґенерал-Ґубернаторстві знесене як окрема влада з днем 31. VII. 1940 р. Всі справи, що належать до компетенції цього бюра, та біжучі службові справи, переходять від 3. серпня до гослодарського відділу і до інших відповідних відділів (Відділ Прохарчування, Відділ Державних Лісів і Віддів Праці) в уряді Ґенерального Ґубернатора. Завдання Ґенерального Ґубернатора як ґенерального повновласника маршала Німеччини, як представника чотиролітнього пляну, залишаються незмінені.
Господарські централі для заліза й сталі, вугля й металів, що підлягали досі керманичеві бюра чотиролітнього пляну, переходять з днем 1. серпня 1940 р. під провід шефа відділу господарства в уряді Ґенерального Ґубернатора.
Централя господарювання шкірами й футрами та централя розділу шкір і взуття в Ґен. Ґубернаторстві злучені з днем 1. VII. 1940 р. і підпорядковані керманичеві Господарського Відділу в уряді Ґен. Ґубернатора. Новий уряд, створений після злуки обох централь, має назву "Господарська централя шкірами й футрами в Ґенеральному Ґубернаторстві".
Управнення на основі цього розпорядку та інших розподків, які прислугують керманичеві бюра чотиролітнього пляну, переходять з днем 1. VIII. 1940 р. на керманича Господарського Відділу в уряді Ґенерального Ґубернатора. 