◦ ◦ ◦ ◦ ◦ ◦ ◦ ◦ ◦ ◦

"Автономія" для Карпатської України.
БУДАПЕШТ, 20. 6. Нововибраний мадярський сойм почав сьогодні свою працю плєнарним засіданням, на якому між іншим вирішено допустити сенаторів та послів із зайнятих територій (частини Словаччини й цілої Закарпатської України) до мадярського парляменту. Словацьке пресове бюро подає, що з Карпатської України допущено до парляменту ославленого вже Бродія. Про те, щоб кликано теж інших послів із б. чехословацького парляменту, словацький комунікат не знадував. Не згадував теж про імена покликаних послів і мадярський комунікат.
У звязку зі зголошеним мадярським урядом у парляменті законопроєктом про обєднання, в урядовій термінольоґії інкорпорації Карпатської України, з Мадярщиною, "Мадяр Немзет" повідомляє на підставі вісток із політичних кол, що на підставі урядового законопроєкту Карпатська Україна творитиме воєвідство (вайдашаґ) з осідком в Ужгороді. У проводі карпатоукраїнського воєвідства стоятиме королівський комісар із титулом воєводи. Воєводою імовірно стане б. міністр Миколай Козма. В рямках воєвідства дістане Карпатська Україна автономію, якої зміст ще покищо в подробицях невідомий.
Вайдашаґ у порівнанні з комітатом, на які поділена адміністрацією Мадярщина, має більше самостійности. Таким чином, як бачимо з урядового комунікату, що його за згаданим мадярським часописом зреферував ПАТ, справжньої автономії покищо зовсім нема. Є лиш обєднання, воєвідство, воєвода і Угорська Русь, як тепер називає урядово будапештенськнй "русский" спікер Карпатську Україну. Цього факту не зменшує навіть те, що сьогодні, як подавав згаданий будапештський спікер у комунікатах, що на засіданні правничої комісії посол Андрей Ґергельфад реферував проєкт автономії "Угорської Руси".
Анґлія не признає анексії Чехословаччини.
ЛЬОНДОН, ПАТ. Парляментарний державний підсекретар закордонних справ Батлєр заявив у Палаті Громад, що стараючись про згоду німецького уряду на створення в разі анґлійського ґенерального консуляту, що мав би завдання видавати візи для втікачів та інших осіб, яких Анґлія мала б намір прийняти, анґлійський уряд ще цим не змінив сього становища у справі анексії Чехословаччини. Посол Лейбур Парті Флєтчер поставив тоді додаткове питання: чи уряд стараючись про створення ґенерального консуляту в Празі не признав тимсамим лєґальности анексії.
На це віцеміністр Батлєр заявив: Так не є, я підкреслив, що це не значить зміни становища. Уряд Його Kop. Величества ствердив, шо ця анексій не має лєґальної підстави.
Гітлєр цікавиться арабською справою.
БЕРЛІН, ПАТ. Анґлійські кола в Берліні живо коментують відвідини у канцлєра Гітлєра Кгаліда Ал Гуда, надзвичайного висланця короля Ібн Савда, який — як це щойно тепер виявляється — сидів у Німеччині три тижні, заки Гітлєр його прийняв. Хоча міродатні німецькі кола твердять, що це були куртуазійні відвідини за відвідини німецького посла в Баґдаді Ґрабба у короля Ібн Савда, то все-ж подають, що в часі тригодинної розмови з канцлєром Гітлєром порушено арабські справи, щодо яких Райх виявляє велике зацікавлення. Кгалід Ал Гуд вернувся до Багдаду. 