◦ ◦ ◦ ◦

Миколаїв здобутий. — Німецькі налети на заводи зброї в північній Шотляндії.
З Головної Кватири Фірера, 17 серпня. Верховне Командування Збройних Сил повідомляє:
У полудневій Україні здобули німецькі війська у співдіянні з мадярськими з'єднаннями важне також як пристань для фльоти, промислове, велике місто Миколаїв. Під натиском безупинного переслідування на схід від Бога попадає розбитий ворог чимраз більше в розклад. Добича воєнного матеріялу і число полонених ростуть постійно.
Також на інших відтинках східного фронту проходять воєнні дії успішно.
У боротьбі проти Великобританії звернувся успішний денний налет авіяції проти заводів зброї в північній Шотляндії.
Останньої ночі затопили бойові літаки перед англійським східним побережжям два торговельні кораблі, разом 5.000 брт., та поцілили бомбами три більші фрахтові кораблі. Дальше бомбардовано чимало летовищ і портових споруд на сході острова.
Під час вчорашніх спроб напасти на побережжя Каналу втратила бритійська авіяція у воздушних боях 15 літаків. Бритійські бомбардувальники скинули останньої ночі в декотрих місцевостях Західної Німеччини малу скількість розривних і запальних бомб. Не було ніяких військово-господарських або військових втрат. Нічна ловецька і зенітна артилерія зістрілила одинадцять налітаючих літаків.
З Головної Кватири Фірера, 18 серпня. Верховна Команда Збройних Сил повідомляє:
У полудневій Україні дальше переслідувано побитого і частинно втікаючого у переполосі ворога у напрямі долішнього Дніпра.
Також на інших відтинках східного фронту принесли воєнні дії основні успіхи. Нічні налети авіації звернулися з найліпшим успіхом проти військових споруд у Москві, а також проти різних важних залізничих ліній.
У боротьбі проти Великобританії побили останньої ночі більші сили авіації великою кількістю бомб усіх калібрів порт постачання Гел. Поціли в склади в Умбері і в військово-господарські споруди міста спричинили великі пожежі. Інші бойові літаки знищили на східньому шотляндському побережжі фрахтовий корабель, 4.000 брт., та сильно ушкодили другий торговельний корабель. Під час нічних налетів на різні англійські летовища спричинено сильні вибухи.
Бритійські бомбардуючі літаки кинули вночі на 18 серпня в кількох місцях західної і північної Німеччини дещо розривних і запальних бомб. Налети були безуспішні. Нічні ловецькі літаки струтили два бритійські бомбардуючі літаки.
Португалія скріпляє гарнізони на Мадейрі
Лізбона, 19 серпня. У п'ятницю відплив кораблями з Лізбони дальший військовий транспорт на скріплення гарнізонів на Мадейрі.
Миколаїв — промислове місто
Берлін, 19 серпня. Над берегами Чорного моря здобуто після жорстокого бою важне портове і промислове місто Миколаїв. Столиця области при устю Бога має 167.111 жителів. Вона найбільше корабельне і промислове місто над Чорним морем. У просторих портових спорудах маємо тут збірники оливи, шпихлірі збіжжя, холодільні, корабельні доки, заводи зброї і муніції, а також залізничі заводи. Порт — місце обміну залізної руди і збіжжя, цукру, вугілля, дерева і нафти. У місті є фабрики транспортних і господарських машин, текстильні і шкіряні фабрики, а також харчеві вирібні. Крім ряду летовищ Миколаїв має школу летунів та піхотні, артилєрійні і летунські казарми.
Новий налет італійців на Мальту.
Рим, 19 серпня. Італійська авіяція напала, як повідомляє спеціяльний кореспондент агенції Стефані, ніччю на неділю знову на фортецю Гальфар на Мальті. Кинено сотки запальних бомб з добрим вислідом на різні цілі на землі. Всі італійські літаки вернулися до своїх баз, хоч ворог сильно стріляв на свою оборону.
У німецькому полоні визначний англійський летун Дугляс Роберт
Штокгольм, 19 серпня. Англійська радіовисильня подала, що один визначний англійський летун загинув. Це підполковник Дугляс Роберт Бейдер, якого обстрілював 9 серпня німецький ловецький літак. Летун вискочив з запаленого літака при помочі легкопада і попав у німецький полон. Бейдер відзначений багатьма високими орденами та має в англійських колах славу одного з найвизначніших летунів Англії.
Бомбардують споруди Москви
Берлін, 19. серпня. Штурмові літаки німецької авіяції вночі з 15 на 16 серпня успішно атакували важні воєнні споруди міста Москви. Німецькі літаки із замітним успіхом бомбардували із середньої висоти фабрики зброї.
Переходи через Дніпро зруйновані в околиці Дніпропетровська
Берлін, 19. серпня. У морській області перед Одесою 16 серпня німецькі бойові літаки побили бомбами з добрим успіхом совєтські морські сили і транспортні кораблі. У просторі коло Дніпропетровська зруйновано переходи через Дніпро. Знищено бомбами численні совєтські панцирні машини і 130 вантажних машин. У воздушних боях над Україною втратили большевики 13 літаків.
Налет німецьких літаків на совєтів коло Гомеля
Берлін, 19. серпня. 16. серпня військові скупчення, танкові споруди й кольони вантажних авт в околиці Гомеля були для німецьких штурмових літаків точками поцілу. Під час коли німецька авіація успішно закінчила нищення совєтських бронетанкових батерій, складів муніції та моторизованих кольон, намагалися большевицькі літаки спинити німецькі атаки. При тому втратили большевики 4 літаки. 