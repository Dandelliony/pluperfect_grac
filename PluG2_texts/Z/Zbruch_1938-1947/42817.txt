◦ ◦ ◦ ◦ ◦ ◦ ◦

Львівський державний трест їдалень, ресторанів і кафе. Відкрито першокласний ресторан (кол. Ріц) вул. 3-го Травня №12. Великий вибір холодних закусок, винно-горілчаних виробів і гарячих страв. Сніданки, обіди і вечері. Кухня під керівництвом харківського шефа. В ресторані грає джаз-оркестр під керівництвом Гомберга. Ресторан відкритий з 9 год. ранку до 2-х год. ночі. Ціни загальноприступні. Дирекція ресторану.
Спростування ТАРС. Японська газета "Хоці" від 16 жовтня ц. р. повідомляє, що "уряд СРСР вирішив скликати в Москві конференцію чотирьох держав: СРСР, Японії, Німеччини і Італії". ТАРС уповноважений заявити, що це повідомлення не відповідає дійсності.
Музикальне училище в Чернівцях. В Чернівцях організується державне музикальне училище і дитяча вечірня музикальна семирічка. В ці навчальні заклади на 550 місць уже подано понад 2.000 заяв. (РАТАУ).
Доходи населення від державних позик. Безперервно зростають доходи населення СРСР від державних позик. За 9 місяців цього року передплатники позик одержали у вигляді виграшів процентів і повернення вартості облігацій, що виграли, 589,627.000 карбованців. За три квартали минулого року населенню було виплачено 388.798.000 карбованців. 