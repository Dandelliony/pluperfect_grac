◦ ◦ ◦ ◦ ◦ ◦ ◦

Закриття кордону між Сірією і Палестиною
ЛОНДОН, 25. (ТАРС). Агентство Рейтер передає, що кордон між Сірією і Палестіною закритий.
Відставка заступника військового міністра Італії
РИМ, 25. (ТАРС). Як передає агентство Стефані, заступник військового міністра генерал Гунцоні подав у відставку. На його місце призначений генерал Скуеро.
Призначення Маццоліні італьянським верховним комісаром у Чорногорії
БЕРЛІН, 25. (ТАРС). Німецьке інформаційне бюро повідомляє, що італьянський король призначив колишнього італьянського посланика в Єгіпті Маццоліні верховним комісаром у Чорногорії.
Перехід французського загону в Сірії на сторону де Голля
НЬЮ-ЙОРК, 25. (ТАРС). За повідомленням преси, французький полковник Колле з групою офіцерів і солдатів в 200 чоловік перейшов з Сірії в Палестіну і приєднався до військ генерала де Голля.
ЛІОН, 25. (ТАРС). Агентство Гавас-ОФІ передає, що в ніч на 22 травня командуючий кавалерійськими частинами полковник Колле під приводом навчань намагався просунути свої ескадрони з метою перекинення їх на той бік кордону, де вони повинні були з'єднатися з англійськими частинами в Трансіорданії. Проте більшість солдатів, помітивши, що вони переходять кордон, повернулись на сірійську територію. Один ескадрон, що пішов за полковником Колле, був оточений прикордонними військами. Командир його взятий в полон. При цьому два французьких офіцери, які хотіли перешкодити окремим особам перейти кордон, були вбиті.
Навчання по висадці парашутних десантів в Англії
ЛОНДОН, 26. (ТАРС). Як передає агентство Рейтер, 25 травня в Англії провадилися навчання по висадці парашутних десантів. На навчаннях були присутні король і представники командування армії і військово-повітряних сил, а також 5 тисяч офіцерів і солдатів загонів місцевої оборони. Бомбардувальники "Уітні", що летіли з невеликою швидкістю і на висоті, що не перевищувала 500 футів, скинули парашутистів, які за 3,5 хвилини успішно захопили аеродром умовного противника.
Сутички між індусами і мусульманами в Бомбеї
ЛОНДОН, 26. (ТАРС). За повідомленнями бомбейського кореспондента агентства Рейтер, учора після полудня в Бомбеї знову почалися заворушення серед мусульман і індусів. В одному з районів міста два чоловіка було вбито і три тяжко поранено. Поліція арештувала 500 чоловік.
НЬЮ-ЙОРК, 28. (ТАРС). Як повідомляє бомбейський кореспондент агентства Ассошіейтед Пресс, під час заворушень у Бомбеї поліція вдарила вогонь по натовпу. 6 чоловік було вбито. За час з 22 травня, коли почалися заворушення в Бомбеї, було вбито 40 і поранено 140 чоловік.
Забастовки в Шанхаї
ШАНХАЙ, 25. (ТАРС). У квітні в Шанхаї було проведено 27 забастовок, в яких взяли участь 10.500 робітників. Було арештовано 35 робітників і закрито 5 робітничих спілок.
Накладення арешту на запаси кукурудзи в Румунії
БЕРЛІН, 25. (ТАРС). Інформаційне бюро передає з Бухареста, що в Румунії накладений арешт на запаси кукурудзи, які належать торговим і промисловим підприємствам, а також сільським господарям. Виняток становлять тільки експортні запаси.
Відозва Черчілля
ЛОНДОН, 25. (ТАРС). Агентство Рейтер передає зміст особистої відозви прем'єра Черчілля до населення Великобританії, яка викладає завдання, що стоять перед жителями країни в разі вторгнення. Ця відозва служить передумовою до листівки, яка буде розповсюджена на наступному тижні в кількості більше 14 млн. екземплярів. у відозві Черчілля дається ряд вказівок населенню внутрішніх районів країни на випадок висадки великої кількості парашутистів або військ, доставлених літаками.
Грецький король і грецький уряд покинули Кріт
ЛОНДОН, 25. (ТАРС). Агентство Рейтер передає з Каїра, що, за офіціальним повідомленням, грецький король і грецький уряд покинули сьогодні Кріт і виїхали в Єгіпет.
Англійські дані про втрати німецької, італьянськоі і англійської авіації за тиждень
ЛОНДОН, 26. (ТАРС). Англійське міністерство інформації повідомляє, що протягом тижня, який закінчився 24 травня, німецькі і італьянські військово-повітряні сили втратили 72 літаки проти 29, втрачених англійською авіацією. Над Англією та її побережжям німці втратили 11 літаків, з яких два були збиті вночі; англійська авіація — чотири літаки. Над Німеччиною і окупованою нею територією німці втратили шість, а англійці десять літаків, з яких один — вночі. На Близькому Сході втрати німецької і італьянської авіації обчислюються в 43 літаки, збитих у повітряних боях, і 10 літаків, знищених на аеродромах. Англійська авіація втратила на цьому фронті 15 літаків. Один літак противника був збитий командою торгового судна 19 травня і один — командою англійського воєнного корабля 18 травня. 