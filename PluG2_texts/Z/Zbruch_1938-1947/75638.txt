◦ ◦ ◦ ◦

Цісарська головна кватира в Токіо повідомляє, що в середньому Китаю японські частини від кінця грудня в районі місцевості Тапієг окружили близько 50 тисяч вояків чункінської армії під командуванням генерала Літоунга Єна і у великій мірі знищили війська.
Згідно в повідомленням часопису "Діяріо де Нотісіяс" у Лісбоні у вівторок на острові Сан Мігуель (Азори), завважено короткотривалий і не дуже сильний землетрус, який не спричинив ніякої шкоди.
Розпорядком влади з негайною обов'язуючою силою заборонено в Японії всяку музику американського й англійського походження. При цьому головну вагу кластимуть на те, щоб з японського музичного життя щезла музика неґрів. Водночас поліція проголосила заборону біля тисячі різних грамофонних пластинок англоамериканського походження.
20-го січня в Шонані починається конференція японської військової влади спільно з султанами Маляї і Суматри. В осередку конференції стоятимуть проблеми дальшої розбудови тамошнього обширу.
На запрошення райхсміністра фінансів, графа Шверін фон Кросігка в четвер перед полуднем хорватський міністер фінансів д-р Володимир Кошак прибув в довші відвідини до столиці Німеччини.
Бої біля Соломонських островів і Нової Ґвінеї з кожним днем стають завзятіші, як це пише "Токіо Асагі Шімбун". Позиції обидвох збройних сил, що стоять одна проти одної, майже рівновартні. Слід відмітити з цих боях щораз жвавіші дії летунства. Аліянти, використовуючи свою чисельну перевагу в повітрі намагаються нищити японські бази і постачальні шляхи. Підчас атак на висунені вперед ворожі бази і ворожі постачальні джерела, японське летунство все таки мало змогу добитися великих успіхів.
Як оце вперше опубліковує часопис "Токіо Асагі Шімбун", північно-американський літаконос "Горнет", що його втрату кінець-кінців Вашингтон аж тепер проголосив, належав до тих ворожих одиниць, з яких у свій час проведено першу повітряну атаку на Японію, саме в квітні 1942 року.
Ґубернатор Мальти лорд Горт прибув в четвер на наради до англійської столиці.
У приявності високих японських мореплавних старшин і старшин сухопутної армії спущено в Сурабаї (Ява) на воду перший спеціяльний корабель японської воєнної фльоти. Незабаром слідуватимуть дальші кораблі цієї будови.
Одна північно-американська агенція повідомила з Патамарібо (Нідерляндська Ґуяна), що і в тих сторонах стверджено діяльність підводних човнів. Вони сторпедували минулої п’ятниці один досі ближче неокреслений корабель. До Патамарібо прибуло 146 врятованих, а 21 північно-американських моряків, а одного сторпедованого з конвою корабля ще очікують.
Минулого четверга відбулося відкриття 6-го повного засідання партії Куомінтангу під предсідництвом Вамгчінгвея, під знаком приступлення до війни Китаю. На денному порядку були політичні, господарські і культурні питання, зв'язані з участю Китаю в Велико-Східно-Азійській війні.
Агенція Домей повідомляє, що в четвер японські військові власти віддали колишнім китайським власникам дальшиї 8 фабрик. Таким чином із 140 сконфіскованих від вибуху китайської війни в області Нанкінг—Шангай, року 1937, більших фабрик — віддано досі разом 104. Незабаром будуть повернені і решта 36.
В останніх днях в різних районах Портуґалії шаліли сильні бурі зі зливними дощами. Ріки на півночі і півдні країни повиливали і понищили засіяні поля. Вихор виривав дерева, дахи та пошкодив електричні проходи, так, що деякі місцевості були позбавлені на деякий час світла. Особливо сильні бурі шаліли в Порто, де вихор сягав 100, а то й більше кілометрів скорости на годину. 