План  демонстрації 

трудящих міста Львова 7 листопада 1940 року в день XXIII річниці Великої Жовтневої соціалістичної революції
7 листопада о 9 годині ранку всі робітники, службовці і учні збираються біля своїх підприємств, установ, шкіл та учбових закладів і о 10-ї годині ранку прибувають в організованому порядку на місце збору колон, займаючи місця за вказівками керівника колони.
Порядок збору і місце збору колон.
ПЕРША КОЛОНА: до складу колони входять: учні старших класів шкіл м. Львова. Місце збору колони вул. Академічна (від кінотеатру "Європа" до вул. Романовича). Маршрут руху колони пл. Марійська, вул. Першого Травня. Відповідальні за колону тт. ІВАНОВ і ЦИРУЛЬ.
ДРУГА КОЛОНА: до складу колони входять всі підприємства, установи та учбові заклади Сталінського р-ну. Місце збору колони пл. Ринок. Маршрут руху колони вул. Галицька, пл. Галицька, пл. Марійська, вул. Першого Травня. Відповідальні за колону тт. СТЕПАНОВ і ЗАДОРОЖНИЙ.
ТРЕТЯ КОЛОНА: до складу колони входять всі підприємства, установи та учбові заклади Залізничного району. Місце збору колони вул. Комсомольська (біля Політехнічного інституту). Маршрут руху колони вул. Коперника, вул. Першого Травня. Відповідальні за колону тт. ШИЛО і СЕЛЕЗНЕВ.
ЧЕТВЕРТА КОЛОНА: до складу колони входять всі підприємства, установи та учбові заклади Шевченківського району. Місце збору колони пл. Маршалківська (біля університету ім. Ів. Франка). Маршрут руху колони вул. Словацького, Коперника, Першого Травня. Відповідальні за колону тт. КУЛІНіЧ і ПИПКО.
П'ЯТА КОЛОНА: до складу колони входять підприємства, установи та учбові заклади Червоноармійського району. Місце збору колони пл. Пруса. Маршрут руху колони вул. Зиблікевича, Романовича, Академічна, пл. Марійська, вул. Першого Травня. Відповідальні за колону тт. РУДІЧ і СКРИНСЬКИЙ.
По вулиці Першого Травня районні колони проходять паралельно в такому порядку: Сталінський і Шевченківський райони за ними Залізничний і Червоноармійський.
Першою в демонстрації проходить колона учнів шкіл міста (перша колона).
Трибуна по вул. 1-го травня (біля Облфінвідділу).
Всі колони після проходження повз трибуни прямують на вул. Казимира, пл. Краківську і розходяться по своїх підприємствах та установах.
Вхід на гостеві трибуни по перепустках (через вул. Сикстуську і Ягайлонську).
Рух автогужтранспорту і трамваїв по вул. Першого Травня, Казимира, Краківській, Голуховських, Комсомольській, Сикстуській, Словацького, Зиблікевича, Червоноармійській припиняється о 9-ї год. ранку і відновлюється після закінчення демонстрації.
Демонстрація розпочинається парадом військових колон о 11 год. ранку, після чого починається рух районних колон.
Відповідальний за охорону громадського порядку під час демонстрації Нач. Управління Робітничо-Селянської міліції по Львівській області тов. ВЕРЕВКА.
Міська жовтнева комісія. 