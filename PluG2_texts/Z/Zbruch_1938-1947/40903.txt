◦ ◦ ◦ ◦ ◦ ◦ ◦

Прибуття німецької делегації
28 серпня в Москву прибула німецька делегація на чолі з повноважним міністром п. Шнурре, для обговорення піврічних підсумків радянсько-німецької господарської угоди.
На білоруському вокзалі делегацію зустріли: заст. народного комісара зовнішньої торгівлі т. A. Д. Крутіков, торгпред СРСР у Німеччині т. Е. І. Бабарін, зав. протокольним відділом НКЗС т. B. Н. Барков, в. о. зав. центрально-європейським відділом НКЗС т. В. С. Гармаш, нач. протокольної частини НКЗТ т. С. А. Вшівков, співробітники НКЗТ т. С. В. П. Точілін і т. В. М Богданов, а також представики німецького посольства на чолі з радником о. Гільгер.
Запровадження військової повинності в США
ВАШИНГТОН, 29. (ТАРС). Після двохтижневих палких дебатів сенат більшістю в 58 голосів проти 31 схвалив законопроект про запровадження в США обов'язкової військової повинності. Законопроект передбачає реєстрацію всіх чоловіків віком від 21 до 31 року для проходження військової служби. З 12 млн. чоловік, яких стосується цей закон, шляхом жеребкування відбиратимуться особи для відбування військової повинності протягом одного року в будь-якій частині США або західної півкулі. Законопроект передбачає, що в один і той же час в армії може навчатися не більше ніж 900 тисяч військовозобов'язаних.
В разі виникнення надзвичайних обставин конгрес може продовжити строк служби військовозобов'язаних.
Схвалений сенатом законопроект про військову повинність повинен бути ще затверджений палатою представників.
НЬЮ-ЙОРК, 29. (ТАРС). Рузвельт підписав законопроект, який надає президентові право мобілізувати національну гвардію і резерви для проходження однорічної служби в регулярній армії. Законопроект забороняє використання цих військ за межами західної півкулі, за винятком заморських володінь США.
Заява американських сенаторів
НЬЮ-ЙОРК, 29. (ТАРС). В листі, опублікованому в газеті "Нью-Йорк таймс", сенатор Най твердить, що уряд США заохочував Англію і Францію почати нинішню війну. Най пророкує, що історія викриє, що Білий Будинок обіцяв подати допомогу Англії і Франції, якщо вони оголосять війну Німеччині.
Вашінгтонський кореспондент агентства Ассошіейтед Пресс повідомляє, що, за непідтвердженими відомостями, сенатор Холт заявив, що тепер два сенатори — прихильники Рузвельта — проводять опитування в сенаті з метою з'ясування питання про те, чи підтримає сенат декларацію про наявність стану війни між США і Німеччиною.
В південному Китаї
В південній частині провінції Гуансі розгорнулись бої на південному заході від Наньніна. Японські війська з чотирьох напрямів неодноразово атакували китайські позиції в цьому районі. Китайські війська вчинили рішучий опір, і японці, побоюючись бути оточеними, відійшли на свої вихідні позиції. Китайські війська роблять напади на японські комунікації між Наньніном і Ціньчжоу. Китайці також атакують японські лінії між Наньніном і Лунчжоу.
Японська авіація 26 серпня бомбардувала окремі пункти в західній частині провінції Гуандун. Китайська зенітна артилерія збила один японський бомбардувальник.
28 серпня китайці збили японський літак, який пролітав над одним з пунктів у південній частині провінції Гуансі.
В північному Китаї
В східній частині провінції Шаньсі китайці міцно удержують важливий стратегічний пункт Няньцзигуань. За відомостями з китайських джерел, в боях за цей пункт японці втратили убитими і пораненими коло 1.000 чоловік. Китайці захопили 4 гірських гармати, 23 кулемети, 300 гвинтівок та інше воєнне майно. Китайці висадили в повітря залізничний міст на захід від Няньцзигуаня.
В північній частині провінції Хенань японські війська атакували китайські позиції між Кайфином і Чженчжоу. Атака була відбита.
В центральному Китаї
В провінції Аньхуей китайські війська, продовжуючи наступальні операції, 24 серпня атакували японські позиції на підступи до міста Увей (на північний схід від Аньціна).
Окремі сутички відмічаються на захід і на південь від Ічана (провінція Хубей).
29 серпня. (ТАРС).
Зведення італьянського командування
РИМ, 29. (ТАРС). Агентство Стефані передає таке зведення італьянського командування:
"Наші повітряні з'єднання бомбардували морську базу в Александрії (Єгіпет) і, не зважаючи на несприятливі метеорологічні умови, довго літали над Суецьким каналом між Порт-Саідом і Ізмаілією. Літаки скидали бомби в північному гирлі каналу і на Ель-Кантари, де залізниця, яка зв'язує Єгіпет з Палестіною, проходить через канал.
В Східній Африці наші загони зайняли англійський форт поблизу озера Рудольфа (Кенія). Повітряні з'єднання бомбардували залізничну станцію Ель-Гіреіб (англо-єгипетський Судан) та аеропорти Важіра і Гарисси (Кенія).
На кордоні англо-єгіпетського Судана і Ерітреї англійський загін з кількома танками намагався прорватися на нашу територію. Поблизу колодязя Адарде він був зупинений нашим загоном, підкріпленим туземною поліцією. Після запеклого бою противник був відкинутий. Противник устиг посадити на грузовики велику кількість поранених, лишивши, однак, крім десятка убитих австралійських солдат, кулемети та іншу зброю.
З нашої сторони втрати незначні. Другий напад великого загону патрулів противника на наш пост в Галлабаті (Абіссінія) був легко відбитий колоніальними військами місцевого гарнізону".
Засідання спільного управління по обороні Канади і США
НЬЮ-ЙОРК, 28. (ТАРС). Як повідомляє агентство Юнайтед Пресс, засідання управління по спільній обороні США і Канади закінчилось. Наступне засідання відбудеться у Вашінгтоні 9 вересня. Тепер члени управління по обороні мають намір відвідати східне побережжя Канади для огляду укріплень.
НЬЮ-ЙОРК, 28. (ТАРС). Як повідомляє кореспондент газети "Нью-Йорк Таймс" з Оттави, мер міста Нью-Йорка Ла Гардія, що входить у склад управління від США, заявив, що управління розглядає всі питання, зв'язані з обороною, в тому числі і економічні. Все питання полягає в тому, заявив Ла Гардія, чи будуть використані стратегічні пункти західної півкулі для агресивних дій з боку потенціонального ворога, чи ці стратегічні пункти будуть використані для оборони західної півкулі. Ла Гардія відмовився відповісти на запитання, чи розглядає управління поруч з питаннями оборони в Атлантичному океані проблеми оборони в Тихому океані.
За словами кореспондента, представники Канади вважають, що тепер питання економічних взаємовідносин між США і Канадою мають більш важливе значення, ніж суто воєнні питання. Канадці, продовжує кореспондент, бажають ослаблення американського закону про нейтралітет. Це дозволило б Канаді одержати позики в США.
Картки на молоко у Франції
ЛІОН, 28. (ТАРС). Як повідомляє агентство Гавас, французський уряд прийняв спеціальний закон про введення карток на молоко. Закон передбачає створення спеціального комітету для нагляду за поставщиками молока і наказує скоротити виробництво сиру і інших молочних продуктів. 