Проблема міста

Львів, 20 серпня.
Досі в нас не багато було зрозуміння для проблєми міста. Наша селянсько-хліборобська психіка і світовідчування веліло нам, з великою для нас шкодою, поминати міста, а всю свою увагу звернути на село. Не було припливу нашого елементу у більші міста, що витворив би середній стан, а як був, то спорадичний безпляновий, незорґанізований. У містах ми були у відступі, а втрата міст мала для нас дуже прикрі наслідки під престіжевим, національним, політичним, економічним і культурним оглядом, як ми це мали змогу вже нераз переконатися. І коли наше село завжди було зорґанізоване і творче, то у місті наш елемент ходив переважно самопас.
Тепер зі зміною політичних умовин проблема міста знову виринула; є всі дані на те, що її зможемо позитивно розв'язати. У підході до проблеми міста мусимо йти у двох напрямах: По-перше звернути увагу на той наш елемент, що вже в місті є, по-друге — підсилити його припливом нових сил.
Якщо йде про перше завдання, то найважніша річ — зорґанізувати третій стан. Тоді щойно буде він творити якусь реальну, конкретну силу і вартість. Обов'язком наших Комітетів є охопити наших купців і ремісників в Об'єднання Праці, вести в них орґанізаційну, національно-освідомну працю, заступати їх станово-професійні інтереси, управильнювати наплив нових сил, допомагати відкривати крамниці, варстати, підприємства, робітні при помочі збірання капіталів, допомогти у реприватизації знаціоналізованих підприємств, виєднувати концесії, улаштовувати вишкільні курси і т. д. Треба теж подбати, щоб у цехах інтерес нашого ремісництва був якслід заступлений. Наш ремісник і купець мусить бачити, що хтось піклується ним, подає йому помічну руку. З другого боку мусить відчути, що лиш організованим способом він зможе чогось добитися та що ніхто не сміє жити для себе, лиш для загалу.
Мусимо теж посилити допомогову акцію на терені міст, щоб головно бідніший та слабший і менш підприємчивий елемент не покидав міста. Треба це зробити при помочі народних кухонь, грошевих допомог, достави палива на зиму, опіки над дітьми і т. д. Допомогова акція мусить охопити теж нашу міську інтеліґенцію, яка за всяку ціну мусить залишитися на своїх місцях.
Не менш важлива є друга справа, а саме скріплення третього стану новими силами. Господарсько-економічна і соціяльна структура укладається у зв'язку з відбудовою краю в той спосіб, що є великий попит на фахівців — купців, ремісників, промисловців, які мають змогу чи найти працю у різних підприємствах, чи заснувати свої власні варстати праці. У зв'язку з виелімінуванням жидів спорожнюється теж багато місць, які повинен виповнити наш елемент. До міст треба спрямувати надмір людей з перенаселеного села. Треба пам'ятати, що незабаром щезнуть карловаті господарства, що поля не вільно буде ділити і тому нашим селянам треба заздалегідь подумати, що робити з дітьми. Виховати кадри ремісників і купців допоможуть нам фахові і професійні школи, до яких мусимо спрямувати нашу молодь, забезпечивши її стипендіями, гуртожитками і т. п. Таксамо мусимо заопікуватися всіма тими, що бажають відкрити варстат праці і поселитися в місті. У розв'язці проблеми міста мусимо брати під увагу скріплення нашого третього стану під кількісним оглядом, поставлення його на твердий ґрунт під матеріяльним оглядом, сформування його під духово-моральним і національним оглядом та створення з нього свідомої своїх завдань суспільної ґрупи і важного громадянського чинника.
Ось які завдання стають перед нами у зв'язку з проблемою міста. Мусимо її швидко й остаточно розв'язати, коли хочемо стати повновартісним народом і всебічно розвиватися.
В.Б. 