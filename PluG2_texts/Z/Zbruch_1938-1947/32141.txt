Спекулянт — ворог народу

У нашій соціалістичній країні здійснюється принцип "хто не працює той не їсть". Цей принцип узаконений і відображений в Сталінській Конституції, яка гарантує всім громадянам роботу.
Трудящі нашої області удостоївшись великої честі — звання громадян Радянського Союзу, тепер вже користуються всіма правами, які записані в Сталінській Конституції. Робітника вже не страшить, що він завтра може опинитися безробітним, його діти навчаються в школах, йому гарантується право на відпочинок, на безплатне лікування і т. д.
За час, що минув від дня звільнення міста Львова від ненависної трудящим польської шляхти, органами радянської влади вже багато зроблено в справі виконання рішень Народних Зборів Західної України. Націоналізовано велику промисловість, позбавлено купців і капіталістів їх прибутків, знищено вже те, що породжувало експлуатацію людини людиною. Остаточно ліквідується безробіття. Десятки тисяч колишніх безробітних Львова одержали роботу і зараз працюють на соціалістичному виробництві. Тисячі кращих робітників і службовців, селян висунуто на відповідальні посади в установах, підприємствах.
Прокляте минуле пішло і не вернеться. Але капіталістичні елементи не хотять ще здавати своїх позицій. Вони намагаються гальмувати будівництво нового життя на західно-українських землях. Вони вдаються до провокацій, видумують всякі контрреволюційні брехні, використовуючи щонайменші хиби в роботі наших радянських органів, особливо торговельних організацій. Вороги намагаються внести розлад у постачанні населення харчовими продуктами.
Досить було працівникам наших пекарень припустити помилку, зробити вихідний день під час новорічних свят, в результаті чого було випечено менше ніж потрібно хліба, як провокатори почали кричати — "запасайтеся всі хлібом, бо його далі вже по буде". Окремі несвідомі громадяни повірили цій нахабній брехні. Або ще такий приклад. Ґуральні у Львові тепер працюють краще ніж раніш, а провокатори кричать, що алькогольних напоїв не буде. Самі тимчасом скуповують горілку і під "шумок" набивають на неї великі ціни.
Наведемо кілька характерних прикладів: Якийсь Кеслєр Хаїм скупив 600 літрів горілки і почав спекулювати, продаючи її в 3—4 рази дорожче ніж це йому коштувало. Повна сил до праці 22-річна дівчина Марія Гоц стала на шлях шахрайства — почала продавати чисту воду у пляшках від горілки по 15 карбованців за літр. Так вона вхитрилася продати 16 пляшок. Борух Зельцер скуповує на селі гусей і продай їх у 5 — 6 разів дорожче.
Таким чином мерзотники і паразити, що не хочуть працювати, знаходять досить легкі заробітки. Кожному трудящому зрозуміла ворожа діяльність спекулянтів. З цими ворогами треба рішуче боротися.
Тимчасом до спекуляції вдається ще чимало "людців", які вештаються з базару на базар, з кавярні в кавярню, ошукують, грабують трудящих там, де тільки їм вдається. Почати трудове життя, стати до праці вони не хочуть. Чи може для них роботи немає? Та ні. Ось львівській залізниці потрібні робітники і осіб, які називають себе "уходцями", "безробітними" закликають до роботи, але вони крутять носом.
Треба рішуче громити спекулянтів, треба до кінця знищити цей нащадок капіталізму. Кожна працездатна людина повинна працювати, як цього вимагають норми соціалістичного суспільства, наш закон.
За спекуляцію радянський закон суворо карає. Стаття 127 Карного Кодексу УРСР предбачає за спекуляцію та перепродаж приватними особами з метою наживи продуктів сільського господарства та предметів широкого вжитку — покарання не менше п'яти років тюремного ув'язнення з конфіскацією всього майна. Радянські закони будуть рішуче застосовуватися до спекулянтів ворогів народу.
Органи міліції, прокуратури приступили до ліквідації спекуляції в м. Львові. Треба закрити шляхи доступу спекулянтам до товарів широкого вжитку, щоб ці товарі потрапляли без "посередників" до споживача. В боротьбі з спекулянтами можуть і повинні активну участь прийняти всі чесні громадяни, всі трудящі нашого міста. Вони повинні бути активними помічниками в роботі органів міліції і прокуратури.
М. Богатиренко, міський прокурор. 