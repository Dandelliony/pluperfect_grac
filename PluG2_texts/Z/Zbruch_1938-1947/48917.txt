◦ ◦ ◦ ◦ ◦ ◦ ◦

Великі дії німецького летунства
БЕРЛІН, 12. ІІІ. — Головне Командування Німецьких Збройних Сил подає:
Німецьке летунство скрізь продовжувало успішні боєві дії проти Анґлії.
Минулої ночі сильні ескадри боєвих літаків заатакували портові уладження й корабельні майстерні у Портсмавтсі. Згадані дії тривали кілька годин. Величезні вибухи у пристані й на теренах корабельних майстерень викликали великі пожежі й поважне знищення.
У морському районі побіч південно-східнього побережжя Анґлії та у Бристольському Каналі німецьке летунство збомбардувало кілька торговельних і поважно ушкодило кілька вантажних кораблів. У висліді німецької атаки на летовище Гевкинґ знищені ганґари й схови. Крім того знищено кілька літаків на землі.
Ескадри німецького летунства знову заатакували пристань Ля Валєту і летовище Люку на Мальті. Бомби середнього й важкого калібру спричинили великанське знищення.
В північній Африці німецькі летуни успішно бомбардували й обстрілювали скорострільним вогнем зосередження анґлійських військ і змоторизовані кольони в околиці Аджедабії. При тій нагоді вони знищили або ушкодили кілька панцирних та інших механічних возів.
Минулої ночі ворог скинув бомби на одно місто в західній Німеччині. Бомби не поцілили військових обєктів, але поважно ушкоджені мешкальні будинки та будинок лікарні. Притому згинуло кілька цивільних осіб, кілька осіб ранили.
Засідання Коронної Ради у Югославії
БІЛГОРОД, 12. III. — На середу передполудне скликали повне засідання югославянської Коронної Ради. В добре поінформованих кругах кажуть, що на цьому засіданні устійнять важливі політичні справи.
Засіданням Коронної Ради проводитиме реґент кн. Павло. Всі члени югославянського уряду й усі державні мужі Югославії будуть приявні на цьому засіданні.
Кабінетова рада в Японії
ТОКІО, 12. III. — У звязку з останніми подіями, — підписанням між Індокитаєм і Сіямом мирового договору та виїздом мін. Матсуоки до Европи — відбулася у вівторок ранком рада всіх членів японського кабінету у приявності штабовців морських збройних сил та армії.
Прийняття Францією та Сіямом японських умов арбітражу
ТОКІО, 12. III. — У вівторок появився спільний комунікат Японії, Франції та Сіяму в справі прийняття й підписання японських умов, що поладнують граничний спір між Францією і Сіямом. Як виявляється, Франція відступає цим договором Сіямові частину своїх індокитайських теренів, а саме округу Пакляси та смугу на захід, північний захід і південний захід від Камбоджі, яка колись належала до Сіяму. Смуга ця була здемілітаризована. Сіям дістає також ще два острови, а Мекгонґ також два — Кгонґ і Кгоне, з тим, що вони будуть адміністровані спільно, Сіямом та владою французького Індокитаю. Як виходить із дальших подробиць, Японія заґарантувала цей договір, притому Франція та Сіям визнають ці всі заходи Японії та її щирі зусилля для привернення мирного стану.
Велике значіння гостини японського міністра Матсуоки в Берліні та Римі
ТОКІО, 12, III. — Півурядова аґеція Домеї підчеркує у свому першому коментарі велике значіння гостини міністра закорд. справ Японії, Матсуоки в Берліні та Римі, зокрема підчас надзвичайного напруження та важливих світових полій. При тому це є перша така подорож японського міністра закорд. справ до Европи. Ясно, що вона мусіла викликати в кругах світової дипльоматії помітне вражіння. Метою подорожі мін. Матсуоки буде ще більше закріпити співпрацю поміж державами пакту цих трьох потуг.
Греки змагають до мира
БУДАПЕШТ, 12. III. — Надзвичайний відпоручник мадярського щоденника "Мадяроршаґ" повідомляє зі Софії, що в Греції сильно зміцнилися змагання до мира.
Між вищими військовими старшинами багато прихильників по змозі якнайшвидшого підписання мирового договору.
Італійці відбили наступ на Джарабуб
РИМ, 12. III. — Головне Командування Італійської Армії подає:
На грецькому фронті розвідча діяльність стеж у боєвій смузі 9-ої армії, в смузі 11-ої армії артилєрійський двобій та місцеві сутички піхоти.
Італійські літаки бомбардували морську базу в пристані Ля Валєта на Мальті.
Літаки німецького летунського корпусу стромолетною атакою на одну із баз на Мальті ушкодили два водолітаки.
В північній Африці знову відбитий ворожий наступ біля Джарабуб.
В районі Киренаїки заатакували німецькі літаки стромолетною атакою ворожі панцирні батави та авта. Серед них вибухли пожежі.
Італійські летуни зістрілили літак типу Блєнгайм.
На північному фронті східньої Африки жива діяльність італійських стеж та розвідчих загонів.
Італійське летунство заатакувало низьколетною атакою більшу валку анґлійських авт, обкидуючи їх бомбами. Біля 30 ворожих авт згоріло.
Ворожі літаки, що намагались заатакувати одну з італійських летунських баз, були змушені до втечі італійськими ловецькими літаками, причому зістрілено один ворожий літак типу Блєнгайм.
Мексик вимагає пошани своїх прав
МЕКСИК, 12. III. — Робітничий орґан "Ель Популяр" зясовує становище Мексику до Злучених Держав, підчеркуючи приязність Мексику та добросусідське відношення. Тому Мексик може мати оправдані вимоги, щоб Злучені Держави шанували його права мира, самостійности й поступу. Часопис підчеркує повне довіря до президента держави, що обстоюватиме незалежність Мексику та його повні життєві права. 