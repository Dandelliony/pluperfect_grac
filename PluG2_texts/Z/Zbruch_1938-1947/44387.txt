◦ ◦ ◦ ◦ ◦ ◦ ◦

Совіти відкинули анґлійський протест у справі дунайської комісії
МОСКВА, 5. XI. — "Правда" оповістила на першому місці урядовий комунікат такого змісту:
"Дня 29. X. анґлійський амбасадор у Москві Кріпс вручив народньому комісареві закордонних справ ноту. В ній анґлійський уряд запротестував проти рішення уряду СССР щодо необхідности створення нової комісії Дунаю та участи представників СССР у переговорах з представниками Німеччини, Італії й Румунії в Букарешті. Виходячи з заложення, що поведінка совітського уряду — це нарушення невтральности, анґлійський уряд заявляє, що не може признати ніякого договору, що міг би нарушити обовязуючі договори та що він примушений застерегти собі всякі права, що випливають з цього факту.
Дня 2. XI. заступник народнього комісаря закордонних справ Вишинський прийняв анґлійського амбасадора Кріпса й вручив йому ноту від совітського уряду. В цій ноті совітський уряд заявляє, що він примушений признати твердження анґлійського уряду як неслушні, а саме, немов би признана сов. урядом необхідність утворення нової дунайської комісії при одночасній участі СССР у переговорах в Букарешті було нарушенням невтральности.
Утворення дунайської комісії з участю СССР і держав, положених над Дунаєм або близько Дунаю, — це привернення засад справедливости, нарушених версайським договором і іншими договорами, на основі яких СССР відсунено зі складу комісій Дунаю, міжнародньої та європейської, причому анґлійський уряд відігравав провідну ролю. З природи річи комісія Дунаю мусить складатися з представників цих держав, що лежать над Дунаєм, або є близько з Дунаєм звязані, або вживають Дунаю як торговельного шляху (як прим. Італія).
Ясно, що Анґлії, віддаленої тисячі кільометрів від Дунаю, не можна зачислити до цих держав. Крім того ясно, що справа складу комісії Дунаю немає нічого спільного зі справою невтральности. З уваги на вище наведені докази, совітський уряд не може прийняти до відома протесту, що є в ноті анґлійського уряду з 29. X. ц. р.".
Італійський наступ у Греції.
РИМ, 5. XI. — Аґенція Стефані повідомляє з альбансько-грецького фронту:
Італійські війська продовжають свій марш на всіх фронтах. Фашистівське летунство вело також зі свого боку акцію проти ворожих ліній і знищило грецькі оборонні позиції. Обкидано успішно бомбами всіх калібрів батерії та стрілецькі рови, крім цього скупчення військ і вантажних самоходів. Численні літаки у приземних летах заатакували бомбами й вогнем скорострілів зібрані ворожі війська та самоходи в багатьох місцевостях.
Анґлійска влада закликає населення щадити сірники, бо їх імпорт буде незадовго обмежений. Бритійські острови вживали 125 міліярдів сірників річно.
Велика залізнича катастрофа в Анґлії. В понеділок передполуднем злетів з рейок поспішний поїзд на шляху Лондон — Пензенс. 20 осіб вбито, багато ранено. Причиною катастрофи вважають "непорядкн на залізниці", — що добре поінформовані пояснюють ушкодженням шляху німецькими летунами.
Ще 100.000 червоних еспанських утікачів є у Франції. Мексиканський уряд хотів колись перевезти їх до Мексика, але останніми днями повідомив французький уряд, що мусить закинути цю думку з огляду на небезпеку, що грозить транспортам. Кошти удержання червоних утікачів будуть покривати по половині Франція та Мексик.
Нові анґлійські запорові бальони над Швецією. У кількох місцевостях Швеції завважили анґлійські запорові бальони, що зірвалися з припони та понеслися з вітром до Швеції. Багато тих бальонів бачили над Штокгольмом та на його околиці. Заблукані анґлійські бальони позривали багато проводів високої напруги та телєфонічних дротів.
Харчеві обмеження у Болгарії. Услід за недавно введеними обмеженнями у продажі деяких харчевих продуктів, болгарський уряд хоче ввести харчеві картки на засоби поживи, що їх може не стати.
Литовський уряд переноситься з Ковна до Вильна. До травня 1941 р. всі центральні уряди Литовської Республики мають вже бути перенесені до Вильна, де для них будується великий будинок.
Бритійська адміраліція признається до втрати двох стежних суден "Гікери" та "Лод Інкейп", що наїхали на ворожі міни. Мабуть пропала залога обох тих воєнних кораблів.
У День всіх святих відбулося у Віші поминальне Богослуження, на якому був приявний голова французької держави марш. Петен, члени уряду, старшини армії та члени дипльоматичного корпусу. Після відправи богослуження у костелі св. Людвика, марш. Петен склав вінок на могилі поляглих вояків. Товпи населення радісно вітали голову держави.
У звязку з поширенням вістки про виїзд Чемберлєна до Зєдинених Держав, у Лондоні заперечують це та кажуть, що Чемберлєн ніколи не мав наміру покидати Анґлію.
Поляки виїзджають з Румунії. Перша частина, у числі 50 осіб (між ними члени б. польської амбасади) вже виїхала через Констанцу до Стамбулу. Також у провінціональних містах поляки приготовлються до виїзду.
Комісар війни Тимошенко ввів нові відзнаки та титули для підстаршин совітської армії: Введено ступні: старшого вояка, підфельдфебля, фельдфебля, надфельдфебля та найстаршого.
Головний вожд еспанських збройних сил у Танжері полк. Юсте проголосив у понеділок розпорядок про скасування міжнародньої смуги Ажеру, що відтепер входить у склад еспанського Марока. 