◦ ◦ ◦ ◦

За душі жертв большевицького терору відправиться Всенародне Богослуження в неділю, 10 серпня и год. 11-тій обов'яз. часу. Процесії усіх Церков являться на площі коло св. Юра в год. 10.30. В год. 11-тій Архієрейська свята Літургія з проповіддю. Богослуження на площі, на випадок непогоди в храмі св. Юра. До участи запрошується усіх вірних. За Комітет Парохів м. Львова: о. Омелян Горчинський.
Комунікати хліборобської палати у Львові. Відділ пропаганди при Хліборобській Палаті. Львів, дня 6. VIII. 1941 р. Комунікат Ч. 18. Районним і обласним відділам. Закликаємо всі районні і обласні земельні відділи надіслати нам персональні списки службовців у земельних відділах та керівного апарату в МТС і радгоспах. Пригадуємо, що МТС мусять бути вдержані, перед ними стоять великі завдання. Негайно видати поручення місцевій поліції відібрати пограбовані частини машин. Укомплетувати весь машино-тракторний інвентар, зремонтувати і відповідно зберігати. Стежити за відновленням діяльности Товариства "Сільський Господар". Допомогти в цьому місцевим чинникам. 