Кілько було населення на світі в 1937 р.

З останнього статистичного бюлєтину Ліги Націй виходить, що на земній кулі було в 1937 році 2.134 міліони населення. Більше як половина з цього числа припадає на Азію, в якій крім совітської частини Азії, мешкає 1.124 міліони мешканців. З інших частин світа найбільше населення має Европа (без совітської Росії), бо аж 397 міліонів. Обі Америки мають 271 міліонів населення. В Азії найбільше мешканців має Китай, бо аж 450 міліонів мешканців, далі Індії з 374 міліонами, Японія з Кореєю та Формозою — 100 міліонів, Голяндські Індії — 67 міліонів, Індокитай — 23 міліони, Іран — 15 міліонів та филипинські острови — 13 міліонів. В інших краях Азії населення ніде не сягає 10 міліонів населення.
В Европі найбільше населення має тепер Німеччина, бо аж 79 міліонів по прилученні Австрії та Судетів. Анґлія разом зі Шкотією, Валією та північною Ірляндією має 47 міліонів населення. Італія 43 міліони населення, Франція 43 міліони, Польща 35 міліонів, Еспанія 24 міліони, Румунія 19 міліонів, Югославія 15 міліонів, Мадярщина 10 міліонів. Населенням інших менших держав в Европі не сягає 10 міліонів в кожній з них.
В Америці перше місце займають під оглядом числа населення Злучені Державм, що мають 130 міліонів. В Полудневій Америці Бразилія 43 міліони. Інші держави Америки мають далеко менше населення. І так Мексик начислює 19 міліонів мешканців, Арґентина 12 міліонів, Канада 11 міліонів, Колюмбія 9 міліонів. Усі републики Середущої Америки мають 21 міліон населення, а інші републики в Полудневій Америці, крім Бразилії та Аргентини, не мають навіть 40 міліонів населення. Отже Чілє, що конкурує радо з Бразилією та Арґентиною, має 4½ міліона населення, Болівія 3 міліони, Параґвай не має навіть одного міліона.
В Африці найбільше населення має Нігерія, бо аж 19 міліонів, з черги Єгипет 16 міліонів населення, французька Західна Африка 14 міліони та Конґо і Полуднево-Африканська Унія по 10 міліонів населення. Решта припадає на ріжні кольонії та мандатові округи. Єдина незалежна муринська держава Ліберія не має навіть три міліони населення.
Австралія має 7 міліонів населення. Нова Зеляндія 1½ міліона населення. Решта припадає на мешканців ріжних островів. 