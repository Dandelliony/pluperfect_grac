◦ ◦ ◦ ◦

Сходини музик. Сходини Спілки Праці Українських Музик при Відділі Культурної Праці УЦК у Львові відбудуться в неділю, 18 жовтня ц. р., у власній домівці при вул. Сикстуській ч. 63. ІІ-ий пов. (вище Гол. Пошти). У програмі сходин: організаційні та біжучі справи. Початок сходин в год. 11-ій перед пол. Приявність усіх музик обов'язкова.
Об'єднання Праці Українських Світливців. Сходини Об'єднання Праці Українських Світливців відбудуться в середу, 14 жовтня, в 18-ій год у кімнатах Відділу Культурної праці УЦК, Ринок 10/І. На порядку реєстрація членів та доповідь п. Софрона Федева на актуальні фотографічні теми.
Охоронне щеплення робітників. Суспільна опіка, якою користуються сьогодні робітники в Ґенерал-Ґубернаторстві, не обмежується до того, що їм дає Суспільна Обезпечальня. Про своїх робітників дбають теж інституції й підприємства. Так нпр. робітники львівських виробничих заведень, що належать до "Галіколю", переходять тепер охоронне щеплення проти тифу, паратифу та червінки.
Змагуни, визначені до репрезентацій Львів-Захід і Львів-Південь з'являється сьогодні, в середу 14-го жовтня в год. 16,30 на грищі "Гарбарні" з вирядом на тренінгові змагання. Змагуни, визначені до репрезентацій Львів-Схід — Львів-Північ з'являться завтра, в четвер, 15-го жовтня в год. 16,30 на грищі "Гарбарні" з вирядом на тренінгові змагання.
Жіноцтву під увагу! Вже почалися вправи в рухівні Українського Тіловиховного Товариства при вул. Руській ч. 20, які відбуваються кожного понеділка і п'ятниці від 19-20 год. під проводом фахового інструктора. Колишні члениці та учасниці зголосіться. Все жіноцтво Львова на руханку. 