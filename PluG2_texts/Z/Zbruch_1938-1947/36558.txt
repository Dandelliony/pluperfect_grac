Багатства СССР і Україна

В німецькій пресі появилися останньо цікаві дані про сирівцеві багатства і стан промисловости в СССР. На основі останніх статистичних даних СССР має 1,5 міліярда тон вугілля, себто одну третину всіх запасів вугілля у світі. Стан видобутого вугілля збільшився з 35,5 міліона тон в 1928 р. до 132,9 міліонів тон у 1938 р., що дає 9 відсотків світової продукції вугілля. В останньому часі добування вугілля поширено поза Донбасом, на Уралі і в Сибірі.
Поклади нафтової ропи на терені Совітів обчислюють на 8,6 міліярдів тон, себто 58,8 відсотків усіх покладів нафтової ропи у світі. Америка має нпр. тільки 23,4 відсотки світових покладів нафти. Видобуток ропи в СССР зріс з 13,7 міліонів тон в 1928 р. на 32,2 міліони тон в 1938 р. В продукції нафтової ропи СССР стоїть на другому місці у світі за Америкою і перед Венезуелею. Совітська продукція дає 10,2 вітсотки світової продукції нафтової ропи. Майже три четвертини продукції ропи походить з Баку, а кавказькі терени дають загалом 90,1 відсотків совітської продукції В найближчих роках Совіти рішили швидко розбудувати "друге Баку" між Уралем і Волгою.
Совітські поклади залізної руди оцінюють знавці на 10,9 міліярдів тон, в цьому чистого металю заліза коло 4,3 міліярда тон. Крім цього Совіти мають велитенські поклади кварцитів заліза. Добування залізної руди зросло з 6,1 міліона тон у 1928 р. на 26,5 міліона тон у 1939 р. Майже дві третини — 63,8 відсотків — залізної руди припадає на територію України головно на Криворіжжа та Керч на Кримі і лише 29,2 відсотків на Урал. У світовій продукції заліза СССР зі своїми 13 відсотками в 1937 р. займає трете місце.
На першому місці у світі стоїть СССР під оглядом багатства манґанових руд, що їх обчислюють на 785 міліонів тон, головно на Кавказі і в Нікополю в Україні. Продукція цих руд зросла з 702 тисячі тон у 1929 році на 2 міліони 752 тисячі у 1937 р.
Лісове багатсто СССР велитенське. Поверхню лісів обчислюють на 540 до 610 міліонів гектарів, це є більша площа ніж Европа без СССР. Запас дерева обчислюють на 30 міліярдів кубічних метрів. Річний приріст дерева є 600 міліонів кубічних метрів. Річно витинається ледви частину річного приросту дерева. Понад чотири пяті частини лісової поверхні СССР находиться в Азії. Продукція дерева зросла з 95,5 міліонів кубічних метрів в 1929 р. на 201,5 міліонів кубічних метрів в 1937 р. 