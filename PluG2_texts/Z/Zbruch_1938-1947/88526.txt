◦ ◦ ◦ ◦

Летунська атака на Львів. Львів, 12-го квітня. Вночі з 9-го на 10-го квітня деяка кількість ворожих літаків атакувала Львів, кидаючи розривні бомби. Повстали незначні втрати поміж населенням та шкоди в будинках.   Заклик. Львівський Оперний Театр продовжує свою нормальну працю. На приказ міського старости д-ра Геллера закликаю всіх артистів драми, опери, оперети і балету, членів хору, оркестри, адміністрації і технічного персоналу, які хвилево перебувають поза Львовом — негайно вернутися до праці. Останній реченець повороту 18-го квітня ц. р. — Директор Львівського Оперного Театру: В. Блавацький.   Реєстрація. Закликаємо членів Спілки Українських Письменників та Спілки Українських Журналістів, які перебувають у Львові, негайно зареєструватися у власному інтересі в Секретаріяті Спілки Праці Українських Журналістів у Львові, вул. Сокола ч. 4 (Редакція "Львівських Вістей"). Реєстрація, при якій треба предложити членську виказку дотичної Спілки, відбувається до суботи, 15-го квітня, від год. 12-ої до 14-ої щодня.   До Громадян м. Львова! Комісія Допомоги населенню Львова закликає Громадян-Українців складати святочні дарунки для полонених, евакуованих і всіх, найбільше потребуючих. Побажані є харчі, як печиво, цукор, солодощі, овочі, цибуля, часник, папіроси та інше, в також одіж. Святочні пачки просимо складати вже в приміщенні Допомогової Комісії при вул. Зигмунтівській ч. 4. Ми певні того, що громадянство зрозуміє наш заклик і саме тепер сповнить хоч частинно не тільки свій гуманний, але й національний обов'язок.   У справі збірки старого олію. Львів, 12-го квітня. На основі запорядження з дня 22-го лютого ц. р. (ВРГТ ч. 13. з 27. березня 44), виданого Урядом Господарювання старими матеріялами і відпадками Генеральної Губернії, — скасовано запорядження ч. 2. керівника цього ж уряду про збірку старого олію. Запорядження ч. 2.,оголошено в ВРГП ч. 4. з дня 13. І. 42 р.   Воєнний додаток до ґрунтового податку. Львів, 12-го квітня. Згідно з третім розпорядженням про стягання воєнного додатку до ґрунтового податку з дня 2-го березня 1944 р. — цей додаток стягатимуть також у податковому 1944-ому році. Половину цього додатку треба вплатити до дня З0-го квітня, другу половину до 15-го жовтня.   Львівські вісті 