◦ ◦ ◦ ◦ ◦ ◦ ◦

Промова Черчілля
ЛОНДОН, 28. (ТАРС). Як повідомляє агентство Рейтер, учора ввечері англійський прем’єр-міністр Черчіль виступив по радіо з промовою.
Спочатку Черчілль зупинився за становищі в районі східної частини Середземного моря і пояснив причини недавніх поразок англійських військ у Північній Африці. Генерал Уейвелл, вказав Черчіль, не міг одночасно використати з своєї армії більше 30 тисяч чоловік. Коли вона досягла Бенгазі, виникла необхідність посилки негайної допомоги Греції. Значна частина мотомеханізованих частин нільської армії була направлена в Грецію. Війська, що направлялися в Грецію, складалися з новозеландців, австралійців і лише біля половини — з англійців. Черчілль підкреслив, що посилка військ в Грецію була схвалена урядами Австралії і Нової Зеландії.
На Балканах, вказав далі Черчілль, потім сталася серйозна катастрофа. Англійські війська змушені були відступити і пробивати собі шлях до моря.
Далі Черчілль сказав: В той час, коли на Балканах відбувалися ці сумні події, війська в Лівії зазнали неприємної і тяжкої поразки. Німеччина здійснила наступ раніше і з більш крупними силами, ніж ми, і наші генерали чекали. Наші частини змушені були відступати до крупних сил імперської армії, які були сконцентровані в дельті Ніла.
Торкаючись перспектив розвитку воєнних дій в середземноморському басейні, Черчілль сказав:
Ми повинні тепер чекати розгортання війни в середземноморському басейні, на морі, в пустині і особливо в повітрі, при чому війна ця буде носити більш запеклий, різноманітний і широкий характер. Ми очистили Кіренаіку від італьянців, а тепер перед нами завдання — очистити цю провінцію і від німців. Це більш важке завдання, яке ми не зможемо виконати відразу. Безсумнівно, що в Середземному морі нас ще чекають нові небезпеки окрім тієї, яка загрожує Єгіпту. Війна може розповсюдитися на Іспанію і Марокко. Ми зробимо все можливе, заявив Черчілль, для того, щоб боротися з противником всюди, куди б він не пішов.
Далі Черчілль підкреслив, що вирішальною в данний момент з'являється "битва за Атлантику". В зв'язку з цим Черчілль висловив особливе задоволення рішенням президента США Рузвельта забезпечити патрулювання вод західної півкулі американськими суднами. Ми, сказав Черчілль, зуміємо тепер сконцентрувати свої судна, що охороняють комунікації на шляхах, більш близьких Англії, і більш рішуче розправлятися з підводними човнами.
В заключення Черчілль висловив надію на те, що Англії при наявності всезростаючої допомоги США удасться перемогти своїх воєнних противників.
Вступ німецьких військ в Афіни
БЕРЛІН, 28. (ТАРС). Як повідомляє верховне командування німецької армії, вчора авангарди механізованих частин вступили в Афіни.
Німецькі війська, досягши Патраської затоки, переправилися через неї і вступили в Пелопоннес. Загоном німецьких парашутистів зайняте місто Корінф.
Війна в Європі і Африці
(Щоденник воєнних дій).
НА ГРЕЦЬКОМУ ФРОНТІ, згідно зведення німецького командування, оперуючі в Греції німецькі війська вступили 27 квітня в Афіни. Німецькі парашутні десанти зайняли ще ранком 26 квітня Корінфський перешийок, а також місто Коринф. Один полк, форсувавши Патраську затоку, вступив на територію півострова Пелопоннес і зайняв портове місто Патри. Італьянські війська, оперуючи в Греції, зайняли Корфу і Превезу. Німецька авіація бомбардувала транспортні і сторожові судна, зосереджені між Піреєм і Крітом. 27 квітня біля побережжя Греції був потоплений один крейсер, а два інші — пошкоджені. Знову був підданий бомбардуванню острів Мальта.
У повідомленні грецьких газет про воєнні дії в Греції повідомляється, що німецькі війська, зломивши опір англійців у Фермопільському міжгір'ї, просунулись на південь. Англійці вчинили у Фермопільському міжгір'ї впертий опір великим силам противника, підтриманим великою кількістю літаків.
Зустрівши опір, німецьке командування підтягло до позицій важку артилерію, яка відкрила сильний вогонь по позиціях англійців. Газети повідомляють також, що в гірських масивах в районі Корінфського каналу відбуваються жорстокі бої. А фінський кореспондент агентства Юнайтед Пресс вказує, що грецько-англійські війська продовжують чинити опір німецьким військам біля гори Кіферон, між Афінами і Фівами, а також біля гори Геранея, в 20 милях на захід від Афін.
Американська преса повідомляє про продовження евакуації англійських військ з Греції. Як передає агентство Рейтер з Нью-Йорка, за повідомленням кореспондента газети "Нью-Йорк Таймс", велика частина англійських військ і воєнного спорядження евакуйована з Греції у Північну Африку. За повідомленням кореспондента агентства Асоошіейтед Пресс з Сіднея, воєнний міністр Австралії Спендер заявив, що частина австралійських військ також почала евакуюватися з Греції.
НА АНГЛО-НІМЕЦЬКОМУ ФРОНТІ відмічається активність авіації. В ніч на 27 квітня, повідомляється в зведенні німецького командування, німецькі бомбардувальники зробили наліт на Ліверпуль, а також інші порти, розташовані на південному і східному побережжі Англії. Далекобійні батареї німецького військово-морського флоту обстріляли судова, що стояли в порту Дувра. В ніч на 28 квітня німецькі літаки піддали бомбардуванню верфі і портові споруди в Портсмуті і деякі інші портові міста на південно-східному побережжі Англії. Продовжувались також операції німецьких озброєних сил на морі.
В ніч на 27 квітня, передає агентство Рейтер, англійські бомбардувальники зробили наліт на Гамбург. Бомби були скинуті на доки. Інші з'єднання англійських бомбардувальників зробили наліт на Емден, Бремерхафен, Куксхафен, Гавр, Еймейден. Бомбардування зазнали також аеродроми в Норвегії.
В ніч на 28 квітня англійська авіація зробила нові нальоти на Північно-західну Німеччину. Особливо жорстокому бомбардуванню був підданий Гамбург. Під час нальоту скидались бомби новішого зразку, що володіють надзвичайно великою руїнницькою силою. Крім Гамбурга бомбардування зазнали Емден, Бремерхафен, Кукехафен, а також об'єкти, що знаходяться на окупованій Німеччиною території.
У ПІВНІЧНІЙ АФРИЦІ воєнні дії по старому розгортаються в районі Тобрука і на лівійсько-єгіпетському кордоні. 26 і 27 квітня англійські війська, що знаходилися в Тобруку, здійснили при підтримці авіації і танків атаки, але були, як говориться в німецькому і італьянському зведеннях, відбиті. Відкинуті були також німецькими військами англійські частини, що просувалися в напрямку Капуццо—Соллум. Агентство Рейтер передає з Каїра офіціальне повідомлення, згідно якому англійська бронетанкова дивізія зіткнулася з німецько-італьянськими військами, які пересікли єгіпетський кордон.
Значну активність проявляла на лівійсько-єипетському фронті авіація воюючих сторін. Німецька авіація, передає німецьке інформаційне бюро, бомбардувала 26 квітня біля західного кордону Єгіпта скупчення військ англійців. 27 квітня, відмічається в зведенні німецького командування, німецькі і італьянські пікіруючі бомбардувальники зробили наліт на позиції англійської артилерії біля Мерса-Матрух. Бомбардування німецької і італьянської авіації зазнали також батареї, автомашини і табори англійців в околицях Тобрука. Англійські літаки, повідомляється в англійському зведенні, бомбардували Бенгазі.
Кореспондент французької газети "Тан", торкаючись становища на північно-африканському фронті, вважає, що Німеччина і Італія будуть направляти головний удар на долину ріки Ніла. Німецьке командування, очевидно, передбачило всі проблеми постачання військ в умовах пустині. Каірський кореспондент агентства Рейтер передає, що добре інформовані кола в Єгіпті не виключають можливості того, що німецько-італьянські війська досягнуть Сіді-Баррані. В цьому випадку, на думку цих кол, війська противника будуть знаходитися, в силу своєї малочисельності, в менш сприятливих умовах ніж минулого року. Крім того, англійці сильно укріпились в Тобруку і загрожують ворогу з флангу.
У СХІДНІЙ АФРИЦІ, згідно комюніке англійського командування, англійські війська зайняли 26 квітня Дессі, один з останніх центрів опору італьянців у Східній Африці. В італьянському зведенні підтверджується евакуація італьянцями Дессі. Після зайняття англійцями Дессі, повідомляє агентство Рейтер, в Абіссінії залишилось тільки два центри опору італьянських сил — Гондар (на північ від озера Тана) і Джімма (на південний захід від Аддіс-Абеби). Що торкається італьянських військ, які залишили район Дессі, то вони повинні тепер відступати або на схід в напрямку Французького Сомалі, або по шляху, що веде на північ від Дессі. В обох цих випадках вони рискують зіткнутися з англійськими імперськими військами. 