◦ ◦ ◦ ◦ ◦ ◦ ◦ ◦ ◦ ◦

Пляни німецької акції у Ґданську у насвітленні польської преси.
Як подає "Експрес Вєчорни" у телєфоноґрамі з Варшави, підчас останнього побуту Форстера у Берхтесґадені гавляйтер предложив такий плян акції у Ґданську:
1. непокоїти польську опінію демонстраціями у Ґданську та за кордоном,
2. висилати до Гітлєра чолобитні з проханням. щоби взяв Ґданськ під опіку,
3. висилати до всіх столиць протести проти теперішнього стану,
4. вести терор супроти польської меншини,
5. уладжувати демонстрації перед польськими урядами у Ґданську.
6. утворити у Ґданську осідок партійної округи, до якої належали б також німецькі провінції.
Цей останній проект Гітлєр буцімто одобрив.
Горті буде посередничити між Польщею та Німеччиною?
Здогади довкола подорожі мадярського Реґента.
Часописи застановляються над причиною виїзду реґента Гортія до Німеччини. У римських політичних колах висловлюють здогад, що Горті, який має дуже добрі звязки у Польщі та в Німеччині, буде пробувати посередничити між тими двома державами, щоб знов довести до переговорів між ними. З Берліна мав би він поїхати до Варшави.
З інших джерел можна чути іншу інтерпретацію поїздки Гортія: він — мовляв — старається найти підтримку посторонніх держав проти натиску, який Німеччина постійно робить на Мадярщину. Перед самим виїздом реґент відбув довшу розмову з бритійським послом.
Інтервю міністра Бека.
Мін. Бек дав американському журналістові Гінтерові інтервю, в якому заявив, що однобічні концесії збільшують можливість війни. Польща не має причини провокувати війну, вона бажає мирної господарської розбудови; але колице буде необхідне, поляки не завагаються воювати. Польська сила не є загрозою миру, але елєментом консолідації. Є межа, поза яку годі відступити. Коли виявитися слабим — збільшується можливість війни.
Польсько-бритійський військовий союз?
В анґлійській пресі появились поголоски, що мін. Галіфакс приїхав не зважаючи на відпустку, до Льондону у звязку з проєктованим парафуванням польсько-бритійського військового союзу; такс твердить "Дейлі Мейл".
“Прес Асосіе Ашсим” приносить вістку, що текст польсько-бритійського військового союзу вже зовсім устійнений; залишаються лиш технічні питання, що їх устійнять експерти.
Большевики мають охоту на Талін?
Перші труднощі у московських переговорах.
Як виходило б зі здогадів преси, московські штабові наради торкаються таких основних питань:
1) Автоматичної помочі на випадок аґресії.
2) Анґльо-французької помочі проти Японії (?).
3) Співпраці ґенеральних штабів Польщі, Румунії та Туреччини зі штабами Анґлії, Франції та СССР.
Як говорять закордонні обсерватори у Москві, підчас розмов дійшло вже до розбіжності поглядів.
В орґані наркому маринарки "Красний Флот" появилась цікава стаття, яка підкреслює стратеґічне значіння пристані у Таліні, з якої "фашистівські аґресори" могли би зробити собі оперативну базу проти СССР та його союзників. 