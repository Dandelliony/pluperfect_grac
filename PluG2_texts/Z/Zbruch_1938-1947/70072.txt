◦ ◦ ◦ ◦

Верховне Командування Німецьких Збройних Сил повідомляє:
Не зважаючи на запеклий спротив ворога, німецькі гірські відділи здобули в Кавказі декілька високогірських просмиків. У районі на захід від Сталінграду відкинено ворога у завзятих боях на схід. Сталінград, в якому шаліють великі пожежі, атакували повітряні сили вдень і вночі розривними та запалювальними бомбами. На Волзі потоплено вантажний корабель, 3 дальші пошкоджено і запалено один танкер.
На південний захід від Калуги, на північний захід від Медина і коло Ржева ворог, не дивлячись на втрати, продовжував свої наступи великими силами, піддержуваними танками. Всі наступи розбились об непохитну оборонну силу німецьких відділів. Знищено 85 панцирних возів. Повітряні сили спричинили ворогові, передусім біля Ржева, великі криваві втрати.
Перед Ленінградом відбито декілька наступів ворога, частинно в завзятих рукопашних боях.
У часі від 1-го до 24-го серпня совєтські повітряні сили втратили 2.505 літаків, з того в повітряних боях збито 1.923, зенітна артилерія зістрілила 307, 195 зістрілили або здобули з'єднання війська, решту знищено на землі.
У тому ж самому часі втратили ми на східному фронті 140 власних літаків.
Охоронні збройні сили воєнної фльоти потопили на Льодовому морі одне вороже підводне судно.
У вечірніх годинах 25 серпня налетіли поодинокі британські літаки на західно-німецьку область і скинули поодинокі розривні бомби.
У боротьбі проти Великобританії бомбардували повітряні сили вдень і вночі розривними і запалювальними бомбами важливі споруди в Середній і Східній Англії.
Обмеження в Австралії
ЛІЗБОНА, 26 серпня. — Австралійський премієр-міністр Куртін заявив у промові до австралійського населення, що оборона Австралії має два слабі місця. Це в першій мірі мала кількість населення, а по-друге величезна довжина лінії побережжя, через що незвичайно трудно всі місця достатньо укріпити. Куртін закликав населення, "щоб воно числилося з різними обмеженнями.
Терор в Єгипті
РИМ, 26 серпня. — Англійська військова влада в Єгипті арештувала, згідно з вісткою аґенції Стефані, князя Аббаса Галіна та провідника єгипетської робітничої партії, Магмеда Тагаль-Пашу. З огляду на те, що оба арештовані займали визначне політичне становище, їх арештування відіб'ється на внутрішно-політичному положенні Єгипту та взагалі на поставі арабських народів.
Японська мова — мова Азії
ТОКІО, 26 серпня. — Японський уряд рішив створити при міністерстві виховання мовну комісію, яка має зайнятися поширенням японської мови у Східній Азії. Створення цієї комісії виявляє намір увести японську мову як загально-розговірну мову у Східній Азії. В цьому відношенні інтересним буде ствердити, що вже від декількох місяців іде праця над реформами японської мови, в першу чергу японського письма. Ведуться спроби обмежити кількість письмових значків "айно", вживаних в японській мові, дальше упростити правопис при японському складовому письмі і завести спосіб писання зліва до право, замість дотеперішнього, змінного, зліва до права і навпаки. Таким чином до деякої міри вирішено багато разів обговорюване питання, чи японська мова надається, щоб стати розговірною мовою. Японські дослідники зовсім слушно вказують, що японська мова — принайменше для переважної кількості азіятів — легша для вивчення, як яканебудь европейська мова. Дві речі промовляють за японською мовою: поперше легка вимова, по-друге нескладна граматика. Крім цього японська мова має багато подібностей до багато інших мов Східної Азії. Японці мають намір у першу чергу витиснути зі Східної Азії англійську мову.
Французькі жертви
ПАРИЖ, 26 серпня. — Англійські літаки, як повідомляє французька преса, знову обстрілювали скорострілами французькі рибальські човни коло побережжя каналу Ля-Манш. Після повороту тих човнів 7 рибалок перевезено до лічниці. Французька преса називає поведінку англійців — злочином.
Японці перед Австралією
БЕРН, 26 серпня. — В місцевості Брісбейн на східному австралійському побережжі проголошено повітряну тривогу. Здається, що насправді перед пристанню виринули японські підводні човни. 