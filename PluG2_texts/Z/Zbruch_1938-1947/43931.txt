Листопадові роковини в Брні

Українське громадянство Брня також уладило першолистопадові торжества. Заходом філії УНО у Брні улаштовано в суботу 2. ц. м. вечером святочну академію, присвячену листопадовому зривові. Сплю виповнили вщерть громадяни без різниці своїх політичних поглядів чи орієнтацій. Загальна українська ідея обєднала усіх. Між іншими бачили ми також ґен. Петрова, який враз із сином прибув вшанувати торжество. — На академію склалися співи місцевого українського хору, що недавно зорґанізувався на терені Брна і має гарні співучі сили та деклямації. Вступне слово виголосив д-р Галіп, який сам був свідком листопадових подій. Вершком академії був добре опрацьований реферат інж. Лобая про перебрання влади у Львові і цілому краю. Додатньою сторінкою брненської академії було те, що була вона получена з товариськими сходинами, після офіційної частини, які приманюються до поглиблення взаємин між громадянством та до виміни думок і поглядів, врешті до усунення неодного непорозуміння чи суперечок, що їх — на щастя — на брненськім ґрунті майже нема між нашою еміґрацією.
В неділю 3. листопада, відбулися Богослуження: в год. 10-ій співана Служба Божа в прегарній чистенькій церковці гостинних Сестер Францішканок при вул. Сиротчі. Співав згаданий хор. Після євангелії о. Ст. Решетило, ігум. Василіян з Кромерижа виголосив слово на тему: 1) Що це таке держава?, 2) Яке завдання кожної держави?, 3) На яких основах має спочивати здорова держава? — Слухачі вислухали цього слова з помітним зацікавленням. Того ж дня після обіду в год. 3-ій при збірному памятнику українських вояків зі світової і українсько-польської війни на головному брненському цвинтарі відслужено святочну Панахиду при співучасти чи не всього нашого громадянства (долучилися до них цікаві німці і чехи, яких затримували в переході попри памятник наші церковні співи). Співав згаданий хор. На панахиді виголосив о. ігум. Решетило ще одне слово на тему: Тихі, мовчаливі могили наших героїв взивають нас: 1) до жертвенної любови нашої Батьківщини, 2) до несення помочі самим поляглим. — При цій нагоді слід зазначити, що збірний, гарний памятник поставила на брненському цвинтарі наша еміґрація ще 1923 року і досі вдержує його в порядку, та рік річно прикрашує квітами. — Спочивають там смертним сном 154 сини України, які життя своє поклали за волю Батьківщини. — Вічна їм Память! 