Літературна нагорода за 1938 рік.  — За фальшування 10-злотівок. — Львівська хроніка.

Літературна нагорода за 1938 рік. Комунікат жюрі й Ради Т-ва Письменників і Журналістів ім. І. Франка. Члени жюрі, вибрані Радою Товариства Письменників і Журналістів ім. І. Франка для призначення трьох літературних нагород за найкращі твори, видані у 1938. р., на своїх засіданнях 17. і 19. січня 1939. р. порішили одноголосно не дати цього року першої нагороди нікому, другою відзначити Дарію Ярославську за її повість "Полин під ногами", і третьою Івана Колоса за збірку поезій "Молоді мої дні".
Крім цього одноголосно рішило жюрі наріжнити дві збірки Святослава Гординського "Сновидів" і "Вітер над полями", збірну Ростислава Кедра "Пінистий келих" та Івана Керницького "Мій світ".
Василь Щурат — голова, Микола Матін-Мельник, Євген Ю. Пеленський, Володимир Радзикевич, Михайло Рудницький — члени.
За фальшування 10-злотівок скінчилася кількаденна розправа перед окружним судом у Львові. Суд засудив Арона Клінґа на 12 років, Р. Ґрановітер на 7 років, Г. Безнівського на 10 років, А. Діяманда, X. Валіка і В. Мандельберґ по 4 роки; Ф. Безнівську, Й. Шарана, Я. Шілєра, Е. Мандельберґ по 2 роки та X. Гофнера на 3½ року.
Львівська хроніка. В театрі "Ріжнородностей" поліція арештувала Романа Верещинського (вул. Львівських Дітей ч. 6) за крадіж портфелю з готівкою з кишені Романа Іщука з Рівного. Портфель відібрано від Верещинського. — На Високім Замку намагалася скінчити самогубством 23-літня Яніна Л., замешкала при вул. Старознесінській ч. 35 і напилася сильного квасу. Її відвезли до шпиталю. — Крізь віконце на стрих дістався невідомий злодій до дому при вул. На Боїску ч. 18. і вкрав білля вартости 500 зол. на шкоду Й. Комінка. 