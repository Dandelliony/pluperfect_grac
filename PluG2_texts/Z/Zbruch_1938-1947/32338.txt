Невпинно розвивати паливну промисловість

Надра землі Львівської області таять в собі невичерпні багатства місцевого палива. Польська шляхта не була зацікавлена в розробці цих багатств. За час свого панування вона спромоглася відкрити на території бувшого Львівського воєводства тільки дві шахти, в яких видобувалося на добу до двох тонн бурого вугілля. В такому стані було і добування торфу.
Зараз цей стан докорінно зміцнився. Обласне управління паливної промисловості, виконуючи історичні рішення XVIII з'їзду ВКП(б), проводить широку підготовну роботу, щоб великі поклади місцевого палива були якслід розроблені і ефективно використані для забезпечення паливом підприємств, установ і населення міста.
Вже закладено три шахти і 6 штолень, які дають пересічно на добу 60—70 тонн бурого вугілля. Створені всі умови, щоб найближчого часу добування вугілля довести до 180—200 тонн на добу.
Для виявлення і дослідження покладів бурого вугілля організовано геологічну базу, яка почала розвідувальні роботи в Мокротині, Золочеві, Потиличах. Сім бригад зараз працюють на торфорозвідці. Перед геологічними групами поставлено завдання підготувати родовища торфу з тим, щоб 1 травня цього року дати перші тонни готового для використання палива.
Провадиться також значна робота по підготовці кваліфікованих кадрів для цієї важливої галузі. В нещодавно організовану школу, вже прийнято 184 слухачі. З них незабаром вийдуть досвідчені фахівці гірничої і торфяної справи.
Радянський уряд приділяє велику увагу піднесенню паливної промисловості нашої області на належну височінь. В цьому році на розвиток вугільної і торфяної промисловості буде вкладено коло 2 міліонів 300 тисяч карбованців.
Заплановано видобути 80 тисяч тонн бурого вугілля і 55 тисяч тонн торфу. Але це ще далеко недостатня кількість для повного забезпечення паливних потреб промисловості і населення міста.
Отже, питанням про паливо повинні серйозно зайнятись і керівники підприємств. Вони особисто мають дбати за створення власної паливної бази шляхом організації власних розробок.
В цьому хороший приклад подає спіртовий трест. Він своєчасно порушив це важливе питання. А сьогодні для цього тресту вже заведено 13 ділянок торфовищ, на яких з 1 травня почнеться нормалька робота.
Та це робиться покищо у вузьких масштабах. Приміром, цукротрест, управління будівних матеріалів, облкомунгосп та інші питанням палива, очевидно, не думають займатися. А слід би було вже зараз серйозно подбати про забезпечення своїх підприємств і установ паливом на весь 1940 рік.
В. Полішвайко — начальник обласного управління місцевої паливної промисловості. 