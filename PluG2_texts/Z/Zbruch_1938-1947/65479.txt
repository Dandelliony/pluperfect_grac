Вшанування памяти Ольги Кобилянської. — Спілка українських акторів

Вшанування памяти Ольги Кобилянської
Дня 2-го травня ц. р. минає сороковий день після смерти україйської письменниці О. Кобилянської. Спілка Українських Письменників у Львові, відмічаючи цей день, організує окремий вечір громадянських поминок.
У програмі вечора м-р Віра Свєнціцька прочитає свою працю про напрямні творчости великої письменниці. Далі буде скрипкове сольо у виконанні Лесі Деркач, а буковинські пісні співатиме мужеський вокальний квартет О. Курочки. На вечори буде прочитаний діялог із повісти письменниці "В неділю рано зілля копала". На закінчення буде виставлена інсценізація двох картин повісти Кобилянської "Земля" в обрібці Г. Лужницького і З. Тарнавського. Виконають артисти львівського театру: Совачева, Лужницька, Гірняк та артист київського театру Дубровський.
Вечір О. Кобилянської відбудеться в салі Літературно-Мистецькоґо Клюбу в год. 6. вечором.
Того ж самого дня в 8-ій год. ранку в архикатедральній Церкві св. Юра буде відправлена панахида за душу бл. п. Ольги Кобилянської. Спілка Українських Письменників запрошує українське громадянство до численної участи в панахиді. Спілка українських акторів
Українські актори, яких поважне число працює тепер у львівському оперному театрі, обєднані в своїй професійній організації, Спілці Українських Акторів при УЦК. Головою Спілки назначений видатний український режисер і актор Володимир Блавацький. До управи, яку покликав для співпраці у Спілці голова, належать: Гірняк О., заступник голови та скарбник, Зорич О., секретар і члени: Яковлів А., Степова М. та Мусій Р.
Спілка Українських Акторів обєднує під теперішню пору 120 акторів, що працюють у львівському театрі, та 48 акторів з коломийського театру, 30 з Тернополя і коло 40 зі Станиславова. (Не є членами ще актори зі Стрия й інших міст). Отже Спілка діє в краєвому масштабі та створює свої філії в більших осередках. Організацію станиславівської філії доручено молодому режисерові Романові Тимчукові. Акторів Тернополя організує д. Сарамаґа, в Коломиї — дир. Цісик Євген.
Львівська організація акторів має своє гарне та добре обладнане приміщення в міському театрі. Мають там читальню, бібліотеку та власну харчівню. До Спілки, що принципово прдсодовжує працю давнього Союзу Діячів Українського Театрального Мистецтва, приймають у засаді тих, хто працює на сцені або для сцени. Тепер при Спілці твориться секція музик, яка обєднуватиме к. 40 осіб. Український актор, що все своє життя тинявся по розлогих землях нашого краю, одержав усі можливості на те, щоб почувати себе справді повновартним членом громадянства та творчим працівником українського мистецтва. 