◦ ◦ ◦ ◦ ◦ ◦ ◦

Повідомлення ТАРС. Американська газета "Дейлі Ньюс" поширює чутку "Про секретну угоду між США і СРСР проти Японії на Далекому Сході". ТАРС уповноважений заявити, що це повідомлення "Дейлі Ньюс" є звичайною для цієї газета вуличною спльоткою.
Охорона пам'ятників старовини. У Львівській області є багато пам'ятників старовини. Охорона їх до приходу Червоної Армії зовсім була занедбана. Польський уряд на цю справу не відпускав ні гроша. Чимало цінних документів загинули або потрапили до рук людей, які не знають їх цінності для науки.
Зараз у Львові працює комісія по охороні пам'ятників культури. Вона провадить точний облік споруд, архівів, які розкидані по місту і передає в музеї. Для збереження місць з слідами давньої культури створюються археологічні заповідники. Вже заснований такий заповідник в Страдчу, де знаходяться печери з часів докласового суспільства. Буде також приведений ремонт-реставрація всіх будинків, що мають історичне значення.
Посланці селян в Москву. На Всесоюзну сільськогосподарську виставку з Бібркського району виїхало 6 селян-активістів. Серед них голова колгоспу ім. Хрущова Іван Наугольник, ланкова артілі ім. Шевченка А. Колодруб, голова старосільської сільради тов. Гупало і інші. Після повернення в село екскурсанти розповідатимуть селянам про величні досягнення колгоспників Радянського Союзу.
Хід передплати на позику по Україні. На 6 липня передплата на Позику Третьої П'ятирічки (випуск третього року) по Україні досягла 1.584.076 тис. крб., що перевищує максимальну суму передплати минулого року на 163 міліони карбованців. Трудящі міста дають позичково державі 1.224.611 тис. крб. і села — 359.465 тис. крб. В рахунок передплати колгоспники вже внесли готівкою 83.246 тис. крб. 