◦ ◦ ◦ ◦ ◦ ◦ ◦

Денний наказ Мусолінія
Рим, 12. 7. — З приводу першої італійсько-анґлійської морської битви, що закінчилася перемогою італійської зброї, Мусоліні оголосив денний приказ до армії, в якому відмічує хоробрість свойого вояцтва.
Заборона фашистівської партії в Анґлії
Аґенція Райтера подає, що міністр внутрішних справ заборонив діяльність фашистівської партії в Анґлії.
Румунсько-турецькі господарські переговори перервані.
Від кількох днів велися у Букарешті турецько-румунські господарські переговори. Одначе з уваги на деякі труднощі переговори не довели до успіху й турецька делєґація покинула Букарешт.
Торговельні взаємини Німеччини з Югославією.
Білгород, 15. 7. У пятницю прибула до Берліна югославянська торговельна делєґація, щоб обговорити торговельні взаємини Югославії з Німеччиною і з тими державами, що тепер окуповані німецькими військами, як Норвеґія, Голяндія, Данія, Бельґія та Люксембурґ.
Одна партія у Франції.
Женева, 15. 7. З Віші повідомляють, що урядові француські круги вирішили створити одну партію. Оця партія була б урядовою, тобто мала б завдання в імені авторитарного національного руху стояти по боці авторитативного уряду Франції. Французи масово голосяться до тієї партії.
Анґлія погрожує французам у Сирії
Атени, 14. 7. — 3 Бейруту повідомляють, що Анґлія погрожує нападом на француську армію в Сирії. Командант анґлійського війська, що досі ще є в Сирії, зажадав від команданта француської збройної сили в Сирії ґен. Міттельгавзера, щоб 500 француських літаків, що є у Сирії, відлетіли до Палестини йбо їх знищити. Якщо те бажання не буде сповнене, то анґлійці грозять нападом на сирійські летунські майдани. Значить, анґлійці погрожують зробити те саме, що в Орані.
Ґен. Міттельгавзер відкинув анґлійські домагання і наказав військове поготівля.
Відкликання дипльоматичного представника Франції з Льондону.
Аґенція "Аваса" подає, що француський міністр закордонних справ відкликав з Льондону дипльоматичного представника Франції Гамбона.
Німецько-совітські кордони безспірні
Краків. У салях уряду Ґенерал-Ґубернатора в Кракові відбулася звичайна конференція керманичів відділів, якою проводив п. Ґенеральний Ґубернатор д-р Франк. Ціллю тієї конференції було узгіднення нових напрямних праці в Ґенерал-Ґубернаторстві у звязку з новим ладом в Европі.
Д-р Франк виголосив промову, підкреслюючи, що німецько-совітські кордони інтересів є безспірним чинником безпеки німецької праці на Сході. З черги обговорено господарські справи, то що.
Марш. Петен президентом Франції
Женева, 13. 7. — 3 Віші наспіли урядові вістки, що у висліді наради марш. Петен зясував през. Лєбренові свій погляд на те, щоб зєдинити уряд шефа французької Держави зі становищем премієра. Річ у тому, що Франція переживає виїмкові часи, тож необхідно ті два становища злучити, щоб таким робом зосередити відповідальність за керму держави на одну особу. Лєбрен признав цей погляд і уступив зі становища президента Франції. Провідником француської держави став марш. Петен.
Новий налет на Ґібральтар
Альжир, 14. 7. — 3 Ґібральтару наспіли вісті, що анґлійці мають чимало клопоту з утікачами. З Мароко напливає маса утікачів і вони жаліються, що з ними поводяться анґлійці не як із людьми, але трактують їх як вантажний товар на кораблі.
У четвер дійшло до великої паніки в пристані Ґібральтару. Поліція із трудом опанувала ситуацію. Над пристанею появилися літаки, счинилася паніка, яку поглиблював алярм. Протилетунська артилєрія стріляла впродовж пів години.
Завзяті бої італійців
Головна кватира італійської армії подає, що морський і повітряний бої, які почалися ще 8. ц. м. ще не покінчені. У четвер дійшло до завзятого бою італійського летунства з ворожою морською фльотою і літаками. Один корабель затоплено, а два контрторпедовці важко ушкоджено. Водночас зістрілено 4 ворожі літаки. Два італійські літаки не вернулися.
Другої ночі італійська артилєрія зістрілила 5 ворожих торпедових водолітаків і три бомбовики.
У північній Африці італійські війська звели бій за кордонами Киренаїки. Добуто повзи і панцирні вози та захоплено вояків у полон. Поблизу Кенії збомбардовано ворожі летунські майдани і зістрілено 2 анґ. літаки.
Аґенція Стефані повідомляє з Танжеру, що з Ґібральтару наспіли вісті, що на Середземному Морі анґлійці мають великі втрати. Між іншими великий корабель "Гуд" знищений. Це викликало зрозуміле пригноблення серед анґлійців. Італійські літаки безупинно атакують ворожі кораблі, добуваючи низку успіхів. 