◦ ◦ ◦ ◦ ◦ ◦ ◦

Ґафенку в Москві.
Букарешт, 16. 8. Б. румунський міністр закордонних справ Ґафенку виїхав у середу зі своєю дружиною до Москви. Як уже відомо, Ґафенку став румунським послом у Москві. Давніше це становище займав Давідеску.
Нове насильство Анґлії.
Женева, 16. 8. Француська радіовисильня подає вістку про нове насильство Черчіля супроти Франції. Недавно анґлійці задержали в пристані Александрії два француські кораблі-цистерни, а тепер змусили їх відплисти в невідомому напрямі, мабуть до пристані в Судані, де будуть сконфісковані.
Бої на кордоні Індії.
Штокгольм, 16. 8. Комунікат анґлійського міністерства війни про втрати анґлійських військ у Індії повідомляє, що на північно-західньому кордоні Індії розгорілися нові бої. Комунікат стверджує, що в часі тих боїв із ворожими племенами був вбитий один анґлійський сотник та один вояк. Ранено 14 індійців.
Литовське посольство в Берліні зліквідоване.
Берлін, 16. 8. Совітський посол у Берліні перейняв аґенди литовського посольства. Таким чином литовське посольство в Берліні зліквідовано, бо відомо, що Литва прилучена до Совітів і окреме литовське посольство тепер уже зайве. Загалом Москва заступає від тепер усі справи балтійських держав за кордоном.
Замкнення льондонського порту.
Останні відомості потверджують, що згідно з наказом анґлійської адміраліції замкнено льондонський порт. Льондонський порт є не лише найбільшим портом Анґлії, але й найбільшим портом світу. Є він одночасно комунікаційною централею Анґлії, з якої розбігаються комунікаційні нерви по цілому острові. До того часу Льондон зі своїм портом був найміцнішим осередком довозу харчевих продуктів до Анґлії. Тепер не лише нічого не довозитиметься через Льондон, але противно, треба буде це величезне місто прохарчувати привезеними через інші порти продуктами. Одночасно потверджується вістка про замкнення полудневих і полуднево-східних портів в Анґлії.
Туреччина спокійним глядачем.
Стамбул, 16. 8. На всі політичні події, що заісновують під сучасну пору в Европі, Туреччина споглядає з остороні. Президент Туреччини виїхав недавно до Анатолії на відпочинок, а посли мають ферії до 21 серпня. Туреччина не надіється ніяких несподіванок для себе у всіх перемінах, змінах, то що. Єдине, що цікавить турецьких політиків це промова совітського комісаря Молотова. Одним словом у перебудові Европи Туреччина займає місце спокійного глядача. Таке саме становище Туреччини щодо переговорів Румунії зі своїми сусідами. Сьогодні Туреччина зрозуміла, що впливи Анґлії на Балкані остаточно зліквідовані. Тому і в Анкарі мусять витягнути з того деякі висновки.
Ґанді відкидає анґлійський проєкт.
Штокгольм. "Нюз Кронікль" помістив відручне письмо Ґандія. Він стверджує, що проєкт анґлійського віцекороля Індії, дати їй конституцію щойно після війни, годі прийняти. "Анґлія" — заявив Ґанді — "не може сказати, що бореться за слушну справу, бо її поступування в Індії незгідне з засадами слушности. Думаю, що часи демократії скінчилися".
Завзятий опір індійської конґресової партії та вибух нових боїв на північно-західньому кордоні Індії викликали сильне зденервування в Льондоні. В палаті громад приготовляється бурхлива дискусія над справою Індії.
Арешти мадярів у Румунії.
Букарешт, 16. 8. Румунська поліція в Араді арештувала 10 мадярів під замітом поширювання мадярської іреденти в Румунії, згдядно у Семигородщині. Арештованих передано військовому судові, перед яким арештовані відповідатимуть за іредентистичну пропаґанду. Ясно, що ті арештування ще більше заогнять румунсько-мадярські взаємини.
Італія остерігає Грецію.
Рим, 16. 8. Півурядовий часопис "Попольо д’ Італія" помістив статтю п. н. "Справедливість для Альбанії", в якій підкреслює, що оправдання Греції в справі вбивства альбанця Гоґії недостаточні. Греція доказує, що Гоґія — це звичайний злочинець і його вбили самі альбанці.
Цей часопис доказує, що Гоґія був добрий альбанський патріот і боровся за свободу Альбанії. Греція, твердить цей часопис, веде посильну протиіталійську акцію, зокрема від моменту приступлення Італії до війни. Такого стану не терпітиме довше Італія — кінчить "Попольо д' Італія".
Ґафенку в Москві.
Букарешт, 16. 8. Б. румунський міністр закордонних справ Ґафенку виїхав у середу зі своєю дружиною до Москви. Як уже відомо, Ґафенку став румунським послом у Москві. Давніше це становище займав Давідеску.
Нове насильство Анґлії.
Женева, 16. 8. Француська радіовисильня подає вістку про нове насильство Черчіля супроти Франції. Недавно анґлійці задержали в пристані Александрії два француські кораблі-цистерни, а тепер змусили їх відплисти в невідомому напрямі, мабуть до пристані в Судані, де будуть сконфісковані.
Бої на кордоні Індії.
Штокгольм, 16. 8. Комунікат анґлійського міністерств війни про втрати анґлійських військ у Індії повідомляє, що на північно-західньому кордоні Індії розгорілися нові бої. Комунікат стверджує, що в часі тих боїв із ворожими племенами був вбитий один анґлійський сотник та один вояк. Ранено 14 індійців.
Француське міністерство прохарчування подає, що з моментом заключення перемиря з Німеччиною верталося до Франції біля 300 кораблів з харчем. По дорозі Анґлія задержала більшість тих кораблів в анґлійських пристанях.
Анґлійська адміраліція повідомила, що міноловці "Пайрот" і "Тамаріск" затонули на морі.
У второк у воєнній пристані в Ґібральтарі счинився вибух на човні з бочками з бензиною. Пожежу вгашено щойно після 8-ох годин. Серед населення з цього приводу знялась паніка.
Анґлійське міністерство війни скоротило час вишколу військових частин з 2-ох літ на 5 місяців. Час науки в старшинській школі триває 12 годин денно.
У проливі Ґібральтарі задержали анґлійські воєнні кораблі два еспанські торговельні кораблі, щоб перевести ревізію. 