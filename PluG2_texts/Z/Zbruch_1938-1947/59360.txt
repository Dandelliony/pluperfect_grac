◦ ◦ ◦ ◦ ◦

Перед Ленінградом бої артилерії
Берлін, 29 листопада. Перед Ленінградом запримітили німецькі артилерійські спостерігачі багато большевицьких артилерійських позицій. Ці большевицькі позиції взято під зосереджений огонь. Висунені наперед німецькі спостерігачі ствердили багато цільних попадань у большевицькі бойові позиції та в позиції з амуніцією. На такому ж відтинку розсіяв цільний німецький артилерійський вогонь скупчення большевицької піхоти і пересування військ. При цьому втратили большевики багато людей і багато воєнного матеріялу.
СССР без залізниць за п'ять місяців війни
Берлін, 29 листопада. Німецька Збройна Сила після п'ятимісячного походу на Схід здобула дві третини совєтських залізниць.
Обстріл Тобрука
Берлін, 29 листопада. З Північної Африки італійське воєнне звідомлення повідомляє про відбиття британських бронетанкових атак біля Соллума. На всіх відтинках фронту англійцям завдано тяжких утрат в людях і машинах. Усі спроби прориву оточених у Тобруку англійців були відбиті союзниками. В самому Тобруку продовж багатьох годин сильно обстрілювано позиції, сховища і постачальні споруди ворога. В повітряних боях без власних утрат збито 13 ворожих машин.
У Східній Африці відбито британські атаки біля Гондара. Італійські штурмові літаки останньої ночі обкинули бомбами тяжкого калібру аеродроми Мальти.
Погана комунікація в Англії
Берлін, 29 листопада. В англійській палаті громад вчора об'явили, що залізниче сполучення в Англії продовж цілої зими буде значно обмежене. До того додано пояснення, що англійські залізниці мусіли віддати для допомоги Совєтському Союзові свої найкращі і найновіші паровози.
Це повідомлення є ознакою катастрофального становища Англії. Коли, наприклад, Німеччина тепер обмежує своє залізниче сполучення, то це цілком зрозуміле, коли зважимо, що Німеччина тепер мусить обслужити територію п'ять разів більшу, як давніше. А мотивація англійського обмеження руху — це просто не дуже дотепна брехня, бо англійські паровози, які нібито відступлено Совєтському Союзові, як відомо, мають таку довжину осей, яка виключає їх ужиття на совєтських рейках. Отже з цього повідомлення ясно, що комунікаційні відносини в Англії дуже незадовільні.
Вимоги Австралії
Берлін, 29 листопада. На вимогу австралійського головнокомандуючого Блемея, — повідомляє агентство Рейтер — уряд Австралії повідомив Англію про своє бажання, щоб у майбутньому у всіх боях на Середньому Сході австралійські війська діяли як об'єднаний корпус, а не на різних відтинках фронту.
З своїх досвідів у Греції і на Креті австралійці зробили висновок, що вони вже досить довго мусіли боротися там, де вони були тільки кормом для гармат і охоронним щитом для англійських військ з метрополії. Навіть далека Австралія сьогодні вже зовсім прозріла.
Словаки на фронті навколо Ростова над Доном
Берлін, 29 листопада. Швидка словацька дивізія — як повідомляє словацьке воєнне звідомлення — від часу боїв над Дніпром просунулася майже 700 кілометрів далі на схід. Тепер ця дивізія бере участь у прочищенні і забезпеченні району довкола занятого Ростова над Доном, де вона при незначних власних утратах постійно відбиває безуспішні контратаки ворога.
Японці про напад СДА на Гуяну
Берлін, 29 листопада. У зв'язку з нападом Рузвельта на Голландську Гуяну пише японська газета "Токіо Асагі Шімбюн": "Рузвельтові мотиви для зайняття Голландської Гуяни дуже нестійкі. Вашінгтон ніколи не зможе морально виправдати перед світом цього кроку. Пожадливість Сполучених Держав на південно-американські території, а передусім на французькі володіння, надто добре відома". 