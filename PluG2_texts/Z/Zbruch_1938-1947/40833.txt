Радимно відродилось.

Ярославщина.
На самій границі біля Ярослава і Перемишля, лежить мале містечко Радимно. Прегарна церква, орхестра і хор, основані заходами о. пароха Черкавського — це гордощі українського населення. Польська влада натискала, як могла, щоб довести до повної польонізації населення. І відпадали деякі галузки під здорового українського пня й ті, які видержали натиск — це сильно загартовані серед терпінь душі. Але впали пута страшної неволі і до містечка прийшли рідні працівники. Завдяки їхній праці Радимно змінило свій характер. Своя адміністраційна влада, своя торговля і свої крамниці, свої товариства і т. п. стали промотором до відродження призабутого містечка, в якому життя поплило повним руслом. У Радимні створено делєґатуpy УДК, в Ярославі і зорґанізовано низку більших і менших імпрез на радість своїх, сум і горе тих, які передше тут були "самовладними панами", і праця кипить. Доказом цього хай буде і цей районовий спортовий день молоді, що відбувся 18. серпня ц. р. і був радше районовим святом молоді та цей районовий попис садків, що відбувся 19. серпня ц. р. Обі імпрези влаштовано заходами Делєґатури У. Д. К. під проводом інж. Павла Клима. Приходимо на годину скоріше перед початком свята на військову площу, на якій зібралося вже багато громадян із Радимнящини, Ярославщини і Перемищини. Скрізь панує рух. Трибуни прикрашена килимами, жовто-блакитними прапорцями. Перед трибуною стояли високі машти з тризубом і спушеним прапором, оподалік гарна естрада, по обох боках трибуни сидячі місця для приявних, які заповнюють цілу площу. На трибуні заняли місця німецькі старшини та чільніші українські громадяни з посадником Михайлом Демковичем-Добрянським. В год. 15. чути голос сурми і відділи молоді зібралися на своїх місцях. В год. 15.25 знову голос сурми і відділи молоді під звуки маршевої пісні орхестри з Дрогоєва, уставилися в лави, лицем до прапору та до трибуни. На трикратний голос сурми, молодь станула "струнко", до прапору підійшли хорунжі в особах Городецького Р., Романчука І. та Гречуха І. і під звуки національного гимну підтягнули жовто-блакитний прапор у гору. З черги на голос сурми і приказ орґанізатора М. Янчури з лав молоді виступили провідники відділів та склали йому звіт. По звіті провідників на естраду виступив повітовий референт молоді Ю. Щирба, якому п. Янчура склав коротко загальний звіт. По звіті і привітах Ю. Щирба виголосив обдуману промову. Опісля п. Вол. Янда в імені місцевої делєґатури УДК. виголосив бадьору промову до молоді, та по німецьки до німецьких гостей. Далі п. М. Янчура відчитав привіти та короткою промовою привитав молодь. Паде наказ і під звуки маршевих пісень орхестри з Дрогоєва під управою М. Зорина відбулася дефіляда 17 гуртків молоді з 9-ох місцевостей, а саме: із Сосниці, Раримна, Сколошева, Дмитрович, Заболотців, Задіброви, Святого, Заміхова, Дрогоєва, дружини УСК. "Степ" з Бушкович, та УСК. "Лев" з Радимна. Дефіляду відбирав Ю. Щирба в товаристві м-ра Ісаєва та В. Янди. По дефіляді лави молоді вернулися на давні свої місця і щойно тоді почався попис відділів молоді. Приявні мали змогу приглянутись збірним, гуртовим та індивідуальним пописам молоді. І радувалися приявні з прегарних виступів молоді. Найкраще подобався приявним виступ мішаного хору під управою О. Накловича із піснею "Вкраїно Мати". Зчерги ввійшли перед трибуну дівчата з цілого радимнянського району під проводом Р. Городецького і виконали під звуки пісні "Як з Бережан" гарні вправи з палицями, а опісля дівчата зі Сосниці і Святого під проводом п. М. Ключник вправи з вінками під звуки пісні "Гей там у Вільхівцях". Кожний виступ нагороджували приявні бурхливими оплесками. І знову маршева пісня і пописи поодиноких гуртків ішли далі, згідно з програмою викликуючи загальне захоплення, признання та насолоду між приявними. Прегарно випали ритмічні вправи дівчат із Дмитрович під проводом Я. Ґрабовської до пісні "Чорна рілля". Вони теж під звуки орхестри до пісні "I шумить" відтанцювали національний танок. Опісля дівчата зі Сколошева під проводом В. Стопи гарно виконали вправи палицями, а дівчата зі Заболотців ритмічні вправи. Зчерги на естраді зявились у гарних гуцульських строях дівчата з Радимна. Сама їхня поява викликала вже бурю оплесків. Що не вмовкали підчас прегарно виконаного танку. Цей танок зустрінули приявні з повним признанням, зокрема для його аранжера І. Гречуна. На дальшу програму склалися вправи зі стяжками дівчат з Дмитрович, вправи зі серпами та ритмічні справи дівчат зі Сосниці і Засміхова. Опісля приявні мали змогу бачити за захоплюватись прегарними танками хлопців з Радимна під проводом та аранжовані І. Гречухом. Далі дівчата зі Святого виконали вдатно вправи з рушниками, а дівчата зі Заболотців під проводом п. М. Барбадин та зі Сосниці під проводом М. Балаш гарно відтанцювали під звуки орхестри національні танки. Після того приявні ще востаннє мали змогу насолоджуватись прегарним чумацьким танком, що його виконав по мистецьки танцюрист І. Гречух. Сама його поява на естраді в чумацькому строю викликала бурю оплесків. На закінчення сосницький хор під управою О. Накловича знаменито виконав вязанку пісень композиції Д. Котка та бадьору пісню "Засяло сонце". Після того і відбулися мячеві змагання між УСК "Лев" та УCK. "Степ" (Бушковичі) з нерішеним вислідом 0:0.
На другий день, 19. серпня ц. р. на тій самій площі відбувся районовий попис садків. У святі взяли участь садки радимнянського району зі своїми провідницями. Кожний виступ маленьких дітячок рясно оплескували батьки та приявні. Погода дописала і попис пройшов з повним успіхом, завдяки Делєґатурі УДК. в Радимні, та провідницям, які стільки напрацювались над малою дітворою. Так працює тепер забуте Радимно.
Ма-ро. 