◦ ◦ ◦ ◦ ◦

Доля українських письменників. Від особи, добре зорієнтованої в колишніх підсовєтських відносинах в Україні, змогли ми довідатися про долю деяких наших письменників. Отак померли: Микола Зеров і Павло Филипович, професори Київського Університету і два чільні представники неоклясичного напрямку в українській поезії. До останніх часів перебували вони на засланні коло Медяної Гути за Петербургом. Далі помер у жовтні 1939 р. у Владикавказі на засланні М. Івченко, відомий новеліст і повістяр, засуджений 1930 р. в процесі Спілки В. У. Ярослав Стешенко та один з найвидатніших поетів 30-их рр. Евген Плужник. Цього останнього добили в Сибірі сухоти. Відомий критик А. Ніковський, також засуджений у процесі С.В.У., був до останніх часів на Соловках. Лесь Курбас, режисер найкращого свого часу театру в Україні "Березіль", працює десь перевізником на ріці коло Мурманя. Про багатьох інших, як Антоненко-Давидович, Слісаренко, Досвітній, Підмогильний, Тулуб, відомо лиш стільки, що вони вивезені і пропали. 