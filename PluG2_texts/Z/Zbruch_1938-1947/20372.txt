Траґічний випадок лещетаря. — Дві камяниці, три жінки.

Траґічний випадок лещетаря. 19. ц. м. підчас лещетарських змагань в Орові к. Борислава прокурент Б. Ґ. К. у Дрогобичі Ігнатій Лехович, відомий польський спортовець, капітан "Юнака" зїздив на лещетах з гори так нещасливо, що настромився на ціпок, зломив собі носову насаду, при чому ціпок застряг у лівім оці та сильно пошкодив. Лікарі побоюються, щоб Ляхович зовсім не стратив ока. Траґічна пригода спортовця викликала у Дрогобичі сильне вражіння.
Дві камяниці, три жінки. 37-літній Ґедале Панський із Бендзіна, власник двох камяниць, покинув жінку й діти. Ціла подія виглядає так: Панський виїхав перед 5 роками з Бендзіна до Криниці, буцімто за працею, залишивши жінку і діти без ніяких життєвих засобів. За тих 5 літ Панський не давав про себе ніякого знаку життя, тому теж жінка почала шукати за загубленим. Небавом Панський знайшовся, але виявилося при тім, що він за той час успів двічі оженитися, при чому востаннє мешкав із третою жінкою у Краснику. Найцікавіше з цілої халепи те, що Панський приїздив тайком кожного місяця до Бендзіна, щоб заінкасувати чинші від адміністратора своїх камяниць. Очевидно жінка ч. І не погодилася з новою ситуацією і зложила проти Ґедалія Панського скаргу. Суд признав Панського винуватим, засудив його на 1 рік вязниці та на 5.000 зол. для законної жінки й дітей. 