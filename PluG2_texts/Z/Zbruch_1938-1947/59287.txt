◦ ◦ ◦ ◦ ◦

Назріває конфлікт СДА з Японією
Берлін, 26 листопада. Згідно з останніми повідомленнями, Сполучені Держави Америки готуються до війни на Далекому Сході. З тією метою поспішно будуються в південно-східному Китаю військово-повітряні бази, які мають бути використані проти Японії. Новозеляндський і австралійський уряди заявили, що на випадок війни Сполучених Держав Америки з Японією вони також приступлять до неї, і їхні війська візьмуть у цій війні участь. — В Японії побудовано новий велетенський аеродром, більший від усіх, що там досі існували.
Ню-Йоркський представник газети "Ніші Ніші". Такада, що приїхав до Вашінгтону як спеціяльний кореспондент на час переговорів, думає, що переговори між Японією і Сполученими Державами стрінули труднощі. Уряд СДА не бачить жодної можливості для позитивного закінчення ані необхідності продовжувати переговори — пише Такада, — поки японці не відступлять від трьох пунктів прем'єр-міністра Тойо. Далі Такада каже, що у Вашінгтоні є різні думки про розмови Гелла з послами Австралії і Голяндії. На думку одних, державний секретар СДА мав намір тільки повідомити чужих дипломатів про погляди Японії, коли знов інші думають, що Гелл обговорив з ними всі можливості на випадок розбиття японсько-американських переговорів. Коментатор газети "Ніші Ніші" підкреслює, що міністр закордонних справ на засіданні парламенту висловив думку, що переговори не потривають довго. Але між тим знов минув майже тиждень від часу відновлення переговорів. Правдоподібно — сказано далі в коментарі — тепер з британського, голяндського й австралійського боку робляться спроби вплинути на хід розмов. Коли навіть звідомлення з інших країн говорять щось інше, заявляє при кінці "Ніші Ніші" — то ми мусимо бути дуже обережні, щоб не дати себе зловити на тактичне зволікання Сполучених Держав. Японія тепер морально і матеріяльно готове до діяння.
Офіційні японські кола рішуче заперечують закордонні повідомлення про те, нібито з приводу проблем Індокитаю відносини між Францією та Японією тепер мають бути напружені.
Замерзлі трупи 350 китайців
Берлін, 26 листопада. Хвиля морозів на Далекому Сході забрала знову в Шангаю велике число жертв. В останніх днях знайдено замерзлі трупи неменше чим 250 китайських прошаків, а між тим більше як сто дітей, які поховалися були в своїх норах.
Австралійські війська прибули до Сінгапуру
Шангай, 26 листопада. До Сінгапуру прибуло досить велике число нових австралійських військ. Нові військові з'єднання складаються з підкріплень і резерв для австралійських контингентів, які тепер перебувають в Сінгапурі. Ці підкріплення складаються з технічного та летунського персоналу, а також з одної групи санітарок, які сповнятимуть службу в австралійських відділах.
Літвінов у Тегерані їде до Вашінгтону
Анкара, 26 листопада. Коли товариш Літвінов, новий большевицький амбасадор у Вашінгтоні, з'явився з своєю жінкою на аеродромі в Тегерані, щоб виїхати дальше в Каіро, то один урядовець англійської повітряної лінії відправив його з заввагою, що в літаку вже немає жодного місця більше. А коли літак відлетів без нього, то Літвінов забрав свої клунки і відправився назад до свого готелю в Тегерані.
Англійці в Сербії прикидались комуністами
Берлін, 26 листопада. Під час ліквідування комуністичних банд у Сербії знайдено при двох поляглих комуністах папери, з яких показується, що ті обидва авантюристи були англійськими офіцерами. Від часу розгрому Югославії скривалися вони в лісах. Газета пише, що це відомо, що між комуністичними бандами скривається багато англійських громадян.
Шведські втрати 107 кораблів
Берлін, 26 листопада. Швеція втратила досі 107 кораблів у 208.597 рбт., 24 кораблі в 53 тисячі 764 рбт.
Грузини втікають до Туреччини
Берлін, 26 листопада. Американські кореспонденти повідомляють з Анкари та з Краснодару на Кавказі, що в Батумі та в Баку почалася загальна евакуація. Контроль на совєтсько-турецькому кордоні дуже загострений, бо в останньому часі пробувало дістатися до Туреччини багато втікачів. Це були переважно грузинські націоналісти. НКВД перевело в Грузії масові арештування і там було безліч розстрілів. Всетаки поодиноким втікачам вдається, подекуди на човнах передістатися до Туреччини. Турецький уряд мав уже інтернувати кілька тисяч таких утікачів, що дісталися туди Чорним морем.
Державний акт у залі Амбасадорів — підписання пакту на дальших п'ять років
Берлін, 26 листопада. Сьогодні в залі Амбасадорів нової Державної Канцелярії в Берліні відбувся державний акт, який через приступлення Болгарії, Данії, Фінляндії, Хорватії, Румунії, Словаччини і Китаю до антикомінтернівського пакту стався подією усесвітньо-політичного значення. Великонімецьке радіо передавало вирізки з державного акту. Урочистість почалася о годині 12.30. В імені Фірера і Уряду Німеччини міністр закордонних справ фон Ріббентроп привітав представників держав, об'єднаних в антикомінтернівському пакті та представників тих урядів, які послідували запрошенню дотеперішніх учасників пакту.
Після того, як представники об'єднаних у пакті держав підписали протокол про продовження антикомінтернівського пакту на дальших п'ять років, представники шістьох европейських країн: Болгарії, Данії, Фінляндії, Хорватії, Румунії і Словаччини в урочистій формі об'явили про приступлення їхніх країн до цього пакту проти большевицького ворога світу.
Після того німецький міністр закордонних справ відчитав телеграму китайського міністра закордонних справ д-ра Тсумін-Є до уряду Німеччини, згідно з якою китайський національний уряд також приступив до антикомінтернівського пакту.
Під час державного акту були присутні, крім перебуваючих у Берліні державних діячів країн, об'єднаних в антикомінтернівському пакті, також члени делегацій, далі дипломатичний корпус держав-учасників пакту та представники німецької і закордонної преси. 