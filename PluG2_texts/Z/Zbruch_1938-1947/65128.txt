◦ ◦ ◦ ◦

Кріппс, що вертається з невдачної поїздки до Індії, прибув уже до Лондону.
Сталін вислав 40-членну делегацію з СССР до Оттави, щоб добиватися підмоги з ЗДА.
У Лондоні виголосив промову міністр Етлі. Тон його промови був мінорний. Він заявив, що цей рік для Вел. Британії є критичний.
Між Японією і Таї підписано нову господарську умову. Устійнено парітет обох валют.
Дня 29 квітня, у день народин Тенно, наладнують цивільні установи на острові Ява.
Австралійський прем'єр Кертін признав, що есмінець "Вампір", 1090 брг., затоплений.
З на годи дня народин Фюрера Адольфа Гітлера президент д-р Гаха передав від Протекторату лазаретний поїзд для ранених. Поїзд модерно збудований, складається з 28 вагонів, а обчислений на 280 ранених.
Новий французький шеф уряду Ляваль виголосив через радіо промову до французького народу, в якій зобразив ролю Франції у Новій Европі. Виповідження війни Німеччині назвав злочином.
Міністр закорд. справ Вел. Британії, Іден заявив у Палаті Громад, що звідомлення Черчіля про воєнне становище подадуть підчас тайної наради.
У Швеції знизили приділ м'яса на 240 грамів тижнево.
В Англії ввели карткову систему за зужиття газу й електрики. Намагаються щадити вугілля.
З технічних причин, а саме через потребу перекласти зізнання свідків для підсудних, пересунуто процес в Анкарі на 29 квітня.
Словацьке міністерство справедливости випрацювало проєкт закону про заборону роздріблювати сільсько-господарську землю. Цей новий законопроєкт спирається на новому німецькому спадковому праві. Він заборонює поділ сільсько-господарських маєтків при ріллі і луках на парцелі нижче пів гектара, а при пасовиськах на парцелі нижче двох гектарів.
Японські перемоги у провінціях Ільо-Ільо та Антіко
ТОКІО, 22 квітня. — В Токіо скасували затемнення. Почавши від 20 квітня, має Токіо вечором знову свій звичайний вигляд. Цим розпорядженням дали японці відповідь на перший повітряний налет проти їхньої столиці.
ТОКІО, 22 квітня. — Американсько-філіппінські війська завернули на острові Паней до рівнини, що її японці майже звідусіль обложили. Інша група японських літаків на світанку 21 квітня бомбардувала важко скупчення ворожих частин в гірському терені на північ від міста Цебу. Всі японські бомбардувальники вернулися на бази.
ТОКІО, 22 квітня. — Цісарська головна кватира повідомила, що японське морське летунство, налітаючи кількома наворотами на порт Моресбай та порт Дарвін, а також у повітряних боях з ворожими літаками, які налітали на японські бази, знищило до 21 квітня 66 ворожих літаків. Власних втрат мало японське летунство всього 6 літаків.
ТОКІО, 22 квітня. — Посуваючися на острові Паней безпереривно вперед, затіснюючи та окружуючи ворога в гірському терені, японські частини зустрілися з ним, як повідомляє агенція Домеї — 14 квітня на південь від Дюмарао, на границі провінції Капіц та Ільо. Шлях, який перетинає острів Паней з півночі на південь, попав у японські руки. Ворожі частини, кількістю около 3.000 вояків, яким було призначено боротися в межуючих зі собою провінціях Ільо-Ільо та Антіке, ставлять спротив.
ТОКІО, 22 квітня. — Японські бомбардувальники, в дорозі до острівної твердині Корреджідор відкрили — як повідомляє агенція Домеї — три великі озброєні торговельні пароплави, які намагалися втекти з манільського заливу. Після декількох атак, один пароплав затоплено, а другий важко пошкоджено.
Верховне Командування Німецьких Збройних Сил повідомляє.
В полосі Дінця здобули німецько-румунські відділи приступом сильно укріплені та підміновані передні позиції ворога і взяли деяке число полонених.
На середньому та північному відтинках східного фронту відкинено багато місцевих наступів ворога. В одному власному наступі з'єднання наземних військ і зброї СС прорвали сильно боронені ворожі позиції в лісі, взяли більше число полонених і здобули 13 гармат. З'єднання бойових і пробойових літаків заатакували залізничі споруди поза ворожим фронтом. 3 вагони муніції внаслідок цільного попадання бомб вилетіли в повітря. Прорвано багато залізничих шляхів і знищено безліч рухомого матеріялу.
У Північній Африці ніяких важніших бойових дій.
Поновлюваними повітряними налетами спричинено важкі пошкодження військовим спорудам в Ля-Валєтті та летовищам на острові Мальта. Ворог втратив 9 літаків, знищених на землі, та 7 — у повітряних боях над островом.
Легкі бойові літаки затопили перед південним англійським побережжям учора один ворожий торговельний корабель на 3 тисячі брт. Останньої ночі бойові літаки поцілили бомбами та спричинили експлозію фабрики і вибухових матеріялів у південній Англії. 