◦ ◦ ◦ ◦

Ювілей проф. Дмитра Николишина. Коломийське громадянство вшановує 40-річну письменницьку і громадянську працю проф. Дмитра Николишина концертом, що відбудеться в суботу, 17 квітня ц. р. в залі Українського Театру в Коломиї, Адреса Ювілейного Комітету: Коломия, Український Окружний Комітет, Театральна 25.
Померли: Ярослав Євген Олексин, соліцитатор позичкової каси в Щирці, кол. член всіх культурно-освітніх товариств Щирця, помер 2 квітня ц. р. у Львові внаслідок 7-річної недуги. Марія Кузьма, дружина б. довголітнього редактора "Діла" і "Свободи", в останньому часі працівничка в управі міста Львова (городничий відділ), померла по короткій недузі на тиф 5. квітня ц. р. у Львові і похоронена поруч свого чоловіка на Янівському цвинтарі. Вічна Їм пам'ять!
† Своєчасний командир Окремого Літинського Куреня при Білоцерківськім полку б. Армії УНР, полковник Яків Гальчевський-Войнаровський. Лицар Ордену "Хреста С. Петлюри", учасник боїв проти відвічного ворога українського народу — большевиків, згинув трагічно 22 березня 1943 р. у Пересоловичах на Холмщині в 49-му році життя, а похоронений 24 березня 1943 р. в Грубешові, про що сповіщаємо та схиляємо голову перед світлою Його пам'яттю. Командир б. Білоцерківського полку полк. Василь Будзилло зі старшинами та козаками. 