◦ ◦ ◦ ◦ ◦

Гайфа під бомбами
БЕРЛІН, 12. 6. — Головне Командування Німецьких Збройних Сил подає:
На Середземному морі німецькі летунські відділи вдатно заатакували з нових баз бритійські маґазини нафтової ропи і портові уладження у Гайфі. Наслідком багатьох вибухів спалахнули пожежі.
У Північній Африці німецько-італійська артилєрія розбила становище бритійської артилєрії біля Тобрука і примусила ворога припинити вогонь. Німецьке летунство успішно атакувало Марса-Матрук. Багато пожеж спалахнуло в бараках та складах погінних матеріялів.
Німецькі боєві літаки заатакували на східньому побережжі Шкотії і в Бристольському каналі два сильно забезпечені бритійські конвої, затопили з них два торговельні кораблі загальної містоти 10.000 тон і ушкодили пять інших торговельних кораблів і кораблів-цистерн так важко, що можна рахуватися з дальшими втратами корабельного тонажу. Підчас летунських атак на портові уладження при північному вході Бристольського каналу можна було побачити багато великих пожеж і декілька менших.
Ані вночі ані вдень не було ніяких ворожих дій над Німеччиною.
Підчас німецьких операцій на Креті рішальну участь прийняли: командант одної гірської дивізії ґенерал-майор Рінґель і команданти полків гірських стрільців, полковники Уц, Яіс і Кракав та командант одного полку гірської артилєрії полковник Вітман.
Портуґалія скріплює Азори
ЛІСАБОН, 12. 6. — Для дальшого скріплення ґарнізонів на Азорах відійшли в понеділок на ці острови нові частини портуґальських військ, головно піонірів. Щоденник "Ля Воз" пише у вступній статті про загроження портуґальських островів на Атлянтику Америкою. Навязуючи до останньої промови Рузвелта, щоденник пише м. ін.: "Америка перейнята офензивним духом і виступає як "протектор демократії", поширюючи обсяг свого життєвого простору. Якщо цей життєвий простір досягне Азорів або островів Зелен. Рога, корисних баз для мореплавби й летунства, тоді американські політики зажадають цих портуґальських островів без подання причин, без уваги на довговікову, загальнопризнану портуґальську суверенність. Портуґалія скріпляє тепер свої ґарнізони так, щоб забезпечити себе перед якимнебудь насиллям міжнароднього права.
Евакуують столицю Кипру
ШТОКГОЛЬМ, 12. 6. — Бритійська влада на острові Кипрі почала переводити евакуацію його столиці — міста Нікозії. Першусього жінки й діти дістали дозвіл шукати відповідних приміщень внутрі острову.
Масовий виїзд дипльоматів з Парижа
ПАРИЖ, 12, 6. — Біля 2.000 членів 36 дипльоматичних представництв виїхало з Парижа до Віші. Цей масовий виїзд дипльоматичних представництв є у звязку з домаганням Німеччини, щоб закордонні дипльомати залишили столицю Франції, бо осідком французького уряду від року є не Париж, а Віші, і приязність закордонних представництв у Парижі була зайва.
Французько-американські взаємини
УОШИНҐТОН, 12. 6. — В понеділок у полуднє відбулася вже віддавна очікувана зустріч між французьким амбасадором у Злучених Державах Гаєм та американським державним секретарем Голом. Зустріч відбулася в приватній хаті Гола й тривала більше як годину, але не довела до ніяких остаточних вислідів, хоч оба державні мужі дуже докладно обговорили всі справи, звязані з французько-американськими взаєминами. В звязку з тією розмовою французький амбасадор заявив представникам преси, що не сподівається розриву дипльоматичних взаємин між Злученими Державами та Францією. При тій нагоді Гай заперечив усі вістки про те, наче б то між маршалом Петеном і адміралом Дарляном із одного боку, та ґен. Вейґаном із другого, прийшло до якихось розходжень. Мало є французів, — сказав Гай — які не слухають наказів маршала Петена.
Французи відбили всі анґлійські атаки
АНКАРА, 12. 6. — Сирійсько-французька армія відбила всі спроби анґлійських і французьких частин, що пробували зайняти Сирію. Анґлійцям не вдалося вдержати зайнятого міста Мердюм і вони залишили його. Також потерпіли вони невдачу на півдні від Дамаску. Біля Бейруту не змогли вони сфорсувати французьких оборонних станиць, а протилетунська артилєрія розігнала анґлійські бомбовики. Після цих невдач ґен. Вільсон зажадав нових підмог.
Анґлійці висилають на Сирію індійські війська
АНКАРА, 12. 6. — До Анкари прийшли вісті, що індійські частини анґлійських військ перейшли сирійську границю на північному сході, саме в тому місці, що не було боронене. Але баґдадська залізнича лінія є далі у французьких руках.
Чункін уже непевний
ТОКІО, 12. 6. — З достовірних джерел доходять вісті, що китайський уряд Чанкайшека задумує перенести осідок з Чункіну на дальшу провінцію, бо японці вже надто часто налітають на це місто. Загранична кольонія в Чункіні налягає щораз більше на те перенесення, бо в останньому часі в дні 6. червня впало жертвою налетів чимало вищих урядовців. 