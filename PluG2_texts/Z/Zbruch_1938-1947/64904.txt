◦ ◦ ◦ ◦ ◦

Домівка ЛМК відкрита. Починаючи від 15-го квітня ц. р. домівка Літературно-Мистецького Клюбу при УЦК у Львові, вул. 29-го Червня ч. 10. відкрита для членів щоденно віл год. 10-ої до 22-ої. У домівці багато газет. Телефон Клюбу: 262-46.
Студії Образотворчого Мистецтва. В Інституті Народної Творчости — Відділі Культурної Праці УЦК зорганізовано Студію Образотворчого Мистецтва з відділами: малярським, графічним, скульптури та прикладного мистецтва. Студія ділиться на два відділи: постійний і заочний. Від учора ведуться вступні іспити вступаючих до Студії. Речинець зголошень до 20-го квітня ц. р. Ближчі інформації подає дирекція Інституту — Львів, вул. Францішканська 7.
Берлінський камерний хор. До Львова приїхав камерний хор із Берліна. Він виступить із концертом у неділю. 19-го квітня ц. р. в залі Оперного Театру.
Нові розпорядки Німецької Пошти Схід. У поштовій сполуці Генерал-Губернаторства з Білостоцькою округою обов'язує така сама поштова тарифа, що й у внутрішньому поштовому русі в Генерал-Губернаторстві. Вже наладнано обмежену поштову сполуку з Бельгією і зайнятою частиною Франції (за винятком Альзації й Льотарингії), але користуватися нею можуть виключно німці з Німеччини.
Відщурення Львова. Згідно з урядовим зарядженням буде переведена у Львові в найближчому часі акція відщурення. У зв'язку з цим Міський Уряд Здоров'я у Львові розписує конкурс оферт на переведення відщурення. Підприємства, які розпоряджають відповідним персоналом, можуть складати свої оферти у Міській Санітарній Стації, пл. Місіонарська ч. 2, до 20-го квітня ц. р. Ближчі пояснення можна дістати щоденно особисто або телефонічно (тел. ч. 224-18) у керівництві Міської Санітарної Стації. 