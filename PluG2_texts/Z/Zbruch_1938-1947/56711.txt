◦ ◦ ◦ ◦ ◦

Арештування в Індії
Амстердам, 27 вересня. Згідно з офіційним повідомленням британського уряду, арештовано досі в Індії в наслідок акції пасивного опору 2.129 осіб. Між арештованими є 28 колишніх гіндуських міністрів та 299 депутатів різних провінційних гіндуських парламентів.
Німецькі бомби на совєтські фабрики
Берлін, 27 вересня. Під час нічних атак німецьких боєвих літаків на споруди забезпечення і воєнні фабрики в Москві і Тулі, німецьке летунство вжило вночі на 25 вересня дальших літаків до атак на фабрики амуніції і вибухових матеріялів на середньому відтинку за большевицькими лініями.
Португалія готовиться до оборони
Лісбона, 27 вересня. Португальський уряд поробив усі заходи, щоб розбудувати укріплення на Азорах, Капвердійських островах та на Мадейрі. Відповідно до цього підготовляють в Португалії нові військові контингенти, які матимуть завдання розбудови. В суботу виїхав уже пароплав "Люренцо Маргус" з одним контингентом військ на Капвердійські острови. Так само прикладає лісбонський уряд головну увагу африканським гарнізонам Португалії.
Америці не грозить небезпека
Берлін, 27 вересня. Американська газета "Чікаго Дейлі Трібюн" видрукувала статтю, в якій виступає проти воєнного нацьковування. Америці — пише ця газета — не грозить ніяка інвазія. Такі вістки поширюють тільки Рузвельт та його помічники, щоб виправдати свій маратонський біг до війни. Досі було так: Англія давала гроші, а хтось інший — військо. Тепер від Америки вимагають одного і другого.
Комуністична акція в домініях
Ню-Йорк, 27 вересня. Зі звіту "Ню-Йорк Таймс" ясно, що в Новозеляндії зросла комуністична діяльність. Часопис стверджує, що підпільна робота комуністів від якогось часу, а головно від початку війни, прибрала на силі. Від коли совєти стали союзником англійської імперії, останні межі розкладової агітації щезли. Недаром Новозеляндська комуністична партія подала до відома, що в найближчих виборах вона просуне щонайменше трьох послів.
Німецька артилерія під Ленінградом
Берлін, 27 вересня. Оперуюча на північному відтинку східного фронту важка німецька артилерія поборювала з добрими успіхами 24 вересня кораблі пристані Ленінграду. Від цільних стрілів вибухла пожежа на кораблі в 10.000 тон. Совєтські воєнні кораблі, які намагалися інтервеніювати в сухопутніх боях, опинились під успішним вогнем німецьких важких гармат.
Маршал Петен перед легіонерами
Берн, 27 вересня. "Два Офіс" повідомляє з Аннесі, що у промові до легіонерів у цьому місті заявив маршал Петен м. ін.: Ми зорганізуємо Францію і спробуємо місцеве життя вбудувати у загальне життя нації. Врешті "Карту праці", яка матиме такий вислід, що піддержуватиме щиру приязнь між робітниками. Спрямуйте свої очі ясно в майбутнє. Ви знаєте, як я готов помагати. Від нашої доброї волі залежне все.
Хитання американської біржі
Берлін, 27 вересня. Безупинні перемоги Німеччини на Сході і в боях проти Англії викликали поважне затривоження серед англійської та американської плутократії, яка вже поважно загрожена у своїх інтересах. Згідно з повідомленнями з Ню-Йорку, це затривоження виявилося безпосередньо на ню-йорській біржі, яка завжди була і є вразливим барометром на всякі ускладнення політичного змісту. Треба надіятися на поважні хитання і зміни в дотеперішніх біржевих акціях і операціях цієї біржі.
Хорватсько-болгарський договір
Загреб, 27 вересня. Хорватсько-болгарські переговори покінчились в четвер у Загребі підписанням торговельного договору.
Дальші теренові здобутки на Сході
Берлін, 27 вересня. Німецькі частини осягнули в боях 24 вересня дальші теренові здобутки на південнім відтинку східного фронту. В успішних боях цього дня захоплено в полон 1.000 вояків і знищено 12 совєтських танків. Німецькі частини взяли крім цього 600 коней. Большевики мали в тих боях знову важкі і криваві втрати. На боєвому терені одної німецької передньої частини нараховано 24 вересня більш 700 убитих совєтських вояків.
Німецьке патрульне судно зіткнулося з одним совєтським швидкохідним катером і затопило його артилерійським огнем.
Після англійських, тепер вже також австралійські священники моляться за перемогу Совєтського Союзу та вимагають від уряду дати йому допомогу.
Англійські збройні сили перейшли з 17 вереснем до правильних наступальних дій на французьку колонію Сомалі. Воєнні кораблі зігнали всі постачальні кораблі, призначені для Джібуті, і затопили їх.
Англійські літаки збомбардували 20 вересня неузброєний французький транспортний корабель "Монсолет", який їхав у Марсей.
Верховна Рада Совєтів розв'язала формально республіку німців, яких знад Волги заслано в Сибір. 