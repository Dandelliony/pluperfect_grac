◦ ◦ ◦ ◦ ◦ ◦ ◦

Прибуття німецької делегації. 30 жовтня в Москву прибула німецька делегація на чолі з повноважним міністром п. К. Шнурре для обговорення ходу виконання радянсько-німецької господарської угоди. На Білоруському вокзалі делегацію зустріли: зав. центральноєвропейським відділом НКЗС т. А. М. Александров, нач. протокольної частини НКЗТ т. С. М. Вшивков, нач. сектору відділу торгових договорів НКЗТ т. С П. Точилін і старший референт протокольного відділу НКЗС т. П. А. Бушуєв, а також склад німецького посольства на чолі з надзвичайним і повноважним послом п. фон дер Шуленбург.
Повідомлення ТАРС. Агентство Рейтер поширює повідомлення, надруковане в американській газеті "Нью-Йорк Таймс", у якому говориться, що за останні дні в Грецію прибули з Радянського Союзу воєнні літаки в кількості не то 120, не то 150 штук. ТАРС уповноважений заявити, що все це повідомлення Рейтера є фантазією його авторів і ні в якій мірі не відповідає дійсності. 