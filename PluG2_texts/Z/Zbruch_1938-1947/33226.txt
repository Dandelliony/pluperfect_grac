◦ ◦ ◦ ◦ ◦ ◦ ◦

Вечір в повпредстві СРСР у Берліні з нагоди XXII роковин РСЧА. 23 лютого в повпредстві СРСР у Берліні був влаштований вечір з нагоди святкування ХХІІ роковин Робітничо-Селянської Червоної Армії і Військово-Морського Флоту.
На вечорі були присутні головнокомандуючий німецькою армією генерал Браухіч, керівник верховного командування німецьких озброєних сил генерал Кейтель і ряд інших видатних військових чинів. На вечорі були присутні також військові представники всіх іноземних посольств у Німеччині.
Повпред СРСР у Німеччині тов. Шкварцев у короткому тості привітав гостей, що зібралися, і відмітив значення XXII роковин Робітничо-Селянської Червоної Армії і Військово-Морського Флоту для народів СРСР. З тостом-відповіддю виступив головнокомандуючий німецькою армією генерал Браухіч. Він відмітив величезне значення радянської армії в мирному будівництві Радянського Союзу. Радянська армія і флот, заявив генерал Браухіч, розв'язали величезні культурні завдання, "весь світ і особливо Німеччина, — сказав він, — з великою увагою стежать за розвитком озброєних сил Радянського Союзу". (ТАРС).
Вирок над бандою Желізного. Закінчилося слухання справи зграї грабіжників і вбивців, яка орудувала у Львові, організована відомим бандитом-рецидивістом Романом Желізним. Всі учасники банди під час судового процесу визнали себе винними в організації ряду великих збройних пограбувань. Р. Желізний визнав себе винним також в убивстві міліціонера Коллєра.
Розглянувши справу банди Желізного суд засудив грабителів-рецидивістів Р. М. Желізного, М. М. Данилка (Сонту), В. А. Мороза, В. К. Беднарика, Т. П. Буряка і Г. М. Барнштейна — до вищої міри соціального захисту — розстрілу. Обвинуваченого П. П. Пенського засуджено на 10 років позбавлення волі в далеких місцевостях Радянського Союзу, Р. Л. Сусідку — на 1 рік позбавлення волі. Я. Я. Круцик, як соціально опасний елемент засуджена до адміністративного вислання. 3. Я. Слив'яка виправдано.
Оперзведення штабу Ленінградського Військового Округу. Протягом 24 лютого на Карельському перешийку сильний снігопад і туман заважали бойовим діям наших військ. Нашими військами зайнято по фронту 28 оборонних укріплених пунктів противника, з них 19 залізобетонних артилерійських споруд.
Наші частини з боєм зайняли сильно укріплені залізобетонними спорудами острови Койвісто (Бьєрке), Піурін-Саарі і Піі-Саарі. На островах захоплені 22 гармати, з них 12 важких берегових баштових гармат (в десять і шість дюймів), польові і зенітні гармати, велика кількість станкових кулеметів, склади боєприпасів і воєнного майна. На інших ділянках фронту без істотних змін. Через погану погоду дії нашої авіації обмежились розвідувальними польотами.
***
Протягом 25 лютого на Карельському перешийку наші частини, переборюючи укріплення противника, зайняли 28 оборонних укріплених пунктів, з них 8 залізобетонних артилерійських споруд. Неодноразові спроби противника контратакувати наші частини, відбиті з великими для нього втратами.
На інших ділянках фронту не відбулось нічого істотного. Наша авіація провела в ряді районів успішне бомбардування військ противника. У повітряних боях збито 10 літаків противника. 