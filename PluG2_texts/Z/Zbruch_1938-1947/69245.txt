Вислід Першого Краєвого Конкурсу Хорів у Львові

Дрогобич, Яворів і Острів — переможцями
Вчора закінчився Перший Краєвий Конкурс Хорів Галичини у Львові. Після переслухання всіх хорів жюрі під проводом заступника голови УЦК, д-ра Костя Паньківського та у такому складі: керманич Відділу Культурної Праці УЦК, мгр Кушнір, директор Інституту Народної Творчости. о. проф. Сапрун, керівник Кабінету Музичного Мистецтва ІНТ, д-р Цегельський. референт того ж Кабінету, проф. Козак, директор Державної Музичної Школи, д-р Барвінський, композитор, д-р Людкевич, проф. Любінецький, д-р Лисько, проф. Москвичів, през. д-р Волошин, д-р Колесса, дир. Туркевич, проф. Вітушинський, проф. Прокопович, проф. Шухевич, д-р Лужницький, проф. Кульчицька, п. Попель, проф. Михалевич, проф. Гургула і професор Малюца пішло на нараду та винесло такі рішення:
Перш за все жюрі вирішило проводити оцінку хорів — учасників Конкурсу у двох напрямках:
1) Оцінку мистецького рівня хорів і праці їхніх дириґентів.
2) Оцінку народної ноші, в якій виступали хори.
З огляду на оцінку мистецького рівня оцінено хори в такому порядку.
а) Сільські хори:
1) Острів, 2) Печеніжин, 3) Наконечне, 4) Піддністряни, 5) Базар, 6) Любінь Великий, 7) Бутини, 8) Путятинці, 9) Радча, 10) Биків, 11) Рошнів, 12) Мушина, 13) Букова, 14) Ришкова Воля.
б) Міські хори.
1) Яворів, 2) Косів, 3) Сянік, 4) Теребовля, 5) Ходорів, 6) Заліщики, 7) Підгайці, 8) Турка, 9) Глиняни.
Хор із Криниці, як шкільний, не клясифіковано, нагороджуючи його, як інші (про що нище).
в) Репрезентативні хори:
1) Дрогобицький "Боян", 2) Зразковий Чоловічий Хор Інституту Народної Творчостн у Львові "Сурма", 3) Станиславівський чоловічий хор "Думка". 4) Станиславівський мішаний хор "Боян".
Споміж виступаючих на конкурсі диригентів відмічено:
п. Яков’яка з Печеніжина (сільський хор), п. Прокоп'яка з Ходорова (міський хор), композитора, д-ра Миколу Колессу (репрезентативний хор).
Черга хорів-учасників Конкурсу, відмічених за народну ношу:
1) Заліщики, 2) Косів, 3) Наконечне, 4) Радча, 5) Печеніжин, 6) Сянік, 7) Мушина.
Нагороди:
Жюрі вирішило нагородити всі хори і всіх диригентів по 1500 зол. Крім цього сільські хори, що зайняли місця від 4 до 8 (включно) отримали додатково по 500 зол.
Три перші хори так сільські як міські і репрезентативні дістають мандрівні премії, які після трьох переможних Конкурсів залишаються за хором на власність. Є це цінні предмети, яких фундаторами є: УЦК, Центросоюз, Народна Торгівля, Співробітники Центросоюзу, Маслосоюз, Центробанк, Комерція, Спілка Образотворчих Мистців і Дністер.
Відмічені диригенти отримують три премії в цінних предметах. Крім цього всі диригенти одержують срібні диригентські палочки, які уфундувала Народна Торгівля.
Нагороджені хори за народну ношу отримують:
Заліщики, Наконечне і Сянік по 360 мотків ниток до вишивання, уфундовані Комерцією Косів, Радче, Печеніжин і Мушина дістають по 250 зол.
Публичне проголошення вислідів Першого Краєвого Конкурсу Хорів і роздача премій відбудеться сьогодні, в неділю, 2-го серпня в 10 год. ранку в залі Оперного Театру. Після цього в год. 11,30 Великий Фестиваль із виступами найкращих хорів і загальним виступом усіх хорів під управою о. дир. С. Сапруна. 