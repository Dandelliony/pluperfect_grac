◦ ◦ ◦ ◦

Українські радіопередачі. Завтра, в понеділок, 10-го серпня, в часі від год. 10.30 до 11-ої ранку Львівська Радіовисильня передає концерт українських народних пісень для сольового голосу та у фортепіянних обрібках. — У середу, 12-го серпня, в цьому ж часі народна музика у виконанні хору Є. Козака, Іванни Приймової (меццосопран) і бандуриста Зиновія Штокалка. — В четвер, 13-го серпня, в тому самому часі — концерт пісень і дуетів у виконанні Олени Лозицької та Дометія Йохи. — У п'ятницю, 14-серпня, в часі від год. 10,30 до 11-ої ранку передача для дітей із участю А. Єзєрської, А. Бендерського та Р. Савицького.
Студія танку в ІНТ. Завтра, в понеділок, 10-го серпня, в 16-ій год. пополудні починається знову після літніх ферій навчання у Студії танку при ІНТ у Львові, вул. Францішканська 7.
Фармацевтичні кінцеві іспити. Дня 15-го вересня 1942 починаються на Державних фармацевтичних Фахових Курсах у Львові фармацевтичні кінцеві іспити в німецькій мові, а саме: 1) для давніх студентів фармації, які склали свій дипломний іспит по 1-ім вересня 1939 р. перед польськими чи радянськими комісіями; 2) для давніх студентів фармації, які склали частинні іспити, але не покінчили дипломового іспиту; 3) для давніх студентів фармації, що покінчили фармацевтичні студії, але ще не склали ніяких іспитів. — Хто хоче здавати фармацевтичний кінцевий іспит, той має до 1-го вересня 1942 письменно зголоситись у Директора Державних Фармацевтичних Фахових Курсів у Львові, Пекарська вул. 52. До цеї заяви треба долучити такі прилоги, якщо вони вже не находяться в Директора Фахових Курсів: 1) Життєпис написаний в німецькій мові; 2) метрику народин; 3) всі докази дотеперішніх студій та іспитів в ориґіналі та в удостовіренім німецькім перекладі; 4) лікарське свідоцтво здоров'я в німецькій мові; 5) заяву замість присяги щодо арійського походження. — Директор Державних Фахових Курсів у Львові. 