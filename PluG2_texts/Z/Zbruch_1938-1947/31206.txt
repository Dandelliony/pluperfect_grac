◦ ◦ ◦ ◦ ◦ ◦ ◦

Нота народного комісара закордонних справ тов. Молотова японському послу п. Того
Москва, 31 грудня 1939 року.
Пане посол.
В зв'язку з підписанням цього числа протоколу про залишення в силі на 1940 рік риболовної конвенції між Союзом Радянських Соціалістичних Республік і Японією, підписаної 23 січня 1928 року, і доданих до неї документів, підписаних того ж числа, маю честь довести до вашого відома про нижчеподане:
1. Уряд Союзу Радянських Соціалістичних Республік згодний відновити на попередніх умовах строком по 31 грудня 1940 року дію укладених 3 листопада 1928 року спеціальних договорів на експлуатацію японськими підданими консервних заводів за номерами 11, 12, 13, 14, 18, 19, 21, 22, 27, 28, 29, 30, 31, 32, 33, 34, 36, 37, 39, 42 і прикріплених до них риболовних ділянок номера 104, 105, 106, 107, 108, 109, 110, 708, 742, 743, 757, 758, 766, 1767, 775, 776, 782, 829, 830, 837, 838, 839, 842, 847, 848, 854, 855, 857, 858, 860, 861, 866, 867, 975. 980, 981, 984, 985, 986, разом з належними до цих договорів документами і дальшими додатковими угодами.
2. Радянській державній промисловості на 1940 рік буде надана попередня норма улову риби лососевої породи, яка дорівнює 5.000.000 пудам.
3. Риболовні ділянки номера 523, 650, 674, 675, 1205, 1206, і 1288, строк аренди договорів яких минає в 1939 році, будуть поставлені на торги в 1940 році.
4. Японські рибопромисловці-арендатори риболовних ділянок на Тихоокеанському побережжі Союзу РСР, а таксамо японські піддані, які уклали з урядом Союзу РСР спеціальні договори на експлуатацію консервних заводів і прикріплених до них риболовних ділянок, матимуть можливість і в 1940 році, як і до цього часу, купувати у державного банку облігації Ако по курсу 32,5 ієн за стокарбованцеву облігацію. Ці облігації прийматимуться Дальрибою за їх номінальною вартістю в сплату арендних платежів, паушальованих податків, зборів і застав.
Однак, якщо вагова кількість чистого золота, яка відповідає вартості платежу за облігацію Ако, обчислена на підставі ціни золота, і курсу ієни в Нью-Йорку на день, що передує дню платежу за облігацію Ако, зміниться в порівнянні з ваговою кількістю чистого золота, відповідною вартості платежу за облігацію Ако, обчисленої на підставі ціни золота і курсу ієни в Нью-Йорку на 1 квітня 1939 року, то сума платежу за облігацію Ако буде відповідно збільшена або зменшена так, щоб вартість у чистому золоті платежу за облігацію Ако була б тією ж як і на 1 квітня 1939 року.
Користуюсь нагодою, щоб відновити запевнення в моїй високій до Вас пошані.
Народний комісар закордонних справ СРСР В. Молотов.
***
У ноті-відповіді японський посол п. Того повторив дослівно зміст вищенаведеної ноти і повідомив, що приймає її до відома. 