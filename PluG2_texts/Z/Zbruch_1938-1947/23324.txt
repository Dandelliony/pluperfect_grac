◦ ◦ ◦ ◦ ◦ ◦ ◦ ◦ ◦ ◦

Скомпліковані проблєми можуть легко довести до війни.
Але війна не є неминуча?
ЛЬОНДОН. 8. 6. ПАТ. В палаті льордів відбулася сьогодні дискусія на тему закордонної політики. Підчас анексії міністр Галіфакс виголосив експозе, яке подаємо у скороченю:
Льорд Галіфакс заявив, що Анґлія намагається брати під увагу окрему ситуацію, в якій находиться кожний із тих народів із якими Анґлія веде тепер переговори. Далі міністр нарікав на надто велику настирливість парляменту, який домагається інформацій і то передчаних. Велика Британія з тої причини і в куди гіршій ситуції від держав, які не користуються добродійністю вільних установ (Німеччину й Італію розумів під тими державами міністр). Відтак мін. Галіфакс проговорив деякі справи, що вяжуться з переговорами з поодинокими державами.
Що до Польщі мін Галіфакс пригадав заяву, що він її зложив після порозуміння з мін. Беком. Ґарантії Анґлії замінено на взаїмні гарантії аж до часу заключення постійної умови, яку небавом, на думку міністра, заключать. Ґарантії для Румунії та Греції не потребують дальших вияснень. З Туреччиною заведено першу стадію переговорів і небавом ці переговори будуть закінчені.
Переговори зі Совітами збув міністр Галіфакс кількома словами, не зраджуючи подробиць, заявляючи, що залишилася ще одна або дві перешкоди, з яких головною перешкодою є справа балтійських держав. Бритійський уряд — казав Галіфакс — не ваажає за відповідне накидуватися з ґарантіями державам, які їх собі не бажають.
Бритійський уряд не перекреслює згори всіх можливостей порозуміння з Німеччиною, але треба памятати, що Німеччина зломила низку своїх деклярацій після окупації Надренії, по Аншлюсі та по прилученню Судетів до Німеччини. Це був удар у довіря та вартість зобовязань у міжнародніх взаєминах. Покликуючися на кондолєнції, що їх Гітлєр і Мусоліні вислали анґлійському королеві з нагоди катастрофи підводного човна, що є виявом спільних гуманітарних почувань серед народів, мін. Галіфакс сподіється, що тривкість мира не буде перервана. Анґлія, Франція та держави, з якими вони звязані порозумінням, ніколи не вчинять аґресії, але минув той час, коли одностороння акція могла знищити незалежність европейської держави.
Анґлійський уряд бажає розглянути економічні питання як Німеччини, так теж інших держав Европи. Що до міжнародніх конференцій, Галіфакс сумнівався, чи вони поправили би ситуацію. Радше могли б її погіршити.
Льорд Галіфакс ствердив далі, що не над усіма німецькими домаганнями можна говорити при округлому столі, але одночасно він підкреслив, "що Велика Британія була б вдоволена, якби на будуче бодай деякі проблєми можна було розвязати переговорами". Далі мін. Галіфакс ствердив, що анґлійський нарід ішов на випадок потреби боронити свого способу життя і своєї ситуації у світі. Щоби звільнитися з тієї атмосфери непевности, яка панує від кількох місяців, по обох сторонах мусить витворитися переконання, що дане слово буде додержане. Треба привернути довіря до приречень.
Льорд Галіфакс не погоджується з поглядом, що війна неминуча. Правда, існують складні питання, які можуть до неї довести, та є особи, які можуть той конфлікт приспішити. Не зважаючи на те, які були би ходи війни та як довго вона тривала би, Галіфакс не сумнівається в її остаточний вислід. 