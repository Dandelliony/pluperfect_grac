Хто вчить наші діти?!

Накладом міністерства освіти у Варшаві вийшла книжка д-ра М. Фальського п. н. „Учителі в числах", якої зміст – це статистичні дані. Отже з оголошених статистичних даних виходить, що польська мова є рідною мовою для 89.8 відсотків учителів, українська мова (руська) для 4.8 відсотків учителів (статистика начислює на основі загального спису населення з 1931 р. 13.9 відсотків українців у Польщі, 68.9 відсотків поляків), білоруська для 0.18 відсотків учителів, російська для 0.4 відсотків учителів, німецька для 1.2 відс. і жидівська для 2.3 відс. Якщо приглянемося статистиці учителів у поодиноких воєвідствах — то оправа виглядатиме ще гірше. І так у поліському воєвідстві поляків є 14.5 відс., українців 62.6 відс., решта жиди і білорусини. Учителі: поляки — 2147, українців 5, білорусинів 2, росіян 10, жидів 105. У волинському воєвідстві: поляків є 16.6 відс., українців 68 відс., німців 2.4 відс., жидів 9.9 відс., зате учителів поляків 2987 (77 відс.!), українців 414 (10 відс.), жидів 234. Подібно виглядає статистика львівського, тернопільського і станиславівського воєвідства. 