◦ ◦ ◦ ◦ ◦ ◦ ◦

Продовольчі обмження в Англії
НЬЮ-ЙОРК, 28. (ТАРС). Агентство Юнайтед Пресс передає з Лондона, що міністр продовольчого постачання Вултон оголосить на початку січня про дальше зниження норми видачі м'яса в Англії. Передбачають, що тижнева норма буде скорочена в ціннісному виразі з 1 шилінга 10 пенсів на людину до 1 шилінга 6 пенсів. Можливо, буде запроваджена карткова система на свинину, ліверну ковбасу та інші продукти. Чекають також, що буде знижена норма споживання м'яса в ресторанах.
Згідно з заявою англійських експертів у питаннях продовольчого постачання, Англія, як і раніше, має на своїх складах достатню кількість усіх найважливіших продовольчих продуктів.
ЛОНДОН, 28. (ТАРС). Англійська преса повідомляє, що воєнне міністерство звернулося до міністерства продовольчого постачання з пропозицією про зниження норми видачі м'яса в тих частинах англійської армії, які не беруть безпосередньої участі у воєнних операціях. Чекають, що пропозиція воєнного міністерства буде прийнята.
Огляд воєнних дій в Албанії й Африці з 21 по 28 грудня
В Албанії грецькі війська продовжують вдержувати ініціативу воєнних дій. Найбільш запеклі бої відбуваються в південній частині фронту. Тут греки вже протягом двох тижнів намагаються прорвати основний оборонний рубіж італьянських військ, який прикриває шляхи на Валону і Берат. Фронтові атаки грецьких військ на Клісуру, Тепелене і Хімару були італьянцями відбиті. Тоді грецькі частини зробили спробу обійти основні вузли опору італьянців, використовуючи для цього вузькі гірські стежки. В результаті обхідного маневру грекам вдалося 22 грудня зайняти Хімару і цим самим прорвати правий фланг італьянського оборонного рубежу. Італьянські частини відступили на останній оборонний рубіж, який знаходиться вже на підступах до Валони. Грецькі війська продовжують переслідування противника і одночасно загрожують тилові італьянських військ, які обороняють Тепелене і місто Клісура, що вже наполовину оточене греками, які перерізали дорогу Клісура—Берат.
В північній частині фронту становище воюючих сторін лишилося без зміни. Всі спроби грецьких військ прорвати оборону італьянців і вийти до дороги Ельбасан—Лін лишилися безрезультатними. Основною причиною тимчасової стабілізації цієї ділянки фронту є посилення італьянських військ новоприбулими частинами, перевагою італьянської артилерії, особливо важкої, і, нарешті, кліматичними умовами. Глибокий сніг, що випав у горах Мокра і Камна, сильні морози і вітри відбиваються на воєнних діях обох воюючих сторін.
Англо-грецька авіація, крім взаємодії з наступаючими військами, робила неодноразові нальоти на Валону, Берат і інші пункти в тилу італьянських військ. Бомбардуванню італьянської авіації були піддані грецькі міста Флоріна, Корфу, а також транспорти на дорозі Флоріна—Корча.
Воєнні дії в Лівії відбуваються в основному навколо італьянської кріпості Бардія. Італьянські війська під командуванням генерала Бергонцолі, які відступили від Соллума, обороняються тепер за фортами Бардії. Англійським моторизованим частинам не вдалося вдертися в кріпость, і вони примушені чекати підходу нових частин і важкої артилерії. Підготовка до рішучого штурму Бардії проводиться вже протя гом останніх днів і виражається в безперервних бомбардуваннях Бардії англійськими морськими і повітряними силами.
Становище на кордоні Таї і Французського Індо-Китая
НЬЮ-ЙОРК, 28. (ТАРС). Як повідомляють американські кореспонденти з Бангкока (Таї), сутички між військами Таї і Французьского Індо-Китая на кордоні тривають. Згідно з опублікованим воєнними властями Таї офіціальним комюніке, 26       грудня в районах Араніа і Убол відбулася кулеметна перестрілка. 27 грудня відбулася 20-хвилинна кулеметна перестрілка поблизу Клінлук. Відмічається також, що 24 грудня артилерія Індо-Китая в районі міста Такек зробила 8 пострілів по позиціях військ Таї. У відповідь на це з боку Таї було зроблено 11 гарматних пострілів.
Як повідомляє агентство Ассошіейтед Пресс з Віші, французський уряд має намір послати делегації з Індо-Китая в Бангкок з метою врегулювання прикордонної суперечки між Таї і Індо-Китаєм. Зазначають, що французький уряд відхилив пропозицію Японії про арбітраж між Індо-Китаєм і Таї, заявивши про небажання приймати посередництво третьої сторони.
Фінляндський президент доручив формування нового уряду Пехконену
ХЕЛЬСІНКІ, 27. (ТАРС). Президент Фінляндії доручив губернаторові Уелаборгської губернії, члену аграрної партії Пехконену сформування нового уряду. Пехконен дай згоду і виїхав з Улеаборга в Хельсінкі.
Пехконен народився в 1882 р. В 1914 році був обраний депутатом сейму. З 1920 по 1921 рр. — міністр землеробства. З 1925 р. — губернатор Улеаборгської губернії. 