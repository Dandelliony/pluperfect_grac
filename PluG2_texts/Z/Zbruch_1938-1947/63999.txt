◦ ◦ ◦ ◦ ◦

Реколекції для панів. Управа Преображенської перкви повідомляє, що в днях 29-го (квітна неділя), 30-го та 31-го березня і 1-го квітня ц. р. відбудуться там реколекції для панів. Початок реколекційних наук щоденно в годині 18.30.
Реєстрація ремісників. Об'єднання Праці Українських Ремісників "Зоря" при Українському Комітеті на Львів—місто просить усіх ремісників, що не мають фахово-доповняючої школи та тому не можуть бути допущені до іспитів, обов'язково зареєструватись найпізніше 3-го квітня ц. р. Реєстрація відбувається щоденно в часі від год. 6-ої до 8-ої вечора в домівці "Зорі", Львів, вул. Вірменська ч. 25. 1-ий пов.
З життя с. Артасів. Жовква, 25 березня. У селі Артасів, Жовківського повіту, вже з самого початку створено при читальні "Просвіти" самоосвітній гурток. Цей гурток двічі у тиждень влаштовує сходини, підчас яких відбуваються виклади в історії рідного краю й початків землезнання. При читальні засновано теж аматорський гурток та хор. Від початку грудня мин. року аматорський гурток дав уже чотири вистави. З одною виставою їздив гурток на гостинний виступ до села Передримихи, де свою виставу відограв з великим успіхом. Гурток улаштував теж кілька концертів і академій. Між іншими врочисто вшановано свято "Просвіти", на якому голова Товариства о. Шпот відчитав гарно опрацьований та добре підібраний до свята і слухачів реферат. Тепер о. Шпот та одна учителька підготовляють концерт на Шевченківське свято.
Театральний гурток у Кунинах. Подібно, як в інших селах, так і в селі Кунини коло Жовкви, при читальні "Просвіти" створився аматорський гурток, який дуже гарно працює. Під умілим проводом п. Василя Самуляка цей гурток за 1941 р. дав 9 вистав, як пр. "Наталка Полтавка", "Давно те діялось", "Юлія" та інші. Остання вистава-драма була "Ой, не ходи, Грицю". Слід зазначити, що деякі актори, головно діти, виказують правдивий сценічний талант. Зі своїми виставами члени аматорського гуртка їздили на гостинні виступи у сусідні села. Крім тих вистав вони дали чотири концерти з відповідними рефератами та програмами. Активну участь у тій справі бере керівник місцевої школи. Як тільки потепліє, члени "Просвіти" візьмуться за будову нової домівки читальні. 