Кріза осягне свій вершок у найблизшому часі".

Чому Німеччина виступить одночасно проти Польщі і Румунії?
ЛЬОНДОН, 15. 8. ПАТ. На тлі останніх інформацій про пляни і наміри держав осі дипльоматичний кореспондент пише: В Льондоні нічого не відомо про висліди розмов у Зальцбурґу і Берхтесґаден, але познаки вказують, що між державами осі узгляднено загальний плян ділання. Цей плян не може мати іншої мети, як ліквідацію Польщі, як отверто заявляють нац.-соц. провідники і на думку кореспондента німці дуже мало скриваються нині зі своїми плянами. Міжнародне положення на думку Берліна і Риму розмірно корисне для них. Погляд німецьких військових знавців, що боротьба проти Польщі була б довга і важка, відкинули. Німецькі політичні провідники уявили, що боротьба буде коротка і вирішна і що інтервенція західних держав, якщоб до неї дійшло, прийшла б запізно. Тому політичні провідники видали такий осуд і військові знавці мусять приняти його, бо небезпечно займатись опінією, коли канцлєр Гітлєр приняв її за свою. Справа Ґданська є другорядною справою. Ліквідація Польщі є лише засобом до ціли, а радше на думку Німеччини "необхідністю". Німці не можуть бути панами східньої і полуднево-східньої Европи, доки істнує Польща. Вони не можуть навіть підбити і тримати Румунії, доки польська армія загрожує німецькому крилові. Для Німеччини Румунія "потрібна" не лише з огляду на нафту, але і з огляду на збіжжя та інші румунські продукти, які необхідні на випадок, якби їх відтяла від решти світа війна, бойкот і бльокада. Німецькі наміри супроти Польщі і Румунії творять орґанічну цілість і безсумніву як орґанічна цілість будуть здійснювані майже одночасно. Тому ясно — на думку кореспондента — що Німеччина рішила розвязати теж мадярську справу. В Льондоні дивляться на положення дуже поважно, що кріза осягне свій вершок уже в найближчій майбутності. 