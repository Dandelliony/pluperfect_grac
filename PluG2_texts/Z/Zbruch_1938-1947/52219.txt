Про освітлення парків. —  Соціалістична реконструкція Львова

Про освітлення парків
Львів має кілька хороших парків. Тепер в них щодня буває десятки тисяч трудящих. Вдень тут гуляють мами з дітьми, школярі, відпочиває і навіть готується до лекцій студентство. Та в основному парки заповнюються трудящими ввечері, після закінчення робочого дня.
Однак, приємністю свіжого повітря парків користуватися ввечері доводиться недовго. Наступає розчарування.
Справа в тому, що парки, за винятком Університетського, неосвітлені.
Ще в перші дні березня на нараді з питань упорядкування міста, яку скликав міськком КП(б)У, заступник директора міськелектросітки тов. Гладченко запевнив присутніх, що за якихось чотири тижні парки будуть освітлені. Але це було тільки сказало. В цій справі й насьогодні нічого не зроблено.
Кілька днів тому директор електротехніки тов. Лисенко заявив, що в найближчі дні буде освітлено Стрийський парк.
— Ми намітили встановити там 12 рефлєкторів, — сказав він, — але...
Видно, що це "але" перешкодить Лисенку провести намічений захід в Стрийському парку. А якщо парк цей і буде освітлений, то як же з рештою? Про це покищо нічого невідомо. Нічого не можуть сказати як в електросітці, так і міськкомунвідділі про перспективу освітлення парку на Високому замку і Личаківського.
В комунгоспвідділі щось планують і проектують по цьому питанню, а справа з місця не рухається. Чому комунгоспвідділ так погано виконує свої безпосередні обов'язки? Адже кошти, як відомо, на впорядкування міста в цьому році відпущено чимало.
Є. Андрієнко Соціалістична реконструкція Львова
Одним з проявів соціалістичної змістом, національної формою культури є також будівництво соціалістичних міст і сіл. В Радянському Союзі вже побудовано багато цілком нових міст і сіл, чимало докорінно реконструйовано.
За рішенням радянського уряду, буде також проведена соціалістична реконструкція м. Львова, який швидкими темпами перетворюється в промисловий і культурний центр західних областей України. Архітектори та інженери львівського філіалу державного інституту проектування міст України вже другий рік працюють над створенням проекту перероблення та впорядкування Львова відповідно до нових вимог соціалістичного господарства й культури.
В основу соціалістичної реконструкції покладено план цілковитого знищення контрасту між вулицями, забудованими розкішними віллами, та, наприклад, такою запущеною робітничою околицею, як Замарстинів.
Передбачаючи, що населення через 10—15 років зросте до 700 тисяч чоловік, а промисловість за планом збільшиться в 24 рази проти 1939 року, проектується велика програма житлового і культурного будівництва. Нові житлові будинки, школи, театри, клуби, стадіони та парки культури й відпочинку обслуговуватимуть трудящих міста. Дорогоцінна архітектурна спадщина збагатиться пам'ятниками радянської архітектури.
З метою вирішення дуже складної проблеми міського транспорту, у проекті реконструкції робляться заходи перетворити чисто-радіальний план в радіально-кільцевий. Таким чином, обходячи центр міста, головний вокзал буде зв'язаний по кільцевій магістралі з Личаковом, Замарстинів — з Стрийським парком тощо. Разом з цим будуть розширені види механічного транспорту — трамвай, тролейбус, автобус, таксі. Трамвай буде побудовано на зразок трамваю Москви, Києва, Харкова.
Буде проведено реконструкцію комунального устаткування, електрифікації, газу, водогону, каналізації. В цьому напрямі вже розгорнуто велику роботу. Спеціальні споруди очищатимуть води Полтви.
Навколо Львова виросте зелена зона. Околиці Кайзервальду, Піскової гори, схили Високого замку будуть залісені.
Робота по соціалістичній реконструкції міста є справою всіх трудящих Львова. Вони стають будівниками нового, культурного Львова, ще одної перлини нашої квітучої батьківщини.
К. Пелехатий. 