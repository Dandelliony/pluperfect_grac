◦ ◦ ◦ ◦ ◦ ◦ ◦

Що зробила МТС в колгоспі. Ніжанковичська машинно-тракторна станція надала велику допомогу колгоспу ім. Молотова. За весь час було проведено такі роботи: весняна оранка — 21,71 га, "боронування — 49 га, культивація весняна — 27 га, виорано під озимину — 65 га, культивація 91 га, боронування — 336 га, посіяно озимини — 52,8 га, виорано на зяб — 70 га, обмолочено з площі 107 га. За всі ці роботи колгосп оплатив натурою тільки 60 центнерів з урожаю 1940 р. Застосування тракторів, тракторних молотарок і інших найновіших знарядь дало можливість значно полегшити працю колгоспників і прискорити всі сільськогосподарські роботи.
Перенесення центру Акерманської області Української РСР з м. Акерман в місто Ізмаїл і перейменування Акерманської області в Ізмаілську область. Указом Президії Верховної Ради СРСР затверджено подання Президії Верховної Ради Української РСР про перенесення центру Акерманської області з м. Акерман в м. Ізмаїл і перейменування Акерманської області в Ізмаілську область. (ТАРС)
Жінки — активні громадські працівники. Почесне місце зайняли жінки у виборчій кампанії по виборах в місцеві Ради депутатів трудящих. Жителі Львова добре знають Марію Ких і Марію Соляк. Обидві вони пройшли сувору школу тюремного ув'язнення, голоду і безробіття в панській Польщі. Тепер вони комсомолки, студентки історичного факультету університету імені Франка. Обидві подруги тепер висунуті кандидатами в депутати міської Ради. На виборчих дільницях і агітпунктах міста проходять багатолюдні зустрічі виборців з своїми кандидатами, багато з яких — жінки. Палко вітали на зборах виборці кандидата в депутати обласної Ради польську письменницю Ельжбєту Шемплінську. Талановита артистка Драматичного театру імені Лесі Українки тов. Кривицька прийшла на зустріч з виборцями в 15-у виборчу дільницю. В своєму виступі артистка дякує трудящим за довір'я, схвильовано говорить про те, що тільки тепер взнала радість творчості. А через годину виборці слухають її виступ разом з концертною бригадою театру. 