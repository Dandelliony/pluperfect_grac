Заклик Коменданта міста Львова. — Повідомлення українських установ

Заклик Коменданта міста Львова
Переможні німецькі війська в восьмиденному поході визволили західні області української території від величезних большевицьких збройних сил; на цитаделях Львова і Луцька повіває німецький військовий прапор.
Швидке просування армій Адольфа Гітлєра визволило гноблені маси тутешнього населення від нестерпного гніту: його втіха, квіти та інші вияви вдячності впевняють нас, німців, у тому, що народ бачить у нас не завойовників, а визвольників і приятелів.
Слідом за тим українське населення дістало тепер нагоду активно співпрацювати у творенні нового ладу на рідній землі, зруйнованій більшовиками: селяни хай далі працюють на своїх полях, всі робітники і службовці хай вертаються до своїх верстатів праці або будуть готові приступити до планової роботи. Майже скрізь утворилася українська самоуправа; цих представників нижчої адміністрації вітає німецька військова влада як відповідальних співробітників; вони могтимуть доповнити свій склад споміж льояльних і патріотичних фахових сил. Партійно-політичні точки погляду не рішають при відбудові краю. Церква і її органи, наскільки вони є представниками національного українського життя, матимуть підтримку у суспільстві. Проте, всі ці позитивні, будівні чинники, без дозволу військової влади, не мають права до ніяких поліційних, господарських чи будьяких інших постанов супроти населення краю, до якої національності воно не належало б.
Впорядкування заплутаних соціяльних та маєткових відносин може відбуватися тільки поступово; до нього треба в кожному випадку приступати обережно, в постійному порозумінні з німецькою владою; всякі насильні ревіндикації недопускальні; у випадках, коли дотеперішній приватний власник наново відкриває своє підприємство, він має почувати себе не його власником, а тільки керівником.
Українська нація в останніх тижнях і в багатьох визвольних боях поклала чимало жертв. Пам'ять про ці мученицькі жертви ставить перед народ перше завдання: єдністю, працею та безумовним послухом німецьким військам покласти тривкі підвалини волі.
5. VII. 1941.
Комендант міста Львова Генераллейтнант Ренц. Повідомлення українських установ
Об'ява ревізійного союзу українських кооператив Центрального Об'єднання Кооперації.
Подаємо до відома, що українські кооперативні централі у Львові приступили до віднови й реактивування своєї діяльності.
Відновлено діяльність РСУК у Львові, як центрального обєднання української кооперації.
Реактивовано діяльність таких кооперативних централь:
1) Міської Споживчої Кооперації,
2) Сільської закупочно-збутової кооперації,
3) Кредитової Кооперації,
4) Промислово-виробничої кооперації,
5) Молочарської кооперації.
Віднову діяльності у поодиноких господарських видах кооперації переводимо на базі існуючого стану, щоби в переходовому часі якнайкраще задовольнити господарські потреби населення та щоби якнайкраще зберегти й переняти майно від існуючих установ.
Взиваємо всі кооперативні установи приступити до відновлення кооперативного життя на повищих засадах.
За інформаціями просимо звертатися до Р. С. У. К. Львів, вул. Технічна ч. 1. Ревізійний Союз Українських Кооператив. 