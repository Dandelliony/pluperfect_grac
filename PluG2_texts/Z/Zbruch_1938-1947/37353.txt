До Українського Громадянства

Ґенеральний Ґубернатор мін. д-р Франк видав перед кількома днями заклик до німців Ґенерал-Ґубернаторства у справі
ЗБІРКИ МЕТАЛІВ ДЛЯ ВІЙСЬКА,
щоб таким чином могли вони докинути по своїм силам маленьку грудочку до вирішнього бою Велико-Німеччини проти капіталістичних західніх великодержав.
Ми, Українці, також не хотіли би залишитися по заду. Хочемо і ми причинитися до зміцнення німецького запасу металів. В цей спосіб жертвенним чином дамо вислів нашого подиву й признання для побідньої армії та її великого вожда.
Жертвуючи великий дзвін із переданого нам Холмського Собору ми зробили початок збірки.
Тепер закликаю все наше громадянство зложити всі зайві металеві предмети з наших домів, господарств та церков для війська.
Орґанізувати збірку мають Голови Українських Допомогових Комітетів на свому терені діяльности назначуючи в поодиноких місцевостях окремі збірні для тієї збірки.
Вірю, що не буде ні одного українського села чи міста, що не зложило би тієї пожертви!
Всі ми поможемо заприязненому Німецькому Народові!
Всі ми зложемо її радо!
Провідник Українського Центрального Комітету
Д-р Володимир Кубійович — вр. Вказівка як переводити збірку
1) Збирати всі зайві предмети з міді, мосяжу, ніклю, штучного срібла, альпаки, олова й цини. Не збирати предметів зі сталі легких металів (прим. алюмінію і т. п.), цинку й заліза.
2) Збірку переводиться в часі від 10. до 30. червня 1940 р.
3) Збірку переводитимуть усі українські Допомогові Комітети. Проголосити під церквами та в читальнях місце збірки й час переведення збірки. Голова У. Д. К. призначує уповноваженого для збіркової акції і цей перед ним відповідає.
Зібрані предмети слід забезпечити перед вломом та крадіжжю.
4) Збірнями по селах повинні бути українські школи, а опікуватись збіркою повинні учителі.
5) Предмети, призначені до збірки, треба в дома, або в збірні, розбити чи стиснути та в цей спосіб зробити їх неужиточними. Частини предметів з дерева, скла та ін. треба по змозі усунути.
6) Опікуни збірки мають принесений предмет негайно зважити та вагу вписати на листу поруч імені, прізвища та адреси жертводавця. Листу вести у двох примірниках.
7) Зібрані жертви треба відставити між 30. червнем і 5. липнем ц. р. до Староства (Крайсгавптман) чи пак Маґістрату (Штадгавптмана). На перевіз її солтиси мають доставити підводи.
8) Староство чи Маґістрат має видати посвідку на доставлену кількість металю із зазначенням назви збірні. Посвідку цю треба негайно переслати разом з поіменним списом жертводавців до Українського Центрального Комітету у Кракові Зелена 26/5.
9) Жертводавці дістануть на памятку додатково відповідну грамоту. 