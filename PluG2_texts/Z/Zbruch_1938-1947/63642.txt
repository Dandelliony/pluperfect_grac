◦ ◦ ◦ ◦ ◦

Сходини письменників. Сьогодні, в середу, 18-го березня, в 6-ій год. вечора, відбудуться в залі Літературно-мистецького Клюбу у Львові, вул. 29-го Червня (давніше 3-го Травня) ч. 10, чергові сходини членів Спілки Українських Письменників, як секції Українського Центрального Комітету з рефератом ред. М. Шлемкевича п. н "Видавничі плани Українського Видавництва". Правління Спілки просить прибути членів Спілки, як теж членів інших мистецьких Спілок — секцій Українського Центрального Комітету.
Харчові карти на квітень. Щоб приготовити розподіл харчових карт на квітень, домоуправи обов'язані предложити Міському Урядові Прохарчування найпізніше до 21-го березня списи всіх мешканців у двох примірниках, що їх до дня 16-го ц. м. видає згаданий вище уряд. Списи мешканців жидівського походження треба перевести на спеціяльних формулярах і скласти їх в Уряді Прохарчування до 25-го березня. Домоуправи одержать теж додаткові харчові карти ч. 2 для мешканців, що можуть із них користати, а саме: для працюючих і нездібних до праці членів рідні працюючого, що однак ведуть спільне домове господарство, для дітей до 16-й років життя та студіюючої молоді — теж і тоді, якщо не належить вона до рідні працюючого, для інвалідів, емеритів, хворих і осіб повище 60-и років, для домових робітниць, старців і дітей, що живуть в інтернатах, для членів манастирів, жінок у відмінному стані та кормитсльок дітей. Усі ці особи повинні внести до домоуправ відповідні посвідки праці, підписані працедавцем, або довідки від лікаря чи іншої, управненої до видачі таких посвідок, інституції. Ці посвідки треба внести до домоуправ найпізніше 20-го березня. В деяких випадках посвідку на одержання додаткової харчової карти може виставити домоуправа. На основі внесених лист до Міського Уряду Прохарчування отримають домоуправи в часі від 23-го до 31-го березня харчові карти і додаткові харчові карти ч. 2 та повинні їх у найкоротшому часі роздати мешканцям (за оплатою 10 гр. від особи) так, щоб найпізніше 4-го квітня могли скласти поазбучні листи з підтвердженням відбору харчових карт.
Жіноча руханка. Українське Тіловиховне Товариство ч. 1 (вул. Руська ч. 20) вже почало правильну руханку для посестер і учасниць. Вправи відбуваються двічі в тиждень — понеділок і четвер від год. 7—8 вечором. Руханка під проводом фахового інструктора. Нові члениці можуть вписуватися в домівці (Руська 20) кожного дня від 7—9 год. вечором.
Руханка в УТТ ч. 1. В Українському Тіловиховному Товаристві ч. 1 ведеться правильна руханка для всіх побратимів і учасників у середи і суботи від 8—9 веч. Нові члени можуть вписуватися в дижурного Старшини кожного дня від 7—9 год. вечором. 