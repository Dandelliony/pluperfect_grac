Вручення орденів і медалей Союзу РСР. — З тактичних занять Західного Особливого Військового Округу

Вручення орденів і медалей Союзу РСР
ЛЬВІВ, 10. (ТАРС). Сьогодні в Будинку Червоної Армії, за дорученням Президії Верховної Ради СРСР Голова Президії Верховної Ради УРСР тов. Гречуха вручив ордена і медалі нагородженим.
Першим одержує орден Леніна молодший лейтенант т. І. А. Біленко, нагороджений за зразкове виконання бойових завдань командування на фронті боротьби з фінською білогвардійщиною і проявлені при цьому доблесть і мужність.
Ордена і медалі вручаються багаточисленній групі червоноармійців, командирів і політпрацівників, які нагороджені за зразкове виконання бойових завдань командування на фронті боротьби з фінською білогвардійщиною і проявлені при цьому доблесть і мужність.
В числі одержавших нагороду — червоноармієць П. М. Бабкін, молодший командир Д. П. Бабенко, заступник політкерівника Л. К. Щепін, батальйонний комісар Н. П. Земцов і інші.
Від імені нагороджених виступили заступник політкерівника тов. Г. С. Гізатулін і батальйонний комісар тов. Земцов.
Потім ордена і медалі вручаються групі бійців і командирів прикордонних військ НКВС, нагороджених за успішне виконання бойових завдань уряду по охороні державних кордонів і державної безпеки. Серед нагороджених — червоноармієць тов. П. І. Зонтіков, молодший командир тов. Є. М. Манін, старший політрук тов. Н. Л. Петухов і інші.
Від імені нагороджених прикордонників виступив з короткою промовою майор тов. І. М. Любітов.
Після вручення орденів і медалей тов. Гречуха поздоровив нагороджених товаришів і побажав їм нових успіхів. З тактичних занять Західного Особливого Військового Округу
Народний Комісар Оборони Маршал Радянського Союзу тов. Тимошенко повернувся у Москву
7 вересня було заключним днем тактичних занять, які проводив Народний Комісар Оборони Маршал Радянського Союзу тов. Тимошенко в частинах Західного Особливого Військового Округу.
Ці заняття мали велике значення і були показовими в розумінні перебудови навчання військ у відповідності з тими вимогами, які поставлені перед Червоною Армією урядом, партією і товаришем Сталіним.
Заняття наочно показали всім ланкам командного складу, як треба конкретно переломляти в навчанні досвід сучасних воєн, і дали програму дальшої роботи в області бойової підготовки.
Народний Комісар Оборони відмітив, що велику роль в справі популяризації досвіду цих тактичний занять відіграла армійська преса, особливо газета "Красная звезда".
Ввечері того ж дня Народний Комісар Оборони Маршал Радянською Союзу тов. Тимошенко повернувся в Москву. (ТАРС). 