◦ ◦ ◦ ◦ ◦ ◦ ◦

Французські повідомлення
ПАРИЖ, 16. (ТАРС). Вчора офіціально повідомлялось, що в багатьох пунктах від Антверпена і до району на північний захід від Намюра німці атакували бельгійські, англійські і французські війська. Атаки були відбиті. Німцям удалось в багатьох пунктах перейти ріку Маас між Мезьєром і Намюром. В районі Седана відбуваються контратаки.
Зайняття німцями Седана
ЛОНДОН, 15. (ТАРС). Парижський кореспондент газети "Ньюс Кронікл" повідомляє про евакуацію населення міста Лонгві. Серед евакуйованих — 20 тис. робітників воєнних підприємств міста Лонгві — центру французської воєнної промисловості. Німецькі війська, повідомляє далі кореспондент, вступили в Седай після попередньої артилерійської підготовки, яка проводилася при підтримці огнеметних танків і пікіруючих бомбардувальників.
Англійські повідомлення
ЛОНДОН, 16. (ТАРС). Як передає агентство Рейтер, вчора відбувався бій на ріці Маас у секторі від Намюра до Седана. Противник наступав по всьому фронту. Французька піхота була змушена відступити. Танкові колони противника прорвались через французську лінію укріплень у трьох пунктах на південь від Седана.
Англійське командування повідомляє: "15 травня після впертих боїв англійська експедиційна армія припинила наступ німецьких військ.
Після початку німецького наступу авіаційні з'єднання цієї армії знищили не менше 124 ворожих літаків. Зенітною артилерією збито щонайменше 23 літаки. Передові пости також збили багато німецьких літаків. 7 літаків збито територіальними військами".
Агентство Рейтер твердить, що загін англійських бомбардувальників атакував німецьку моторизовану колону на шляху з Маастріхта в Тонгр. Бомби великого розміру руйнували шлях, знищуючи німецькі танки і автомашини.
Німецький військовий флот поповнюється норвежськими суднами
БЕРЛІН, 15. (ТАРС). Німецьке інформаційне бюро передає, що німецький військово-морський флот дістав у своє розпорядження ще ряд норвежських воєнних суден. Кораблі обслужуються німецькими командами.
Інтернування німців в Англії
ЛОНДОН, 16. (ТАРС). В Лондоні офіціально оголошено, що міністр внутрішніх справ і внутрішньої безпеки розпорядився про інтернування всіх проживаючих в Англії чоловіків німецького і австрійського походження віком між 16 і 60 роками.
Становище в Голландській Вест-Індії
НЬЮ-ЙОРК, 16. (ТАРС). За повідомленням агентства Юнайтед Пресс з острова Кюрасао (Голландська Вест-Індія), на острові Буен Айр інтерновані німці організували повстання. На острів направлені війська.
Війна в Європі і американські країни
НЬЮ-ЙОРК, 16. (ТАРС). Державний департамент США опублікував пропозицію Уругвая про спільний протест американських країн проти вступу німецьких військ в Бельгію, Голландію і Люксембург. Державний департамент США заявив, що він схвалює цю уругвайську пропозицію.
За повідомленням агентства Ассошіейтед Пресс з Гавани, Куба висловила готовність підтримати пропозицію Уругвая.
Звернення Рузвельта до Муссоліні
НЬЮ-ЙОРК, 16. (ТАРС). За повідомленням газети "Нью-Йорк Таймс" з Вашінгтона, вчора Рузвельт надіслав Муссоліні через американського посла в Римі Філліпса нове звернення. Газета пише, що Рузвельт звертається до Італії з просьбою "не вступати у війну". Це звернення було надіслано Муссоліні в зв'язку з тим, що 14 травня були одержані відомості про те, що Італія має намір вступити у війну.
Антианглійська кампанія в Італії
БУДАПЕШТ, 16. (ТАРС). Угорська преса відмічає посилення воєнних заходів в Італії. Газети вказують, що в усіх містах Італії не припиняються антианглійські демонстрації. Гарячковими темпами триває укріплення "італьянської лінії Мажіно". В італьянську армію призвані додатково 5 нових віків. Військово-повітряний флот Італії перебуває в бойовій готовності.
Інтернування німців в Англії
ЛОНДОН, 16. (ТАРС). В Лондоні офіціально оголошено, що міністр внутрішніх справ і внутрішньої безпеки розпорядився про інтернування всіх проживаючих в Англії чоловіків німецького і австрійського походження віком між 16 і 60 роками.
Від'їзд з Італії англійських студентів
ЛОНДОН, 16. (ТАРС). Агентство Рейтер повідомляє, що сьогодні з Рима виїхали до себе на батьківщину всі студенти шотландських, англійських і канадських коледжів.
Маневри англо-французького флоту в Середземному морі
ЛОНДОН, 15. (ТАРС). За повідомленням агентства Рейтер, англо-французський флот вийшов з Александрії в Середземне море на маневри.
Війна в Європі і американські країни
НЬЮ-ЙОРК, 16. (ТАРС). Державний департамент США опублікував пропозицію Уругвая про спільний протест американських країн проти вступу німецьких військ в Бельгію, Голландію і Люксембург. Державний департамент США заявив, що він схвалює цю уругвайську пропозицію.
За повідомленням агентства Ассошіейтед Пресс з Гавани, Куба висловила готовність підтримати пропозицію Уругвая.
Воєнні дії в Китаї
В Центральному Китаї. Контрнаступ китайських військ в провінції Хубей і південній частині провінції Хенань триває. Центром воєнних дій, де віддуваються запеклі бої, все ще лишається район Цзаояна (північна частина провінції Хубей). 14 травня китайські частини атакували групу японських військ, яка розташувалась на відпочинок в районі Тунбо (провінція Хенань). В результаті бою японці відійшли, залишивши багато вбитий і поранених. Тепер район Тунбо повністю очищений від японців. Японський загін, який намагався просунутись з Чжунсяна (центральна частина провінції Хубей) в північному напрямі, був атакований китайцями і після впертого бою оточений в 30 км. на північ від Чжунсяна.
Відомостей про становище на фронтах в південному і північному Китаї нема. 16 травня. (ТАРС). 