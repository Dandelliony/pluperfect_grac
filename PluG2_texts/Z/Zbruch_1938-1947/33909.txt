Неуки з "Союзкінопрокату"

На екранах львівських кінотеатрів демонструється прекрасний фільм — "Велике життя". Разом з фільмом з'явилось і лібретто, яке видала обласна контора "Союзкінопрокат". Саме про лібретто, а не про фільм хочеться сказати кілька слів.
За зовсім применшеними підрахунками на невеличкому листочку лібретто, зроблено 76 помилок. Глядачів, які приходять дивитись фільм, вражає неуцтво людей, які видавали і дозволяли видати писанину, що так густо рясніє помилками.
В лібретто, приміром, є такі перли — "нова метода", тоді, як треба писати "новий метод". Замість "ентузіастів" пишуть "ентузіястів". Всім відоме слово "прихильник" пишеться — "сторонник". У лібретто є багато слів на зразок "питалися" (замість "намагалися"), "всю тяжість експлуації хазяїнів" (замість "весь тягар експлуатації") і т. д.
Всіх 76 помилок ми не маємо наміру перелічувати. Та й чи є в цьому потреба? Адже кожна більш-менш грамотна людина зуміє ці помилки знайти. Невідомо тільки, чому не побачили керівники обласної контори.
Л. Рен. 