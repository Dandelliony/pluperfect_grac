40.000 полонених українців виходить з табору полонених під Ярославом

Повідомлення Українського Краєвого Комітету у Львові
Львів, 15 жовтня.
Український Краєвий Комітет у Львові повідомляє:
Завдяки наказові німецької військової влади у найближчому часі ок. 40.000 полонених українців вийде з табору полонених під Ярославом. З огляду на технічні труднощі у переведенні списків і можності прохарчування такої великої кількості людей, полонені вийдуть не всі разом, а етапами, по 1—2 тисяч людей денно. Усі полонені будуть формовані у великі групи за місцем замешкання і відсилані організовано такими шляхами:
1) Ярослав—Стрий (через Перемишль, Чижків, Самбір, Дрогобич); цею трасою будуть іти всі полонені, які походять в Підкарпаття.
2) Ярослав—Сокаль (через Любачів, Раву Руську, Мости Великі); цею трасою будуть переходити полонені з північних околиць Галичини й Волині.
3) Ярослав—Кам'янець Подільський (через Радимно, Яворів, Янів, Збоїська, Винники, Перемишляни, Бучач, Чортків, Скала); цею трасою перейдуть полонені з Львівщини, Тернопільщини і східно-українських земель.
Полонені будуть переходити 25 км. на добу і тому Окружні Українські Комітети мусять подбати, щоб на названих трасах що 25 км. були підготовані нічліги й харчі для 1—2 тисяч людей (завсіди докладно повідомимо ок. З дні наперед) і підводи для 100—200 знесилених полонених.
Віримо, що українське населення Галичини докладе усіх зусиль, щоб наші полонені якнайскорше і з найменшими витратами в людях могли вернутися домів. 