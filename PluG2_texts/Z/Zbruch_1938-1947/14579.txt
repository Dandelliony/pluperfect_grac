Київ мовчить! — Премієр Тісо і Бродій виїхали до Праги. — Ще одна жертва мадярських диверсантів. — Гітлєр виголосить нову промову. — Куди подівся Чанкайшек?

Київ мовчить!
Як нас повідомляють ріжні радіо-аматори, київська радіостанція не відзивається зовсім від пятниці 21. ц. м. Не зважаючи на всі заходи, передач із Києва не вдалося зловити навіть на найкращих приймачах, ні вдень, ні вночі. Мовчанка Києва у звязку з недавніми вістками про заворушення на Україні та масові арешти в Києві та інших українських містах дивна й багатомовна.
Премієр Тісо і Бродій виїхали до Праги.
Кошицьке радіо подає, що сьогодні рано мадярський посол вручив міністрові закордонних справ Хвальковському ноту з мадярським проєктом. У звязку з цим мін. Хвалькосвський візвав до Праги обох премієрів Тісо і Бродія, які те виїхали до Праги, спільно нарадитися над мадярською нотою.
Ще одна жертва мадярських диверсантів.
9. ц. м. згинув у битві з мадярськими диверсантами 29-літній податковий урядовець зі Севлюша Михайло Цанько. Похоронили його 11. ц. м. у Границях.
Гітлєр виголосить нову промову.
В німецьких політичних колах очікують із зацікавленням нової промови Гітлєра. Цю промову виголосить він мабуть у Мінхені 9. листопада ц р. у 15. роковини нездатного листопадового перевороту 1923 р.
Канцлєр, що тепер перебуває в Берхтесгадені, опрацьовує плян німецької кольонізаційної політики та задумує мабуть у Mінхені виступити зі сконкретизованими вимогами звороту Німеччині кольоній.
Куди подівся Чанкайшек?
До Гонкону наспіла вістка, що Чайканшека нема у Гонков. Невідомо, де він тепер перебуває. 