◦ ◦ ◦ ◦ ◦ ◦ ◦

Два відчити проф. Огієнка у Кракові. В неділю 23. червня ц. р. проф. Огієнко виголосить в год. 19-ій відчит у домівці т-ва "Просвіта" у Кракові (Ринок ч. 12/ІІ.) на тему "Розмосковлення Православної Церкви", а у вівторок 25. червня ц. р. в год. 19-ій другий відчит на тему "Основи Української Православної Церкви". Вступ за добровільними датками.
Сянік. Дня 23. червня 1940 р. Український Театр під проводом Іво Потюха відіграє оперу в 8-ох діях: "Запорожець за Дунаєм" Артемовського. Саля "Сокола". (Штадт-Галлє).
Український допомоговий комітет у Кракові повідомляє, що ніхто з українців карток на право купна одягів, білля та черевиків з маґістрату не дістане, тому зовсім недоцільно робити там якінебудь заходи. Старатися за те можна у найконечніших випадках тільки за посередництвом Українського Комітету.
Хто черговий? Відомий представник нашого купецтва у Кракові п. Федір Семаківський зложив в Українбанку у Кракові 250 зол. на відновлення Собору у Холмі. Цей громадянський почин дійсно гідний окремої завваги, він започаткує оту чергу датків на устаткування Святині, на привернення їй належної величі, що відповідала б памятникові слави по королі Данилі. А великих треба для цього вкладів та коштів. В першу чергу на повне обслідування знавцями і не лише мистецькими, але й істориками чи археольоґами. Треба як найскоріше зберігти та упорядкувати ці понищені домовини, історичні наші реліквії, щоб дорешти не пропали. При відновленні бань Собору мусить бути вдержений цей своєрідний стиль українського барока, так як це бачимо на київських відновлених давних княжих церквах. Коли мають щезнути всі латинські впливи треба подбати, щоби нічого не залишилось і з тієї азійщини. Розмалювання нутра Собору вимагає також справжніх мистців знавців, яких тепер не бракує, бо є вони тут, по тому боці. Треба лише гроша. Тому — Вівант секвентес! 