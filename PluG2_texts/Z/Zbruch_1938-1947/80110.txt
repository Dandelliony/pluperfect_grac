За місце в табелі

  Важкі змагання наших дружин за почесне ймення першуна — викликують у цілому краю зрозуміле зацікавлення. По кожній неділі усі обчислюють кілько то їхній "пупільок" зарибив точок. I саме це змагання найкраще місце в табелі — як вже не за почесть "мистця" — створює з змагань принаду, яка чарує усіх.   Точки й ворота   Про місце рішають точки і ворота. Хто має більше точок — той є попереду інших. Але як є рівна кількість точок? Тоді рішають ворота! Але коли передше числили так, що ділили стрілені ворота одержаними (і тим способом 1/100 рішала нераз про краще місце) — так тепер віднимаємо від стрілених воріт одержані. У кого більша різниця — цей має краще місце. Напр. дружина А. має відношення воріт 14:1 — дружина Б. 23:9. Передше — вислід дружини А. вважали кращим. Сьогдні — першенство припадає дружині Б. — бо стрілила 14 воріт більше як А., котра має тільки на 10 стрілених більше воріт (14—4=10; 23—9=14).   Про щось забуваємо   Але в погоні за точками наші клюби забувають про одну важну річ: за відповідний рівень дружини! Техніка чи тактика наших дружин переважно недописує. Усі ми за ліниві, щоби примусити себе відбути правильний тренінг чи збільшити основи м'ячевої техніки, зглибити тайни тактики. А бе того не піднесемо нашого рівня. Гра головою — це в нас рідкість. А до чого може довести безупинна праця над собою — доказом цього Скоцень, що творить нині клясу для себе. При сильній волі — всі можуть йому дорівняти. А тоді — змагання за ймення першуна було б небуденним пиром і неодин клюб — попелюшок зробив би нам таку несподіванку, як цього року зробила в Італії молода дружина Ліворно, що добула на одну точку менше від першуна Турину. Це почесне місце завдячують молоді грачі Ліворно безупинній праці над собою.   Отже — працею створім клясу!   Хто грає в неділю?   По короткім відпочинку переходять наші першуни в останню фазу змагань першого круга. На перше місце недільних змагань вибивається стріча Скали з Україною в Стриї, яка рішить про першенство.   У Перемишлі зустрінеться Сян з Довбушем (Коломия), а у Львові УССК з Черником.   Рідна земля   