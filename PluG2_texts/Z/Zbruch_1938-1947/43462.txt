◦ ◦ ◦ ◦ ◦ ◦ ◦

В Наркомзаксправ. 29 жовтня англійський посол у Москві п. Кріппс звернувся до Народного Комісара Закордонних Справ тов. Молотова з нотою, в якій Британський уряд висловлював свій протест проти прийнятого Урядом СРСР рішення про необхідність організації нової (унітарної) Дунайської комісії і участі представників СРСР у переговорах з представниками Німеччини, Італії й Румунії в м. Бухаресті. Розглядаючи дії Радянського уряду як порушення ним нейтралітету, Британський уряд заявив, що він не може визнати будьяких угод, які можуть порушити існуючі договори і що він повинен зберегти всі свої права, зв'язані з цим питанням.
2 листопада заступник Народного Комісара Закордонних Справ тов. Вишинський прийняв англійського посла п. Кріппса і вручив йому від імені Радянського уряду ноту, в якій Уряд СРСР заявляє, що він примушений визнати неправильним твердження Британського уряду про те, що визнання Радянським урядом необхідності утворення нової Дунайської комісії і участь СРСР в переговорах у м. Бухаресті, є порушенням нейтралітету.
Утворення Дунайської комісії з участю СРСР, а також держав, розташованих по Дунаю або близько до Дунаю, є відновленням справедливості, порушеної Версальським і іншими договорами, в силу яких при керівній ролі Британського уряду СРСР був усунутий із складу як Міжнародної, так і Європейської дунайських комісій.
Дунайська комісія, природно має бути складена з представників держав, розташованих по Дунаю або близько зв'язаних із Дунаєм і таких, що користуються Дунаєм, як каналом для товарообороту (наприклад, Італія).
Зрозуміло, що Великобританія, віддалена від Дунаю на тисячі кілометрів, не може бути віднесена до числа таких держав.
Зрозуміло також, що питання про склад Дунайської комісії не має ніякого відношення до питання про нейтралітет.
Зважаючи на викладене, Радянський уряд не може прийняти протест, заявлений Британським урядом в ноті від 29 жовтня. 