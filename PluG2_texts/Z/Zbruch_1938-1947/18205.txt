Амбасадори й посли у варшавськім міністерстві закордонних справ.

Мін. Бек приняв учора амбасадорів Німеччини і Франції та посла Мадярщини. Віцеміністр Шембек розмовляв з амбасадорами Франції та Італії.
Цей рух у міністерстві вяжуть зі завтрішнім приїздом міністра Рібентропа, який проведе у Варшаві два дні. Появилася поголоска, що йому товаришитиме шеф поліції Гімлєр.
Державна польська централя пропаґанди.
Варшавська "Ґазета Польска" з 23. ц. м. ставить домагання до уряду, щоб він негайно створив польську державну централю для про пропаґанди. Розвідками в чужих мовах — пише "Ґазета Польска" — мусимо перемогти протипольську пропаґанду, що ведеться нині за кордоном. Дотеперішні досвіди дали сумний та болючий доказ, що приватні заходи не заспокоюють потреб польської пропаґанди за кордоном.
Великі зміни в румунській дипльоматії.
Як це офіційно оголошено в Букарешті, румунського посла Фільоттія перенесуть з Атен до Софії, Валімареску перейде з Чілі до Буенос Айрес, Лекка з Ріо до Праги. До міністерства відкликано послів з Осльо, Талліна, Тірани, та делєґата при Лізі Націй.
Обєднання шавлісів з тавтініками.
Литовська військова організація шавлісів обєдналась з партією тавтініків. Головний комендант шавлісів, який підлягає міністрові війни, увійде до головного проводу тавтініків
Загальний перепис населення в СССР.
У понеділок закінчено по містах СССР перепис населення; по селах закінчать його 26 ц. м. Окремі контрольори справдять вислід перепису — до 2. лютого по містах, до 5. лютого по селах.
З конскрипційного квестіонаря усунено питання про віроісповідання, яке було підчас конскрипції минулого року.
Поворот міністра Чяна.
Минулої ночі вернувся з Білгороду до Риму мін. Чяно. На двірці чекали на нього представники влади та югословянський посол.
Запрошують Чемберлєна й Галіфакса на Далекий Схід.
Як подає японська преса, мін. Аріта хоче запросити Чемберлєна й Галіфакса на Далекий Схід, щоб вони могли на місці пізнати ситуацію.
У Румунії закривають шинки.
Румунська влада відібрала на Буковині концесії 23-ом жидівським шинкарям, в Семигороді й Банаті — 265-ом. Цю акцію мотивують тим, що необхідно поборювати алькоголізм по селах. 