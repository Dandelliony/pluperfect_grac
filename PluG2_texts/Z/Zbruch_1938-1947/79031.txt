◦ ◦ ◦ ◦

З цісарсько-японської головної кватири повідомляють, що японське летунство сухопутньої армії заатакувало у своїх випадах дня 5 і 6 квітня міста Маунгдар і Чітагонг, недалеко бірмансько-індійського кордону, а також місто Акавра у східній частині Індії. Японські літаки завдали болючий удар ворожому летунству, знищивши 36 літаків, з того 14 машин на землі. Затоплено один ворожий корабель на 1.000 тон і два кораблі по 500 тон. Втрачено одна власний літак.
У п'ятницю вранці з'явилося несподівано вісім північно-американських бомбардувальників над містом Кантон, атакуючи мешкальні дільниці цього міста. При цій атаці збито деяку кількість мешканців. Наземна оборона примусила ворожі літаки віддалитися.
Цісарсько-японська головна кватира оголосила в понеділок таке звідомлення: "Одночасно з боями в околиці північної частини Акіяб, японські війська розпочали з початком лютого акцію проти ворожих частин біля північно-західного кордону між Бірмою і Індією і над кордонами провінції Юнан, досягаючи свою мету при кінці березня. Тепер ці війська заняті очищуванням новоздобутих обширів від останків ворога. В згаданому часі добуто такі висліди: ворог залишив на побоєвищах яких 900 вбитих, захоплено 200 полонених і здобуто 7 гармат, 42 важких і легких кулеметів і великі кількости амуніції, харчових продуктів і т. н. Японці втратили 235 вбитих.
Після того, як міністер закордонних справ Іден склав у палаті послів свій звіт про свої переговори у Вашінгтоні, сподіються, що Черчіль те перед Великодними святами зробить у парляменті огляд воєнної ситуації. Коли відбудеться ця заява Черчіля, вона вирішить правдоподібно дальший хід військових подій на туніському боєвищі. Англійське громадянство очікує насамперед також заяви премієра про стан боїв на морях.
В оригінальний спосіб змогла аргентинська поліція за одним заходом арештувати понад 100 небезпечних розбійників. Вони зорганізували в одному ресторані поза містом Буенос Айрес добродійне свято в користь одного відомого аргентинського бандита. Він втік в 1935 році з в'язниці в Ла Плат і скриваючися від поліції жив у недостатках. Поліція довідалася завчасно про таке єдине у свойому роді добродійне свято, і окружила ресторан та, зломавши впертий спротив, заарештувала всіх учасників "імпрези".
Впродовж п'ятниці пополудня аліянтські бомбовики заатакували західно-французьке побережжя. До бою вичалили негайно німецькі ловецькі машини та вступили в бій з ворожими бомбардувальниками, здебільша 4-моторовими машинами. За дотеперішними вістками, над західними берегами Франції збито 6 чотиромоторових бомбардувальників, а над Північною Францією і Бельгією збито ще 2 ворожі машини.
Із Токіо повідомляють, що там відбулась нарада так званих "старих державних діячів"! Це традиційна японська установа, що втішається найбільшим авторитетом. Ця нарада відбулась під проводом премієра Тойо. Інша вістка з Токіо говорить, що сьогодні вранці відкрито там другий східно-азійський лікарський конгрес.
День 31 квітня проголошений у цьому році в Італії днем національної праці. Одночасно в Римі відбудеться 21 квітня святкування роковин заснування Риму. Італійські маніфестації стоятимуть цього року під знаком збільшення продукції, щоб здобути остаточну перемогу. У тому дні ввійдуть в життя різні різні полегші й покращання для італійських робітників.
Колишній президент Гувер заявив перед аргентинськими журналістами, що у розвитку воєнних подій дуже велике значення належить німецьким підводним човнам. Англія і ЗДА могли б опанувати ситуацію тільки під умовою, що їм удасться зліквідувати цю небезпеку. 