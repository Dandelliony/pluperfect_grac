◦ ◦ ◦ ◦ ◦

Бомби на Севастополь
Берлін, 21 листопада. Німецька авіяція кинула великі сили на допомогу воєнним операціям за Севастополь. Укріплення і гавань зазнавали часто тривалого діяння німецьких бомб. При цьому осягнено на два большевицькі постачальні пароплави тяжкі попадання бомб. Бомбами тяжкого калібру викликано незвичайно сильні експльозії вибухових матеріялів.
Полярний виряд в американській армії
Берлін, 21 листопада. В американській армії почали засобляти деякі окремі частини вирядом, який надається для воєнних цілей в північних полярних землях. Досі вивінувано окремі частини армії в 200 тисяч спеціяльних зимових плащів, в 200 тисяч фунтів лещетарських смарів, в 74 тисячі пар зимового взуття і т. п. Крім цього покликано до військової служби 150 тисяч резервістів, яких мають вишколювати у воєнній техніці.
Сильний землетрус 8.800 км від Будапешту
Берлін, 21 листопада. Будапештський сейзмограф занотував учора після полудня сильний землетрус у віддалі біля 8.800 кілометрів. Підземні удари тривали в Будапешті три години.
Воєнна база СДА у Північній Ірляндії
Берлін, 21 листопада. Згідно з повідомленнями агентства "Ексчендж Телеграф" СДА почали будувати в північній Ірляндії велику воєнно-морську базу, матеріял, призначений на її будову підвозять з Ісляндії.
Грозить арабська революція
Берлін, 21 листопада. В газеті "Мадяр Оршаг" появилось інтерв'ю з одним визначним представником арабського національного руху. Він сказав між іншим таке: "Всі арабські народи ведуть дальшу боротьбу проти Англії, щоб осягнути повну незалежність. Арештують багато арабів і висилають їх до концентраційних таборів. Та прийде час, — заявив представник арабського національного руху — що Арабія при допомозі панарабської революції скине англійське ярмо".
Бій проти Англії
Берлін, 21 листопада. "Арабський народ вестиме далі бій проти Англії, щоб здобути незалежність" — так заявив арабський повстанець Аббас Гільмі одному співробітникові мадярської газети "Мадяр-Оршаг".
Налет на Неаполь відбитий
Головна Кватира Італійських Збройних Сил повідомляє: Англійська авіяція робила налети на Неаполь і на Бріндізі. Жертв не було. Шкоди, які заподіяно, незначні. На фронтах Тобрука і Соллума пожвавлене діяння італійської артилерії. В повітряних боях над Киренаікою італійські винищувачі збили два ворожі літаки. Німецькі винищувачі приневолили приземлитися між італійськими позиціями один великий англійський літак. 16 людей з екіпажу взято в полон.
На відтинку фронту Гондару ворог після повітряних атак, які тривали від досвітку аж до заходу сонця, робив поновні налети на деякі італійські позиції. Після запеклих оборонних боїв відважні італійські відділи відбили всюди наступаючого ворога, який потерпів тяжкі втрати і залишив на боєвищі зброю і поранених.
Труднощі фінів у східній Карелії
Берлін, 21 листопада. Один кореспондент з фінсько-совєтського фронту описує величезні труднощі, які мусять перемагати фінські війська під час боїв у східній Карелії. Передовсім постачання натрапляє на особливо великі труднощі. Треба його довозити за дві тисячі кілометрів, з чого останніх сто перед самим фронтом.
Чому Англія не творить другого фронту
Берлін, 21 листопада. Американський журналіст В. Каролль дає відповідь на питання, чому англійці не творять жодного другого фронту. Він вияснює, що англійці навіть не мають для цього відповідної кількості матеріялу, щоб збудувати фронт у західній Европі. Головно не достає англійцям корабельного тонажу, щоб перетранспортувати зброю і військо. Щоб перетранспортувати тільки одну дивізію, то за його обчисленнями потрібно для цього 27 кораблів по 5.000 рбт. На перетранспортування 10 англійських дивізій на континент треба 1,75 міліонів тон. При цьому вже згори треба б числитися з евентуальною втратою кругло одного міліона тон. При кінці каже цей журналіст з СДА, що англійці не люблять слухати, коли їм говориться, що "вони мають найкращу в світі відступальну армію". І це може справдитися фактично, якби не вдалася така повторна експедиція. 