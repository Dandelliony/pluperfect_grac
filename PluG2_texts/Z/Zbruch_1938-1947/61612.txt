◦ ◦ ◦ ◦ ◦

Товариський вечір. Львівський Відділ "Жіночої Служби Україні" при Українському Комітеті на місто Львів запрошує своїх членів і впроваджених ними гостей на товариський вечір з рефератом, який відбудеться в суботу. 31 січня, в гол. 17, в залях домівки "ЖСУ", площа Смольки 4. І. п., сходи 5.
Зголошення пошкоджених водопроводів. Сильні морози спричинюють, що водопроводи замерзають. Коли замерзне водопроводна рура у мешканні, слід покликати монтера, а не тривожити тим Управу Міських Водопроводів. Зате в випадках, коли трісне головна артерія водопроводної мережі (це можна пізнати по тому, що на цілій вулиці нема допливу води), слід про це негайно повідомити інженера руху Міських Водопроводів телефоном ч. 200-13. Швидке зголошення й точна інформація улегшить і прискорить направу пошкодження.
Поліційна година. На основі нового розпорядку львівського Штадтгауптмана арійцям-ненімцям ходити можна по місті до год. 23-ої (11 вечора). Жидам вільно й дальше ходити лише до 20-ої години. Порушників цього розпорядку жде грошева кара в сумі 1.000 зол. або кара 3-місячного ув'язнення.
Данина. Підприємства відтягають із платні працівників по 16 зол., якщо висота платні підлягає оподаткуванню, та по 8 зол., якщо вона не підлягає оподаткуванню, та вплачують ці гроші в призначених речинцях у Міській Касі як данину.
Квіти зимою. Квіти зимою доставляють у Львові приватні фірми й чотири крамниці Міських Городів (Парк унд Гартен Анляген). Міська оранжерія у Стрийському парку постачає екзотичну зелень у вазонках, дві інші міські теплярні при вул. Госєвського і на Залізній Воді продукують зимові квіти.
Німці й інші народності в Г. Г. Краків, 21 січня. Відношення німців до інших народностей у Г. Г. є 1:150. На одного німця припадає пересічно 150 людей інших національностей. У дійсності є староства, де це відношення є 1:3.000 або навіть 1:20.000, або і більше. Але пересічність дає відношення 1:150. 