Третій стан

Львів, 2 серпня 1941.
Місто — це природний центр, куди збігаються нитки з усього краю. Це немов централя тієї нервової системи, що єднає край з його природним осередком. Тому теж і логічний висновок: місто повинно відбивати життя й характер краю, систему правління, тощо. Обличчя міста повинно бути таке, як обличчя краю.
Характер міст і містечок виявляють звичайно вивіски на установах, крамницях і верстатах. Щоб отой зовнішній вигляд відповідав дійсності, дуже важне те, що і хто криється за вивіскою. Адже ж знаємо, що з польської минулої дійсности і з недавньої ще большевицької, що крилося під шумними вивісками як "Польтрест" чи якийсь "Укріндпошив" і т. п. апонімами. Тому й не дивно, що і за Польщі і за совєтського режиму західно-українське місто було чужим, ворожим островом серед українського моря.
Большевизм разом з приватною власністю знищив усяку приватну ініціятиву. Підставовим станом, що творить ядра міста й забезпечує його здоровий і природний розвиток, є й буде т. зв. третій стан — міщанство. Те міщанство за большевицького режиму вийняте було спід прав на рівні з всякою іншою "контрреволюцією". Бо міщанин своєю психікою подібний до селянина, від якого черпає силу, він — консерватист, а тому — ворог большевизму.
Українське міщанство, яке має світлі традиції XVI. і XVII. сторіччя і величезні заслуги для нації, впродовж трьох останніх століть переживало спільну долю з усім українським народом. Займанці подбали передовсім про те, щоб в українських містах насадити зайд чи паразитне жидівство і таким чином спинювати природну еманципацію української народної маси і кристалізацію тієї маси в повновартну націю.
Після світової війни бачили ми, що не зважаючи на різні перешкоди, українське міщанство росло й кріпшало, що до міста горнулись найкращі сільські елементи, повні віри в себе і свої природні здібності. З симпатією слідкували ми за тим розвитком і горді були тим, що український промисловець, купець і ремісник здобули загальну опінію солідних і характерних людей. Большевизм одним махом розправився з нашими гордощами.
Тепер прийшла нова ера. Перед українським третім станом отворилося безмежне поле праці. Не лише треба відбудовувати старі клітини, але — треба творити нові, творити розумно.
Треба за всяку ціну розбудити приватну ініціятиву. Треба підбадьорювати, заохочувати і вчити. Треба вщіплювати любов до ремесла, вишколювати кадри фахівців, підтримувати морально всіх, які бояться міста. Треба вияснювати, що нове місто не буде вже ніколи ворожим островом, але зв'язковим і природним осередком, який всеціло відповідатиме потребам і характерові краю. Українському народові потреба якнайбільше самостійних, ініціятивних і енергійних одиниць та фахівців. Їх дати може лише зорганізований на провідницькому принципі третій стан. 