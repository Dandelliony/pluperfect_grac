Наказ начальника гарнізону міста Львова №4

26 вересня 1939 року 
м. Львів
До цього часу місто знаходиться в надзвичайно антисанітарному стані. Продовжують лишатися неприбраними вулиці, двори, площі і базари, на які валяться пошкоджені телеграфні стовби. Не очищаються вулиці від ріжного сміття, не ремонтуються пошкоджені бруківки і тротуари, не проводиться ремонт пошкоджених будинків. На деяких вулицях ще не розібрані барикади.
Вимагаю від міліції, всіх установ, адміністрацій фабрик, заводів і приватних осіб негайно приступити до очистки, впорядкування своєї території і кварталів, ремонту бруківки, тротуарів і будинків.
Очистку вулиць, ремонт бруківок, тротуарів провести в трьохденний термін і негайно приступити до ремонту будинків.
Комендантові міста прослідкувати за виконанням цього наказу.
Про осіб, які не виконують наказу доповісти мені для притягнення до відповідальності.
Начальник гарнізону міста Львова комдив Іванов
Військовий комісар гарнізону батальонний комісар Сизоненко 