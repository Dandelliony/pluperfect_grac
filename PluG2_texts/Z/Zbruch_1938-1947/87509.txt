◦ ◦ ◦ ◦

Сталін відзначив американського генерала Айзенговера орденом Суворова І кляси.   Між Швецією й Англією мають відновити повітряну сполуку. Подорожніх будуть перевозити шведські літаки, які матимуть спеціяльне освітлення, щоб їх можна було відрізнити від воєнних літаків.   Англійці подають, що їх фльота стратила до кінця 1943 р. 5 лінійних кораблів, 7 літаконосів, 26 кружляків, 126 нищильників, 45 корвет, 67 підводних човнів і багато інших кораблів.   Папа Пій XII прийняв у Ватикані групу німецьких вояків.   В Японії переведено для контролі робітничої спроможности 22-го лютого ц. р. реєстрацію чоловічого населення від 12—60 років життя і жіночого від 12—40 року. Вийняток творитимуть заміжні жінки, приналежні до збройних сил та деяких інших особливих професій.   Віцеадмірала Джон Тавера іменовано заступником головного командувача тихоокеанської фльоти.   Італійські генерали держали в таборах 110 тисяч хорватів і 40 тисяч словінців. З того погинуло 90 тисяч осіб.   До Абесинії має виїхати американська комісія для прослідження краю, щоб опрацювати плян використовування його багатств.   В Туреччині перебуває багато американських "нафтярів", які ведуть з турецьким урядом переговори у справі використовування тамошніх джерел нафти.   Уряд комуністичного Китаю планує перенести столицю з Чункіну до Хенту, що лежить у провінції Чечуан.   Заява Петена. Як подає часопис "Mатен", на прийнятті посадників із Тулюз та околиці, маршал Петен заявив у Віші таке: Коли виповіджено війну, я був амбасадором у Мадриді. Якби тоді в Парижі послухали моєї поради, тоді не було б прийшло до виповідження війни.   Потонув британський нищильник. Агенція Ройтер повідомила, що пропав британський нищильник "Герді". Цей воєнний корабель, що його спущено на воду в минулому грудні, мав заступити нищильник тієї самої назви, що його затоплено біля Нарвіку.   Рідна земля 