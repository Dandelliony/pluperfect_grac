Спекулянт — ворог народу

На землях Західної України почалося нове життя, житя без поміщиків і капіталістів. Визволені народи, сповнені безмежною радістю за приєднання Західної України до могутнього Радянського Союзу, тепер нога в ногу з братніми народами великої радянської землі, під прапором Сталінської Конституції, крокують до вершин людського щастя.
І ніякій ворожій силі не спинити цього переможного ходу вперед. Трудовий народ, керований партією більшовиків і великим вождем народів товаришем Сталіним, знищить як гадів всіх тих, хто буде йому перешкоджати будувати світле, щасливе життя.
Головне тепер завдання полягає в тому, щоб налагодити нормальну роботу всіх господарчих і культурних організацій, фабрик, заводів, шкіл і інших культурних закладів. Налагодити нормальну торгівлю і постачання трудящих.
Відомо, що безглузда польсько-німецька війна внесла велику дезорганізацію в торгівлю і постачання трудящих. По приході Червоної Армії, тимчасовим органам постачання довелося багато попрацювати, щоб відновити торгівлю, дати масам продукти, товари першої потреби.
За вказівками радянського уряду на Західну Україну було завезено чималу кількість солі, сірників, гасу, тютюну. Ясно, коли б завезеними і тими продуктами, що є в приватних руках, а їх є немало, була б організована нормальні торгівля, то справа постачання трудящих була б значно краща.
На перешкоді організації нормальної торгівлі стали спекулянти, всякі ворожі елементи.
За останній час по місту встановлено ряд випадків спекуляції предметами першої необхідності: цукром, сіллю, хлібом, промисловими товарами. Спекулянти скуповують в магазинах товари в великій кількості, приховують дома, а потім продають їх з рук по значно підвищених цінах.
Не мало є випадків, коли деякі власники магазинів, маючи запаси товарів, відверто саботують торгівлю, магазинів своїх не відкривають, товари переховують для спекуляції. Встановлено також, коли в магазинах торгують при закритих дверях і навіть на кватирах власників магазинів, при чому товари здебільшого попадають у руки явним спекулянтам.
Наше завдання — вести найрішучішу боротьбу з спекулянтами. Трудовий народ, що дякуючи єдинокровним братам, Червоній Армії, одержав волю, право на щасливе заможне життя, не може терпіти і не потерпить спекулянтів — запеклих ворогів народу на радянській землі.
Дружинники робітничої і селянської гвардії, вся громадськість мусять піднести свою лють і нещадну боротьбу з найменшими проявами спекуляції. Спекулянт запеклий ворог народу. Він спекулює спільник і прямий поміщик недобитої польської шляхти, буржуазних націоналістів і всякої контреволюційної погані.
Ніякої пощади спекулянтам. Львівська прокуратура в цілях боротьби з спекуляцією порушила справи і притягла до кримінальної відповідальності ряд спекулянтів, які розладнували нормальну торгівлю, ховали і продавали товари по неймовірно високих цінах. Спекулянтів незабаром судитиме радянський суд.
Вороги будуть намагатись і дальше розладнувати нормальний хід торгівлі. Тому потрібна непослабна боротьба з усіми тими, хто намагатиметься нажитись коштом чужої праці, хто намагається перешкоджати налагодженню нормального життя. 