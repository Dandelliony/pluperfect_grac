◦ ◦ ◦ ◦

При Краєвім Інституті Української Народної Творчости і Виховання у Львові, вул. Францішканська 7 організується Українська Національна Капеля Бандуристів. Закликаємо всіх бандуристів і тих, які бажають вчитися — зголошуватися в Секретаріяті Інституту, до дня 25. VII. п. р., в год. 10—14. — Дирекція Краєвого Інституту Укр. Нар. Творчости і Виховання.
Фото-аматора, який приніс 3 світлини помордованих енкаведистами до редакції "Українських Щоденнях Вістей", просимо конче зголоситися з негативами, щоб можна було зробити кращі відбитки.
В канцелярії Українського Інституту Націоналістичної Освіти при вул. Валовій 31/І., можна набути портрет Евгена Коновальця (50X70), та стінний герб-тризуб у двох кольорах (40X60). Ціна по 10 карб. за штуку.
Оголошення. З метою кращого розподілу харчових продуктів для продажі мешканцям Львова, треба обов'язково в якнайкоротшому часі перевести статистику мешканців міста Львова на окремо виданих реєстраційних картках, які будуть розділені за посередництом дільницевих урядів, домоуправ і власників або завідувачів незнаціоналізованих домів між посідачами мешкань. Кожний посідач мешкання має обов'язок виповнити реєстраційну картку українською мовою в 2-х рівнозвучних примірниках згідно з правдою, стверджує правдивість змісту своїм підписом і обидва примірники того самого ж дня віддати управителям домів, які і в свою чергу повинні провірити і своїм підписом ствердити віродостойність змісту картки. Власники або завідувачі незнаціоналізованих домів віддають картки підтверджені своїм підписом найближчій домоуправі також негайно. Домоуправи задержують один примірник картки в себе, виготовляють на їх основі статистичний листок і передають копії карток і статистичних листків зі своїми підписами безпроволочно своєму дільницевому урядові. Дільницевий уряд виготовить у свою чергу статистичний листок в 2-ох примірниках для своєї дільниці і один примірник його з копіями реєстраційних карток і статистичними листками домоуправ передасть Торговельному Відділові Управи м. Львова.
Замітки: 1. Військові в чинній службі не входять до реєстрації: 2. Національність мешканців стверджується на основі пашпорту або свідоцтва народження; 3. До дітей зачислюються найвище 3-літні. Вся ця робота повинна бути закінчена на протязі 3-х днів. Львів, дня 19 липня 1941 р. Управа м. Львова.
Постанова Управи м. Львова з дня 17 липня 1941 р. 1. Продаж хліба жидівському населенню м. Львова обмежується з днем 17. VII. ц. р на 1000 гр. на особу в тиждень. 2. Торговельний Відділ Управи м. Львова обов'язаний до 20 липня ц. р.: а) виділити окремі ресторани, каварні, їдальні та крамниці на всі товари для жидівського населення м. Львова, б) виділити окремі крамниці з промисловими товарами для дооколишніх селян, які доставляють сільсько-господарські продукти по твердих цінах для потреб м. Львова. 3. Щоб уможливити закупно різних промислових товарів у Львові тим селянам, що в майбутньому доставлятимуть свої власні сільсько-господарські продукти до Львова, як ярина, картоплі, м'ясо, молоко, масло і інші по твердих цінах, закупочні осередки будуть видавати їм, крім повної заплати, також так звані премійні квитки на 1/4 вартости доставлених продуктів. Премійні квитки будуть уповажувати цих селян до закупна різних промислових товарів у призначених на це для селян-лоставців крамницях у Львові. 4. Премійні квитки видаватимуть Маслосоюз, Районова Споживча Спілка у Львові, шпиталі та Торгові галі. 5. Торговельний Відділ передасть до 20. липня ц. р. в завідування Облспоживспілки м'ясні крамнині, а Маслосоюз всі молочні крамниці. Голова Управи м. Львова Д-р Ю. Полянський в. р.
Постанова Управи м. Львова з 17. VII. 1941 р. 1. На місце окремих Українських допомогових установ організувати єдину організацію допомоги українському населенню, що потерпіло від війни, під назвою: "Українська Допомогова Акція". 2. Затвердити Управу Української Допомогової Акції в такому складі: Голова: о. кан. Лициняк Василь, Заступник голови: п. Рогач Іван. Члени Управи: п. Могильницька Г., п. Максимів О., п. Ващишин І., д-р Лапічак, п. Оренчук В. 4. Зобов'язати Житловий Відділ Управи міста надати "УДА" відповідне приміщення. 5. Зобов'язати Фінансовий Відділ м. Львова надати "УДА" відповідну фінансову допомогу. 6. Зобов'язати Уряд Соціальної Забезпеки м. Львова при вул. 3-го Мая ч. 11, вести дальше допомогову акцію для мешканців м. Львова в дотеперішніх рамках. За Управу м. Львова Д-р Юрій Полянський. 