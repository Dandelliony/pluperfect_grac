Хорова капела. — Державний польський драматичний театр

Хорова капела
Будинок Народної Творчості розгортає роботу по організації гуртків художньої самодіяльності. Нещодавно на базі кращих самодіяльних колективів організовано хорову капелу, в якій бере участь 200 чоловік. До цього часу не було у Львові такого великого і добірного співочого ансамблю.
Трудящі міста Львова мали вчора можливість в залі Державного Театру ім. Лесі Українки слухати концерт цієї капели, присвячений 16-річчю з дня смерті генія людства В. І. Леніна. Тепло вітали присутні виконання капелою любимої пісні В. І. Леніна: "Не зніс ти важкої неволі". Бездоганною була також музична демонстрація пісні "Два соколи" радянського композитора Верьовки.
Крім капели також при будинку Народної Творчості організовано оркестр народних інструментів.
Добре працюють самодіяльні музичні і драматичні гуртки в районах Камінка Струмилова і Куликів. Роботою керують тут інспектори будинку Народної Творчості, які дають самодіяльним колективам організаційні і методичні вказівки.
Державний польський драматичний театр
У виконання постанови Ради Народніх Комісарів УРСР і Центрального Комітету КП(б)У організовано у Львові Державний польський драматичний театр. До дня Червоної Армії театр готує п'єсу "Загибель Ескадри" — українського письменника — орденоносця О. Корнійчука. У головних ролях виступлять найвидатніші польські артисти, очолювані відомим польським артистом Красновецьким, депутатом Українських Народніх Зборів. 