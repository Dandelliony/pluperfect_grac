Вивчення російської мови в польській школі

Вивчити мову великого російського народу, який протягом свого тисячолітнього існування зумів створити одну з найвеличніших культур, нову великих організаторів історичного Жовтня — ось прагнення, яким охоплена наша учнівська молодь.
Успішне розв'язання цього завдання у великій мірі залежить від нас, викладачів мови, від того, як вміло буде дібраний матеріал, що відповідав би інтелектуальному рівню учнів, від способу викладу цього матеріалу. Зокрема, всі заняття з російської мови повинні пов'язуватися з граматикою, правильним висловлюванням, чітким і виразним читанням, з культурою мови.
Поряд з обов'язковою програмою треба, на ваш погляд, ввести в основу плану розвиток усної і письмової мови. В цій потребі я впевнилася на власному досвіді.
Різноманітні види мовної і стилістичної роботи повинні пронизувати всі розділи викладання російської мови і, насамперед, на уроках літературного читання. Треба домагатися збагачення запасу слів і розвитку письмової мови.
Заздалегідь вивчивши запити учнів, я намагаюся дібрати такий матеріал, що притягає їх увагу. Наприклад, в 7 класі захоплено читають учні байки Крилова, 9-й клас просить давати їм оповідання Чехова і Горького, 10-му класу дуже подобаються твори Пушкіна.
Урок я так планувала, щоб, поруч з технікою читання, домогтися свідомого і виразного читання.
Це мені вдавалося зробити за допомогою короткого, але чіткого роз’яснення учням кожного слова і речення даного твору. Зрозуміло, що суть всього твору була охоплена. Наприклад, в казці Пушкіна "Про рибака та рибку" я вивела образ старика та старухи, підкреслила протилежність їх характеру, посилаючись на їх дії. Потім звергнула увагу на картини моря, що змінюються. І так, крок за кроком, розбираючи казку, я досягла вищої виразності читання.
Вивчення граматики теж не повинно бути лише формальним засвоєнням сухих правил. Щоб урок граматики зробити більш пожвавленим і щоб дати можливість вживати ясно і правильно образну мову з додержанням граматичних норм, я часто зверталася до зразків художньої літератури або окремих картин. Наприклад, проходячи іменник, я принесла в клас репродукцію Рєпіна "Бурлаки". Називаючи предмети картини, фігури бурлаків, одяг, місце і т. ін., поруч з збільшенням запасу слів, я домагалася правильного вживання форми іменників, разом з цим роз'яснюючи і закріплюючи граматичні форми, що ми їх проходили раніше.
Таким чином, вивчення іменників набувало живий, аж ніяк не книжковий характер, — іменник ставав живою частиною мови!
Я помічала, що учні непомітно, без зусиль засвоювали нові граматичні форми, виявляючи при цьому великий інтерес до нового матеріалу.
М. В. Труш, вчителька російської мови 23 середньої школи. 