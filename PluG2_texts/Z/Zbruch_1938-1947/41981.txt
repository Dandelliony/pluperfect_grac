Про гостинність міста до приїжджих селян. — Розиграш Всесоюзної першості по баскетболу

Про гостинність міста до приїжджих селян
З кожним днем з районів області до Львова збільшується потік селян. Сюди приїжджають по громадських і особистих справах. Часто, не встигши одразу розв'язати справ, їм доводиться затримуватися в місті на один чи два дні. Де переночувати, чи перестояти з підводою? Таке питання постає перед ними.
В грудні минулого року облвиконком вирішив створити у Львові обласний Будинок селянина, а також відкрити на околицях міста заїжджі двори. Захід дуже важливий. Це не звичайні ночліжки. Будинок селянина і заїжджі двори не лише місце, де можна переночувати. Селяни, що в них зупиняються, повинні бути обслужені якнайкультурніше: послухати лекцію агронома, дістати юридичну чи агрономічну консультацію, почитати газету тощо.
Отже, постало питання про виділення для обласного Будинку селянина відповідних приміщень. В березні спеціальна комісія облвиконкому і міської Ради заходилася підшукувати такі приміщення. Для цього намітила кілька будинків, зокрема готель "Імперіал" і "Народну гостинницю".
З цього й почалося. На думку декого, готель "Імперіал" не можна передати для Будинку селянина, бо цим самим, мовляв, зменшиться готельний фонд. Хоч, як не дивно, але там, поруч з номерами в п'яти кімнатах, знаходиться склеп, де складена шкіра (?!), Справа з "Народною гостинницею" далі рішень не пішла.
Тут, бачте, облспоживспілка тримає готель, хоч це не її функції.
Тим часом організований Будинок селянина лишається без будинку... Він має лише кілька кімнат на... 15 ліжок в колишньому Віденському готелі. Кількість, звичайно, така мізерна, що про це навіть згадувати соромно. Не краще виглядають справи і з відкриттям заїжджих дворів на околицях міста.
Наприкінці травня міська передала під заїжджий двір два будинки по Жовквівській вулиці. Зараз тут щодня зупиняються по 300 підвід і до 700 чоловік селян. Частина їх залишається і ночувати. На випадок дощу і в осінню негоду їм ніде навіть пересидіти.
В чому ж справа? Формально передані будинки лічаться за заїжджим двором, але в них живуть сторонні жильці. Міська Рада запропонувала Шевченківській райраді переселити звідти мешканців. Але віз і нині там.
Такого стану далі терпіти не можна. Селяни, які приїжджають до Львова, повинні мати місце для відпочинку, одержати консультацію, чи послухати лекцію. Місто повинно проявити до них свою гостинність. Міська і районні Ради мають з особливою дбайливістю піклуватися про це. Львів мусить мати добре обладнаний Будинок селянина і культурні заїжджі двори.
Т. Гуськова, директор обласного Будинку селянина. Розиграш Всесоюзної першості по баскетболу
Наслідки чотирьох днів. Зараз у Львові, починаючи з 22 вересня з великим спортивним піднесенням проходить Всесоюзний розиграш першості товариства "Спартак" по баскетболу. Особливий інтерес являють зустрічі чоловічих команд. З них в першу чергу слід відзначити дві бойові нічиї львов'ян, які грали з москвичами і тбілісцями. Гра закінчилася з рахунком 32:32 і 34:34.
Згідно правил розиграшу першості, команди, що займуть три останні місця на 1941 рік переходять у другу групу. Прагнення команд зберегти своє право на участь по першій групі перетворює змагання в дуже цікаве видовище. Визначити переможців покищо важко.
В жіночих командах визначались провідні колективи. Першим з них являються ленінградки. Вони виграли у москвичок, львов'янок і Казані. На другому місці йдуть баскетболістки Києва, що обіграли Львів і Москву.
Сьогодні лідери зустрічаються між собою. Їх гра визначить переможця першості серед жіночих команд. Надто слабо виступають неодноразові переможці першості — команда Москви. Вона тільки виграла у Казані. В кращому випадкові москвички зможуть зайняти 3-місце. Наслідки зустрічі команд Львова і Казані визначать колектив, якому доведеться перейти в другу групу.
Владіміров, головний суддя. 