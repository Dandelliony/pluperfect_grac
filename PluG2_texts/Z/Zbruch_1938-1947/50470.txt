З недавнього минулого Гуцульщини

(По матеріалах Львівського обласного державного архіву)
Польські імперіалісти, захопивши в 1920 році частину українських і білоруських земель, перетворили їх у свою колонію. Шляхта і магнати на протязі 20 років грабували і розоряли загарбані землі та їх багатства, завдавали тяжких страждань народам колишньої Західної України і Західної Білорусії. Величезні природні багатства Західної України: нафта, кам'яне вугілля, озокерит, фосфорити, калійні солі, цинкова руда, ліси, буре вугілля, глини для керамічних виробів, торф і інше — все це по-хижацькому винищувалось колонізаторами.
Колишній віце-прем’єр Квятковський, підводячи підсумки колоніальної політики польської держави на українських землях, з задоволенням констатував, що "в корінній Польщі концентрується понад 80 проц. металічної, електричної, паперової і текстильної промисловості, понад 80 проц. виробництва цегли, вапна, солі, цукру. Тут є понад 80 проц. газових заводів, найбільша кількість водопроводів, механічних хлібозаводів, найбільша сітка залізничних і трамвайних колій, більше 80 проц. друкарень, культурних і лікувальних закладів. Тут споживається майже 70 проц. всього внутрішнього споживання цукру. 70 проц. спирту, 67 проц. тютюну, 64 проц. сірників, 93 проц. електричної енергії, більше 95 проц. кави і чаю". Що ж лишалося для Західної України і Західної Білорусії, які займали 51 проц. території Польщі і мали понад 30 проц. всього населення? Нічого не лишалося. В 1934 році на Західну Україну припадало лише 1 проц. всієї вироблюваної в Польщі електроенергії, З проц. всіх лікувальних закладів, 5 проц. всього споживаного цукру і мила.
Основним природним багатством Гуцульщини є багатющі ліси. Понад 801 проц. їх належало управлінню державних лісів.
Дістаючи надзвичайно високі зиски, управління державних лісів віддавалось іноді "філантропії". Так, наприклад, в 1937 році воно вирішило дати 10 тисяч злотах для санітарних заїздів на Гуцульщині. Одночасно ж на побудову палацу у Варшаві управління асигнувало коло 3 міліонів злотих. Для влаштування полювань для високопоставлених осіб також коло міліона злотих. Як же були використані ці 10 тисяч злотих? Вся польська преса підняла захлинальний галас з приводу філантропічних заходів. Газети обманюючи народ, писали, що гуцулам було надано багато цукру, круп, борошна, білизни, одягу, взуття і ін. Але з офіційного звіту видно, що на декілька тисяч гуцулів було роздано 10 сорочок, 2 джемпри, 5 пачок солі, 10 кг круп, 2 кг макаронів і 1 кг 250 гр цукру. Крім того, були ще роздані голодним і хворим гуцулам... щітки для зубів, пасти, гребінці і брошури по санітарії. Останнє було в найбільшій кількості.
Взагалі ця кампанія була проведена з великим шумом. Управління лісів ці гроші передало Червоному хресту, який організував цілу експедицію на Гуцульщину. Туди були направлені санітарні автомашини з сестрами, які повинні були досконало ознайомитись з побутом гуцулів. Найбільш бідним, голодним і хворим роздали щітки до зубів та санітарні брошурки. В наслідок кампанії було обстежено села: Надвірна, Зелена, Зелениця, Рафалова, Яблониця, Татарів і Пасічна. Кожна сестра була в 100—150 хатах і свої враження надсилала в щоденних рапортах до окружного Червоного хреста. На підставі їх Червоний хрест склав загальний звіт про стан на Гуцульщині. Цей офіціальний звіт, написаний польськими чиновниками, зацікавленими в тому, щоб приховати справжній стан, все ж дав неабияке уявлення про тогочасне життя на Гуцульщині. "Хати давно небілені, вікна взагалі не відчиняються, луток нема. Для спання служить підлога, або дерев'яні нестругані лави без соломи, покриті переважно брудним лахміттям. Єдиним продуктом харчування здебільшого є житні отруби, зварені у воді. В більш "заможних" їдять мамалигу або кукурудзу на воді. В дуже рідких випадках знайдено молоко і чорний хліб, або коржі з кукурудзяного борошна. Їжа готується раз на день. Серед гуцулів надзвичайно багато хронічно хворих на головну біль, астму і болі в грудній клітці... На кожному кроці тут зустрічаються венеричні хвороби і короста. Щорічно виникають епідемії черевного і висипного тифу".
Цей загальний звіт складався на підставі рапортів медичних сестер, що обстежували Гуцульщину. Рапорти, написані під наглядом поліції, були офіціальними документами. Навіть при таких умовах дійсність з цих рапортів постає ще більш правдивою і страшною. Так, одна з сестер повідомляла: "Нічого дивного, що гуцули бідні і хворі. Вони працюють понад сили від самого ранку (5—6 год.) до 8 години вечора". За цю тяжку працю лісні робітники одержували мізерну плату.
Медичні сестри писали також, що багато гуцулів ніколи не бачили цукру, а діти не знають смаку молока. Кожний другий гуцул тут був хворий венеричною хворобою, або туберкульозом. Майже всі діти хворі на коросту. У багатьох трахома. Траплялося надзвичайно багато випадків каліцтва при роботі в лісі. Взагалі, лікарська допомога тут дуже рідке явище. В одному з рапортів читаємо: "На протязі 80 км нема лікаря. До Зеленої приїжджає лікар один раз на тиждень. Але населення до нього не звертається, бо треба платити".
Від рапортів медичних сестер про стан життя гуцулів, про їх побутові умови віє жахом середньовіччя. Майже всі рапорти збереглися. Не вибираючи, наводимо деякі з них:
"Тимофей Іван. Лісний робітник. 10 дітей від 1½ до 14 років. Троє з них працюють. Молодші діти мають на голові струпи. Більшість дітей зовсім голі. Господар — каліка, а його дружина хвора на туберкульоз. Одна кімната".
"Гербут Василь. Двоє дітей. Брудно. Господар — інвалід: має ампутовану ногу вище коліна. Рана ще не загоїлась. Виписаний з лікарні без костилів. Ногу втратив на роботі в лісі".
Таких рапортів біля тисячі Але вони і на соту долю не відображають того, що в дійсності було на Гуцульщині.
Восени 1939 року протягом 10 днів розвалилася реакційна панська Польща. Панівні класи і нерозумні її керівники, рятуючи власну шкуру, кинули напризволяще народ і ще задовго до закінчення війни втекли за кордон. Радянський народ і його уряд не могли лишитись байдужими до долі своїх єдинокровних братів. 17 вересня 1939 року Робітничо-Селянська Червона Армія, виконуючи волю всього народу, перейшла штучно створений кордон. Для поневоленого раніше народу засяло яскраве сонце нового, радісного життя. Великі ліси Гуцульщини, грабовані польськими панами, стали державною народною власністю.
Край ожив. Барвистою радугою радості щастя заграло життя визволеного народу. Квітнуть таланти. В горах лунає веселий спів.
Т. Кремер, Т. Фурман. 