Окрема девізова область в Галичині

Обовязуючі девізові розпорядки про рубель, німецьку марку і злотий
Після 1 серпня 1941 р., коли прилучено Галичину до Генерального Губернаторства як дістрікт Галичина, вводяться один за другим закони Ген. Губернаторства в цій новій області. Девізові приписи Ген. Губернаторства не обов'язують ще в ньому новому краю, навпаки — ще є девізова границя між дотеперішною областю Ген. Губернаторства і новим дістріктом Галичини. Перенесення девізових приписів Ген. Губернаторства на нову область може відбутися, коли будуть створені точно означені господарські передумови.
Щоб до того часу в новій області забезпечити стан девіз та припинити неправильний платничий оборот з навколишніми областями, було треба надати дістріктові Галичині спершу власні девізові приписи. Це сталося у девізовому зарядженні для Галичини з 11 серпня 1941 р., оголошеному у Деннику розпорядків Ген. Губернаторства з 20 серпня 1941, ст. 471.
Для переведення девізових передач у Галичині створено "Філію Львів девізового уряду в Кракові" у Львові, вул. Коперника, ч. 3 (поштовий напис: Львів, І). Якщо треба для правних актів і ділань, згідно з новим девізовим розпорядженням, дозволу, можна його одержати від філії Львів девізового уряду в Кракові.
Девізове зарядження для Галичини містить в собі такі самі означення платничих засобів, торговлі закордонними платничими засобами, золота, благородних металів, вартісних паперів і т. п. як для краю, так і для закордону фізичних і правних осіб.
Ті всі ділання вимагають попереднього дозволу філії Львів девізового уряду Краків.
Краєвим платничим засобом в Галичині є покищо ще рубель. Злотий обов'язує ще як закордонний платничий засіб. Вивіз рублів, як і закордонних платничих засобів, до яких крім злотого належить також німецька марка, з Галичини до навколишніх областей, а також у дотеперішню область Ген. Губернаторства, дозволений тільки за попереднім правнодевізовим дозволом. Таксамо вільно ввозити рублі, як і злоті, німецькі марки, чеські корони, голяндські гульдени і югославянські дінари, а також уже позакурсові гроші, з навколишніх областей, отже і з Ген. Губернаторства до Галичини тільки з правнодевізовим дозволом. Краєвий адресат має обов'язок повідомити про одержання без дозволу грошевих сорт до трьох днів філію Львів девізового уряду Краків. Дозволу не треба для вивозу і ввозу краєвого гроша аж до 100 рублів у подорожному русі і до 25 рублів, але щонайвище 250 рублів місячно, у граничному обороті.
Під час переходу існуючої девізової границі між дотеперішною областю Ген. Губернаторства і Галичиною мають право особи, які одержали перепустки для переходу цієї границі, в обох напрямах, мати при собі аж до 600 зл. або аж до 300 нім. марок у банкнотах або аж до 3.000 рублів. Коли везти з собою злоті, марки і рублі, то вся вартість гроша не повинна перевищати 600 зл. Хто їде з Ген. Губернаторства до Галичини повинен по змозі запастися німецькими марками. Подорожні, що при переході девізової границі до Галичини мають злоті, не сміють пускати їх в обіг у Галичині, тільки мусять їх зміняти в державних касах на німецькі банкноти або рублі. При повороті до Ген. Губернаторства треба зміняти в державних касах рублі на злоті або німецькі банкноти. Якщо хто ввезе рублі з Галичини до Ген. Губернаторства, має до 10 днів після повороту повідомити про те емісійний банк у Польщі або девізовий банк і на вимогу віддати.
Девізовий розпорядок для дістрікту Галичини говорить дальше про запевнення девізового стану.
Вкінці до девізового розпорядку додані означення кар за девізові проступки. 