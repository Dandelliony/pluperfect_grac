Пам’ять.

† Нестор Нижанківський
В середу 10. квітня ц. р. помер ненадійно у 47-му році життя у лікарні в місті Ліцманштаті (б. Лодзі) відомий західньоукраїнський композитор і пяніст Нестор Нижанківський, син відомого галицького композитора о. Остапа Нижанківського, невтомного кооперативного і громадянського діяча, якого розстріляли у травні 1919 р. поляки без суду. І знову нещадна смерть забрала людину в силі віку, композитора у розцвіті музичної творчости, автора багатьох творів на фортепіян (варіяції, сюїта, тріо й інші), для хорів, сольоспів і орхестри, учасника визвольної війни, пор. УГА.
По скінченні музичних студій у консерваторії у Празі молодій і рухливий композитор Н. Нижанківський вернувся до Львова, де був до кінця 1939 р. професором вищої музичної української школи ім. М. Лисенка у Львові, одним з членів-основників і головою професійного т-ва українських музиків (СУПРОМ-у), членом "Молодої Громади", "УФОТО" та багатьох українських товариств і установ у Львові. Похорон відбувся 12. п. м. Н. Нижанківський осиротив дружину і сина. І знову на цвинтарі на Долах у м. Ліцманштаті виросла нова свіжа могила на чужій землі. Земля Йому пером. В. Й. П. † о. Ярослав Щирба.
В ночі з вівтірка 9. на середу 10. квітня ц. р. згинув трагічною смертю молодий, меткий і діяльний о. парох Ярослав Щирба у с. Шклярах пов. Сянік. Невідомі злочинці підійшли опівночі під вікна на приходстві і почали стукати вдаючи, що це хтось з парохіян по пан-отця до недужого. Коли отворились двері від сіней невідомі злочинці цільно виміреним стрілом у голову вбили о. Ярослава Щирбу. Траґічна смерть о. Щирби викликала велитенське обурення між довколичним українським населенням, яке любило Покійного за Його невтомну працю для народа. За те довелось Йому витерпіти безліч шикан від б. польської влади і від своєї таки... церковної зверхности. В останньому часі о. Я. Щирба був заступником війта волости Яслиська. Влада веде енерґійне слідство у справі вбивства.
Величавий похорон о. Я. Щирби відбувся у Шклярах при великому здвизі українського довколичного населення. Нехай рідна земля буде Йому пером. Преосвященний Д. Ніярадій помер.
В останній хвилині дійшла сумна і болюча вістка, що в Югославії ненадійно помер на удар серця Преосвященний Кир Д. Ніярадій у 66-ому році ЖИТТЯ, загально відомий та люблений крижевацький єпископ для українців в Югославії. Своєю невтомною діяльністю на становищі крижевацького єпископа для українців в Югославії і на становищі Апостольського Адміністратора в Хусті для Карпатської України здобув собі Преосвященний Кир Д. Ніярадій велику пошану серед українського громадянства. Нехай буде Вічна Память діячеві на церковній ниві та Великому Громадянинові. 