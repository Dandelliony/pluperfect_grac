◦ ◦ ◦ ◦

Верховне Командування Німецьких Збройних Сил повідомляє:
Над Тереком знищили німецькі танкові з'єднання, підсилені винищувальними літаками, в зосередженому наступі 2 ворожі баталіони і здобули 41 гармату.
У бою за Сталінград мали ми у завзятих боях при стислому співдіянні наземних частин і летунства, дальші осяти.
Нові наступи ворога проти мостового причілка біля Воронежа були відкинені з кривавими для ворога втратами. Від 15-го вересня знищено в цьому районі 91 совєтський танк. Нічні атаки летунства були спрямовані проти летунських майданів у запіллі ворога.
На південному сході від Ільменського озера, і на південь від озера Ладоги заломилися місцеві наступи більших ворожих сил, з великими для них втратами.
Совєтське летунство втратило 16-го і 17-го вересня 146 літаків. 6 власних літаків пропали.
Денні і нічні атаки німецьких бойових літаків були спрямовані проти воєнно-важних споруд у південній і східній Англії. Бомбовим поцілом потоплено в Каналі один британський стежний човен. Морська артилерія зістрілила 2 британські літаки.
Сильний землетрус у середній Італії
РИМ, 18 вересня. — Місто Асколі пережило 16 вересня землетрус, який тривав усього кілька секунд. Землетрус, який пробіг в південному напрямку, був досить сильний.
В Лондоні не буде автобусів
ЛІЗБОНА, 18 вересня. — Як повідомляє "Таймс", у межах районування ґуми, бензини та смарів припинять з днем 30 вересня всю автобусову комунікацію в обсягу міста Лондону.
Кертична робота комуністів у Швеції
ГЕЛЬСІНКІ, 18 вересня. — Зріст комуністичних голосів підчас шведських комунальних виборів вважає фінський часопис "Турун Саномат 3" небезпечною грою з вогнем, за загравою якого слідкують у Швеції з тривогою. Найбільше небезпека комуністичної кертичної роботи — це вплив на молодь.
Новий японський міністр закордонних справ
ТОКІО, 18 вересня. — Іменовано нового міністра закордонних справ. Став ним президент інформаційного бюра уряду, Масаюкі Тані. Новий міністр закордонних справ. Масаюкі Тані має 54 роки. Від жовтня 1921 року він президент інформаційного бюра японського уряду. В 1914 році він розпочав службу в міністерстві закордонних справ та працював у Кантоні, у Гамбургу, в Голяндії, в Парижі, у Вашінгтоні та в Манджукуо. В 1933 році він був послом в Австрії та в Мадярщині, в 1936 році шарж. д'афер у Китаю, а в 1940 році за урядування міністра закордонних справ Аріти, його покликано на віцеміністра.
Вимоги Індії
ЛІЗБОНА, 18 вересня. — Хоч після засідання індійського законодатного збору багато місць було порожних, бо індійські посли сидять у британській тюрмі, то всетаки індійська опозиція гостро виступила проти британської політики гнету. Націоналістичний індійський посол Сардар Сінг подав проти британського уряду внесок, що складається з таких шости точок: 1) негайна й повна незалежність для Індії, яку треба проголосити найпізніше 1 листопада 1942 року; 2) негайне скасування заборони зборів конгресу та інших індійських організацій, що їх 8 серпня проголошено протизаконними; 3) негайне випущення на волю Ґандія та його співробітників і звільнення всіх осіб, що їх арештовано за діяльність в індійському конгресі; 4) звернення всіх грошевих кар, на які засуджено окремі особи або місцевості; 5) розв'язання центральних та провінціональних законодатних зборів та розписання нових виборів у як найшвидшому речинці; 6) пропозиція партії конгресу та магометанській лізі, щоб вони створили нові провінціональні уряди.
Казуо Аокі міністр великоазійських справ
ТОКІО, 18 вересня. — Японського економісчного дорадника при нанкінському уряді і колишнього міністра фінансів, Казуо Аокі, іменували міністром без теки. Як повідомляє у зв'язку з тим агенція Домеї, новоіменований міністр має доручення вести справи нового міністерства для Великої Азії.
Ситуація чорноморської фльоти
АНКАРА, 18 вересня. — В Туреччині обговорюють широко майбутню долю чорноморської фльоти. Обі пристані: Батум і Поті, що ще залишилися Совєтам, замалі на постій останків цієї фльоти. Ніякі розмови та переговори про евентуальне приміщення цієї фльоти у турецьких пристанях не відбулися. Не було теж у тій справі ніяких інтервенцій з англо-саського боку. Турецьке урядове становище у тій справі не змінилося і після упадку Новоросійська: нема мови про виплив її крізь морські протоки на Середземне море. Совєтські воєнні кораблі, що втікають у турецькі пристані, негайно розброюють, а їх залоги інтернують.
Загально є думка, що совєтська чорноморська фльота найрадше затопить себе, якщо не бачитиме виходу; в турецькі пристані втікатимуть хіба тільки поодинокі кораблі.
10.000-тоновий пароплав затоплений японцями
БЕРЛІН, 18 вересня. — Один японський підводний човен затопив недалеко від побережжя Мозамбіку британський торговельний корабель містоти 10.000 брт. 