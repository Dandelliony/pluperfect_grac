◦ ◦ ◦ ◦ ◦ ◦ ◦

Міністр закордонних справ Японії п. Іосуке Мацуока в Москві
23 березня проїздом через СРСР спинився в Москві міністр закордонних справ Японії п. Іосуке Мацуока.
На Ярославському вокзалі п. Іосуке Мацуока зустріли: заступник народного комісара закордонних справ т. С. А. Лозовськмий, завідуючий протокольним відділом НКЗС т. В. Н. Барков, завідуючий далекосхідним відділом НКЗС т. С. К. Царапкін, склад японського посольства на чолі з послом Японії п. І. Татекава, посол Німеччини граф фон дер Шуленбург, посол Італії п. А. Россо, посланик Угорщини п. Ж. де Кріштоффі, посланик Словаччини п. Ф. Тісо, посланик Болгарії п. І. Стаменов, посланик Румунії п. Г. Гафенку.
Прийом тов. В. М. Молотовим міністра закордонних справ Японії п. Іосуке Мацуока
24 березня Голова Раднаркому СРСР і народний комісар закордонних справ тов. В. М. Молотов прийняв міністра закордонних справ Японії п. Іосуке Мацуока, якого супроводжував японський посол у Москві п. Татекава. На прийомі був присутній тов. Сталін. Розмова тривала понад годину.
Від'їзд з Москви міністра закордонних справ Японії п. Іосуке Мацуока
24 березня виїхав з Москви в Берлін міністр закордонних справ Японії п. Іосуке Мацуока.
На Білоруському вокзалі п. Іосуке Мацуока проводили: заступник народного комісара закордонних справ т. С. А. Лезовський, завідуючий протокольним відділом НКЗС т. В. Н. Барков, завідуючий ІІ далекосхідним відділом НКЗС т. С. К. Ца рапкін, склад японського посольства на чолі з послом Японії п. І. Татекава, посол Німеччини граф фон дер Шуленбург, посол Італії п. А. Россо, посланик Угорщини п. Ж. де Кріштоффі, послання Словаччини п. Ф. Тісо, посланик Болгарії п. І. Стаменов, посланик Румунії п. Г. Гафенку.
Англійська преса про повітряну війну між Німеччиною і Англією
ЛОНДОН, 24. (ТАРС). Авіаційний оглядач газети "Санді Таймс", зупиняючись на стратегії німецької авіації, пише, що давно очікуваний весняний наступ Німеччини проти Англії набирає двох самостійних, але тісно зв'язаних одна з одною форм. Першою формою повітряної війни є битва за Атлантичний океан, другою — битва за порти. І в тому і в другому випадку до крайніх меж використовується авіація. Тепер німецькою стратегією є блокада на заході, а не політика безпосереднього вторгнення і окупації. В свою чергу операції англійської бомбардувальної авіації стають все більш широкими і поширюються на нові райони. Нові англійські бомбардувальники "Стірлінг", "Галіфакс" і "Манчестер" піднімають більше бомб, ніж будьякий з існуючих тепер в Німеччині літаків. Найновіші англійські літаки спроможні підняти вантаж бомб загальною вагою до 4 тонн.
Німецький план оснований на ослабленні англійської могутності з тим, щоб добитися повного виснаження Англії. Перш, ніж почати раптовий напад, який має своєю метою окупацію країни, Німеччина, продовжує оглядач, посилає в басейн Атлантичного океану велике число розвідувальних літаків. Ці літаки намагаються встановити, коли і де пришвартовуються каравани англійських торгових суден. У зв'язку з цим нічні нальоти німецької авіації концентруються на портах, куди можуть прибувати ці каравани. Про це свідчать нальоти на Гулль, Глазго, Ліверпуль, Суенсі, Кардіфф, Брістоль, Плімут, Саутгемптон і Лондон. Ці операції розраховані не тільки на знищення вантажів у портах, а й на те, щоб зробити порти непридатними для розвантаження товарів. Це надає особливого значення зауваженню, приписуваному американським журналістом міністрові торгового судноплавства Кроссу про те, що Англія потребує великої кількості швидкохідних невеликих суден. Невеликі розміри цих суден при наявності постійних нальотів на основні порти можуть мати першорядне значення.
Ще більше значення має битва за Атлантичний океан, яка відбувається на відстані багатьох миль від побережжя.
Німецькі бомбардувальники далекої дії стають очами підводних човнів. Боротьба з такими літаками ведеться англійським воєнно-морським флотом і авіацією, що оперують в повній взаємодії.
Авіаційний оглядач газети "Обсервер" пише, що винищувачі в світлі ночі успішно ведуть боротьбу з бомбардувальниками, але це викликає інколи надто оптимістичні надії. У всякому разі винищувачі, очевидно, не можуть боротися з бомбардувальниками у темні ночі. Таким чином, очі льотчиків лишаються кращим засобом, ніж будьякі винаходи по боротьбі з нічними нальотами. З цього можна зробити висновок, що ще немає можливості завдати великих втрат бомбардувальникам противника. Німецькі літаки будуть продовжувати свої нічні бомбардування таксамо, як англійські бомбардувальники будуть продовжувати свої нальоти, при чому протиповітряна оборона ні тої ні тої сторони не зможе ефективно заважати цим бомбардуванням.
Американська допомога Англії
ВАШІНГТОН, 23. (ТАРС). Сенатська комісія в справах асигнувань схвалила законопроект про асигнування 7 млрд. доларів на здійснення програми допомоги Англії у відповідності з законом про передачу в позику або в аренду зброї. Лідери демократів твердять, що сенат схвалить цей законопроект 24 березня. Палата представників уже схвалила його.
Як вказує агентство Ассошіейтед Пресс, керівники оборони країни повідомили сенатську комісію в справах асигнувань, що в програму допомоги Англії на основі закону про передачу в позику або в аренду зброї входить збудування 10.700 літаків. Всього США повинні будуть поставити Англії в найближчі 18 місяців майже 20 тисяч літаків.
Крім асигнувань на виконання програми, передбаченої законом про передачу в позику або в аренду зброї, конгрес в спішному порядку приймав ряд інших законопроектів про великі асигнування на виробництво озброєнь. 21 березня палата представників схвалила законопроект, який передбачав додаткові асигнування в сумі 4.074 млн. доларів на воєнні витрати в поточному бюджетному році.
Становище у Франції
ВІШІ, 23. (ТАРС). 21 березня військовий трибунал Клермон-Феррана засудив 7 комуністів, обвинувачених в розповсюдженні листівок, до тюремного ув'язнення на строки від 3 місяців до 3 років. Всі вони засуджені також до грошового штрафу і позбавлення громадянських прав на строки від 5 до 10 років.
ВІШІ, 23. (ТАРС). Уповноважений французького уряду в справах військовополонених Скапіні повідомив співробітника газети "Пта Парізьєн", що за весь час після перемир'я було звільнено 70 тисяч французських полонених (в тому числі 30 тисяч інтернованих у Швейцарії, 29 тисяч хворих і поранених, 11 тисяч санітарів). За заявою Скапіні, ніякого масового звільнення французьких полонених не передбачається. Стаття 20 умов перемир'я, за якою всі французські військовополонені залишаться в німецькому полоні до укладення миру, зберігається в силі до кінця війни.
За договореністю з німецькими властями, як виняток, у Францію повернуться 17 тис. селян, 10 тис. гірників і 10—15 тис. солдатів, які мають 4 або 5 дітей.
ВІШІ, 23. (ТАРС). За рішенням уряду Віші у Франції введена "цивільна сільськогосподарська повинність". Оголошена примусова мобілізація на сільськогосподарські роботи всіх безробітних і осіб, які працюють не по своїй спеціальності, віком від 17 до 21 року, а також учнів цього віку.
НЬЮ-ЙОРК, 23. (ТАРС). За повідомленням агентства Ассошіейтед Пресс, заступник державного секретаря Уеллес заявив, що англійський уряд дозволив двом французським пароплавам з вантажем борошна пройти через блокаду. Англія обумовила цей дозвіл тим, щоб все борошно було розподілене в неокупованій зоні Франції. За розподілом борошна стежитимуть представники американського Червоного хреста.
За офіціальними даними, після 1 квітня в неокупованій зоні Франції буде коло 10 млн. голодуючих, якщо не буде подана допомога. 