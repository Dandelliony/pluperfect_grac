"Запорожець за Дунаєм"

(В постановці укрдрамтеатру)
Приступаючи до роботи над оперою "Запорожець за Дунаєм" (Гулак-Артемовський) перед колективом театру стояло завдання — розкрити на сцені перед глядачем в художніх образах історичне минуле, життя козаків-запорожців на турецькій землі, яка розлучила їх з рідним краєм — Україною, показати їх побут, звичаї, уміло передати глибокі почуття і любов до рідного краю, майстерно виконати пісні, думи, що були супутником її життя, тобто відтворити ту історичну дійсність, яку відділяють від сучасності сотні років. Це завдання не легке, але разом з тим посильне для колективу театру. Адже ж відомо, що опера "Запорожець за Дунаєм" бодай чи не в усіх театрах України, ставилась декілька разів.
Колективу це не новина. Якщо не всім, то принаймні ведущим артистам спектаклю доводилось виконувати ту, або іншу роль в "Запорожцю за Дунаєм". Тим більше образи Карася, Одарки, Оксани, Андрія, Султана, Селіх Ага майстерно і глибоко розкриті читцями українського театрального мистецтва. На цих образах виховалось і виховується багато акторів і художніх керівників. Це відчувається і на артистах Перемишльського театру, які мають по декілька років театральної діяльності.
Всі ці обставини давали надію на успішне виконання опери "Запорожець за Дунаєм", на розкриття історичного минулого. Як колектив театру справився з цим завданням, як же він в художніх образах на сцені розкрив дійсність?
Коли мова йде про акторів, як творчий колектив, то це можна було спостерігати і яскраво виражалося в масовках, особливо на так званих "обжнивках".
Різнобарвність костюмів, але в міру, пісні, танці дівчат і козаків з снопами жита говорить про те, що художній керівник театру тов. І. Ненюк, режисер-лаборант Харламов зуміли втілити в масовку "обжнивки" весь свій художній досвід, думку, яка дала змогу колективу вірно розкрити перед глядачами козаків — запорожців. "Обжнивки" глядач сприймав з захопленням ще й тому, що тут відчувалась гармонія думки художнього керівника і режисера-лаборанта а ініціативою, дерзанням артистів спектаклю.
В цій сцені, а пізніше в масовці перед завісою було видно колектив, творче ядро, яке здібне виконати любе завдання театрального мистецтва. Також не можна не зупинитись на виконанні ролей окремих ведущих артистів.
Заслуговує на увагу артистка Акімова в ролі Одарки. З властивою їй простотою, без розрахунку на зовнішній ефект їй вдалося краще ніж кому розкрити образ жінки козака-запорожця, почуття, стриманість жінки, переповненої суворістю. Ця властивість Одарки (артистка Акімова) а рівнож і артистки Маринчік в ролі Оксани — були характерною рисою цих двох артисток.
Слабкий місцем в спектаклі була гра Андрія. Артист Чорний в ролі Андрія якось з надмірним страхом, без волі козака-запорожця, показав себе на сцені. Не зовсім добре у нього з виконанням пісень. З великою напруженістю, беручи іноді занадто високі ноти і це особливо відчувається, коли його пісня звучить в розріз з музикою.
Артист Юфа в ролі Селіх Ага, навіть в наближеній формі не зумів розкрити образу. В кожному спектаклі "Запорожець за Дунаєм" його можна бачити іншим, чути інші звороти в розмовах.
Трудящі міста багато разів зустрічались з артистом Істоміним, який дотепно, з умінням художника-артиста розкривав образи в "Заколоті", "Сватання на Гончарівці" і ряду інших. Але дивно, чому глядачі не зустріли на цей раз артиста Істоміна таким, як раніше. Артисти Савченко в ролі султана та Жуков в ролі Ібрагім Алі Імам цілком справилась з своїм завданням.
Декоративне оформлення сцени було б далеко кращим, коли б на сцені глядач не зустрічав давно знайомих уже з інших спектаклів: хату козака, квіти в полісаднику за перелазом. Слід було художнику більше попрацювати над Дунаєм, який, на жаль, більше схожий на великий розлив з водопадом.
О. Скубко 