Роковини 950-ліття христіянства в СССР.

Париський щоденник "Парі Міді" повідомляє, що в СССР сильно зріс реліґійний рух. За кілька тижнів Православна Церква святкуватиме 950-ліття хрещення Руси-України. Сподіються, що большевицький уряд заборонить святкування цих роковин, бо в останньому часі безбожники розвинули оживлену акцію проти Православної Церкви. "Парі Міді" пише, що в останніх тижнях замкнули в Москві 15 церков. Одначе в Москві ще є 25 церков, які від ранку до вечора переповнені вірними.
В останніх днях большевицький уряд заборонив відправляти богослуження в московській катедрі, яку мають замкнути. Ця заборон викликала велике схвилювання між вірними.