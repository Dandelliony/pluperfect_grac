◦ ◦ ◦ ◦ ◦ ◦ ◦ ◦ ◦ ◦

Німецька реакція на заяву Чемберлєна.
БЕРЛІН, ПАТ. Німецька опінія далі гостро реаґує на вчорашню деклярацію Чемберлєна, якою він дав ґарантії Румунїї та Туреччині. На думку Німеччини Анґлія, не зважаючи на грецьку, чи румунську думку, накинула тим державам свої ґарантії, бажаючи запрягти їх до возу своєї політики. Бритійська деклярація ґарантій для Греції та Румунії — заявляють у Берліні — не випливає з волі вдержати мир, але з бажання протиставитися опраданим життєвим інтересам Німеччини й Італії. Цим теж способом хоче Анґлія зєднати ті держави для себе, прикидаючися миролюбивою, викликуючи спершу штучний неспокій.
Всі без вийнятку часописи переліцитовуються сьогодні в гострих словах супроти західних великодержав, закидуючи їм, що вони ведуть політику неспокою та опікують Румунією і Грецією проти їх волі. Рекорд виступів проти західних держав бє "Фелькішер Беобахтер", який у передовиці, написаній в незвичайно нагальному тоні та невибагливими словами, каже, що політика В. Британії є найгіршого роду імперіялізмом. Німеччина й Італія вже мають доволі впертих анґлійських претенсій до володіння над світом. Анґлія створює в Европі тільки зайве напруження, саботує природну еволюцію та втягає невинні народи у прикрі ситуації. Виринає питання, чи анґлійські політики втратили вже розум, чи їх обхопив може безприкладний цинізм. Бритійська політика змагає практично до привернення версайської системи насилля. Та на тих тенденціях розібється В. Британія.
"Ессенср Національ Цайтунґ" доказує, що шлях, що йото відбула Анґлія від Мінхену до своїх останніх деклярацій, є втечею перед спробою взяти участь у новому упорядкуванні Европи до політики "статус кво" і розпучливої скандальної політики окруження. Тільки уряд, який боїться втратити свої впливи, тримається судорожно статус кво.
Гострі атаки на Рузвельта та його реакція.
Щоб рятувати мир, Рузвельт грозить війною.
ВАШІНГТОН. ПАТ. В сенаті виголошено кілька промов, в яких промовці критикували і протестували проти войовничої політики Рузвельта. Сен. Жорж заявив, що просто не можна про те й думати, щоб прилучитися до приятелів Рузвельта в Парижі й Льондоні під цю пору, коли у Злучених Державах 11 міліонів безробітних даремне домагаються праці. Сен. Бріджс обвинувачував Рузвельта в поширюванні воєнної істерії в цілому краю. Сен. Вандерберґ заявив, що Злучені Держави можуть ззанґажуватися тільки тоді, коли за прийняттям якихнебудь зобовязань впаде більшість 531 голосів членів конґресу. Промовець зголосив резолюцію, в якій пятнував войовничі деклярації членів уряду, натякаючи в той спосіб недвозначно на промову державного підсекретаря Вельса, який заповів реформу закону про нейтральність, щоб З. Д. П. А. могли доставляти на випадок війни потрібні матеріяли Франції та Анґлії.
Незалежно від тих голосів з гострою критикою інтервенційної політики Рузвельта виступив б. міністр закордонних справ Брідж Кольбі і сен. Бора, який помістив у пресі отвертий лист до молодих американців.
З уваги на такі гострі наступи президент Рузвельт рішив боронити своєї політики і виголосив промову на панамериканському конґресі.
Промова Рузвельта.
Рузвельт заявив у своїй промові, що Америка осягнула успіхи, що довели до того, що рідня американських держав є поважною ґрупою, яка може протиставитися світові, схвильованому неспокоєм, своїм спокоєм і погодою духа. Рузвельт говорив багато про те, що американські держави вспіли осягнути між собою порозуміння завдяки великій ідеї спільноти народів. Старому краєві треба завжди війни, щоб відбути такі конференції, які в Америці відбуваються що пять літ. Натякаючи до становища Мусолінія та Гітлєра у відомих европейських конфліктах, Рузвельт заявив, що Америка рішена втримати "пакс амерікана", який не має слабих сторін.
"Маємо право сказати, що не повинна існувати орґанізація світу, яка приневолила б наш край перебудувати себе на казарми. Не хочемо теж стати васалями Імперії завойовників. Найліпшою обороною миру нашої півкулі є надія, що народи поза океаном зуміють визволитися зпід впливу ідей, які штовхають їх до війни. Ми маємо теж свої зацікавлення у світових справах і наша воля миру може бути теж така могутня, як наша воля спільної охорони".
Як бачимо відповідь Рузвельта дуже слаба, наче своєрідний відступ.
Анґлія намагалася за всяку ціну притягнути Совіти до спільної деклярації.
ЛЬОНДОН, ПАТ. Підчас вчорашньої дискусії в палаті громад розвинулася дискусія між послом-лєйбуристом Дальтоном і міністром скарбу Саймоном, який відповідав від уряду. Дискусія торкалася Совітів.
На запит посла Дальтона, чи Анґлія пробувала здобути співпрацю Совітів до акції над вдержаннях миру, Саймон відповів, що нема ніяких тенденцій вилучити Совіти. Негайно по окупації Чехословаччині звернулися ми до Совітів, щоб вони прилучилися до деклярації чотирох великодержав. Одначе — підкреслив Саймон — виявилося, що неможливо зреалізувати цю думку і Велика Британія приневолена була повести інший курс. Що ж торкається совітської суґестії конференції, то, як підкреслює Саймон, то конче треба було, щоб така конференція мала успіх, бо її заломання спричинило би більш шкоди, як зпочаткування дискусії іншими способами. Ми напевне намагалися би перемогти всі труднощі на тому шляху, якби ми мали віру в те, що така метода найкраща. 