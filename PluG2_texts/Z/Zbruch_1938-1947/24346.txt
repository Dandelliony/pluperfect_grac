Приготування німців у Ґданську в польському освітленні.

Міжнародня метушня довкола справи Ґданська не спинюється ні на хвилину. Польська преса щодня приносить алярмуючі вістки про те, що в самому Ґданську виглядає як у воєнному таборі.
"Ґлос Народови" з І. VII. зібрав про це у великій телєґрамі цікаві подробиці.
Підготова ґданщан до орґанізації "ґданського корпусу добровольців" відбувається інтензивно й гарячково. Цілу низку льокалів у місті й поза містом опорожнено на те, щоб примістити в них окремі частини "корпусу". З поспіхом збирають та маґазинують у Ґданську великі припаси поживи, головно муки та мяса, яке заморожують у холодільнях. Замовлено теж великі припаси поживи з Польщі. Побір коней треває далі, так само відбувається реєстрація авт. Як перші кадри "ґданського корпусу добровольців" прибуло до Ґданська 1.400 юнаків зі Східної Прусії. Приміщено їх у Мацкав (Мацькові) біля Пруща в тамошніх бараках. У ночі з середи на четвер прибуло знову поважне число штурмовців зі Східної Прусії у мебльових ваґонах фірми "Гаґеман". Цей транспорт приміщено у Вжещу в казармах Лібена. Члени "корпусу добровольців", що приїздять зі Східної Прусії — це на загал юнаки у військовому віці. Вони зодягнені в напів військовий однострій. Прибувши на місце, дістають зброю, ідентичну зі зброєю райхсвери. Нема майже дня без нових транспортів вояків зі Східної Прусії.
Німецьке населення Ґданська теж мобілізоване. Великі роботи, що мають стратеґічний характер, як будівля додаткових мостів на ріці Наґаті або будування казарм у місті вибуваються у скорому темпі, руками коло 3.000 робітників. Одночасно заанґажовано до ґданського евіденційного бюра подвійне число службовиків, що випрацьовують мобілізаційні списи.
За містом на узгірях скосили вже збіжжя та взялися до копання стрілецьких ровів і до будови сильних укріплень. Ці роботи виконують старші річники колишніх вояків, що бували на світовій війні; ґданщани у віці 20, 21 і 22 літ виїздять більшими партіями до Німеччини на військові вправи.
Біля Ельбінґу вправляють формації міщан у силі кількох тисяч.
Найбільші укріплення Ґданщини будують на Єпископській горі (Бішофсберґ). Ґданська поліція та відділи С. А. не впускають туди нікого невтаємничого. Але з кол сенату проникають повідомлення, що на цій горі монтують тепер претилетунські гармати величезного калібру, що їх у вівторок та середу привезли на кораблях до лодочні Шіхавза у Ґданську.
У всіх місцинах ґданської области від двох тижнів щодня відбуваються партійні, нац.-соціялістичні збори, на яких промовці отверто вповідають про швидку злуку Ґданська з Німеччиною. Серед населення ростуть протипольські настрої, штучно викликувані та змійнювані націонал-соціялістичною пропаґандою.
У "Данцінґер Форпостен", офіціяльнім орґані ґданського деканату, появилася перед двома днями нова стаття редактора Жарського, в якій він пише, що оборона Ґданська лежить у німецькій армії. Ред. Жарський накликує ґданських націонал-соціялістів до терпеливости, — як пише — сучасна хвилина вимагає кожного мешканця Ґданська сильних нервів і спокою, зокрема в тижнях, що надходять.
Нервозні настрої, що панують на ґдансько-польському кордоні, хвилюють не тільки ближчих сусідів, але також західно-епропейське громадянство. Анґлійська та французька преса цілі сторінки присвячує саме ґданській проблємі, "Журналь де Дебі" взиває французький та анґлійський уряд через амбасадорів, або шляхом офіціяльної заяви ще раз поінформувати німецький уряд, що кожна спроба влучення Ґданська до райху буде сигналом до вибуху світової війни.
Алярмуючі повідомлення про положення у Ґданську і хвилювання анґлійської та французької прилюдної опінії з того приводу стоять у разячому контрасті до щирого чи вдаваного, але спокійного настрою, що пливе від кількох днів з Берліна.
Американська пресова аґентура "Юнайтед Прес" повідомляє під датою 1. липня з Берліна:
"В колах добре поінформованих про наміри Третього Райху кажуть, що в найближчих тижнях не треба надіятись на ніяку акцію, яка ненадійно довела б до максимального напруження. В колах, близьких до німецького уряду, не втратили надії на можливість полагоди домагань Німеччини без збройного конфлікту."
У Ґданську йде військова підготова. 