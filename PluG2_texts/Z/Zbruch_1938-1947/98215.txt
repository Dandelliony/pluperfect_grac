Відбудова Тернополя — справа трудящих усієї області!

  Патріоти свого міста. Старожили Тернополя безмежно люблять своє місто, в якому вони пережили молодість віку, а також молодість вільного життя, коли в 1944 роді Червона Армія визволила Тернопіль, врятувавши його мешканців від німецьких гнобителів. Роки окупації не загасили в Степана Андрійовича Гураля віру в прийдешню волю, віру в те, що його рідне місто встане з руїн ще кращим. 60-річний Степан Андрійович першим з'явився серед руїн на вулиці Міцкевича і, засукавши рукава, взявся за роботу. Його зарахували в бригаду т. Говорової, яка виконує щоденно по 300—400 процентів норми. Гураль виконує по 2—2,5 норми. У домогосподарки т. Задорайко з рідним містом пов'язана не тільки радість, а й тяжке особисте горе. Напередодні визволення Тернополя її чоловіка забили німці. На будівельній дільниці її можна бачити ще задовго до приходу бригади т. Галич, в складі якої працює Задорайко. Вона вкладає в працю всі свої сили. По плану відбудови район міста "Новий світ" має бути одним з красивіших. Це вдохновляє в роботі домогосподарок, які під керівництвом бригадира Н. Цукур тільки за 4 дні вибрали й заштабелювали тут 6.795 штук цегли і 5 кубометрів щебеню. Домогосподарки з бригади т. Цукур — тт. Люблянецька, Гомуляк, Мрозек, Скоронько, домогосподарки бригади т. Галич — тт. Гарматій, Заремба, Козуб, з бригади т. Говорової — тт. Палига, Гуріна, Куцельман, Нарижняк, Скульська виконують по 2–3 норми. Вони виконують чорнову підготовчу роботу. Але сьогодні вже багато з них мріють про оволодіння будівельними професіями.   Дамо цеглу понад план. За прикладом колективу Бережанської групи заводів будматеріалів трудящі Заліщицького цегельного заводу готують для відбудівників Тернополя понадпланову продукцію, беруть шефство над відбудовою. На заводі створено 4 молодечих бригади, які зобов'язалися достроково закінчити червневий план. З допомогою кадровиків, і особливо техкерівника т. Гуйвона І.Н., молодь швидко опановує справу і з кожним днем підвищує продуктивність праці. Бригада т. Лінишина на четвертий день своєї роботи за новим зобов'язанням сформувала цегли-сирцю в 4 рази більше, ніж в перший день. Бригада формівників тов. Кузьмука за цей же час збільшила виготовлення цегли в 4,5 рази. Не відстають від них і бригади І. Данилюка та М. Заремби. Весь колектив заводу працює з наростаючими виробничими темпами.   Бригада Кожем'яка — передова. За постановою РНК УРСР і ЦК КП(б)У від 7 травня 1945 р. належить відбудувати і ввести в експлуатацію готель "Адрія" на 100 ліжок в м. Тернополі. Обласний будівельно-монтажний трест уже приступив до відбудови чотирьохповерхового будинку готеля на вулиці Міцкевича. Колектив робітників цього будівництва зобов'язався закінчити його достроково. Високою продуктивністю праці відзначається на відбудові "Адрія" бригада №3 бригадира т. Кожем'яка. Робітники цієї бригади тт. Маскак і Маюк систематично виконують по півтори-дві норми.   10 днів відбудовних робіт. Протягом останніх 10 днів масових робіт по відбудові Тернополя відбулося 3.662 робочих вихода робітників і службовців міста. За цей час вибрано й заштабельовано цегли 381.101 штуки, вибрано і вивезено сміття 545 кубічних метрів. На допомогу відбудовникам Тернополя прийшло населення Велико-Борківського району. На будівництві будинку обкому КП(б)У працюють 40 чоловік з 15 підводами. Відзначаються на відбудові колективи працівників обозного заводу (директор тов. Пшедзимирський) і промислового комбінату (директор тов. Антоненко). По-ударному працюють 60 працівників артілі "17 вересня" (голова тов. Страхоліт). Бригада домогосподарок під керівництвом тов. Цукур на вибиранні цегли щодня виконує норму на 200–250 процентів. Ще недостатню участь у відбудовних роботах беруть колективи тютюнової фабрики (директор т. Татаренко) та міськдержбанку (керуючий т. Мироманов).   Наша допомога. Обговоривши звернення командирів і стахановців Чортківського залізничного вузла про організацію технічно-господарської допомоги відбудовникам Тернополя, колектив нашої дистанції взяв на себе додаткове зобов'язання — виділити матеріали і дріт, ізолятори та інші для устаткування зв'язком будинку обкому партії і надіслати туди для допомоги електромонтера.   Приклад подають залізничники. Будівельники Тернопільської відбудівної дільниці Львівської залізниці розпочали відбудову трьохповерхового будинку. Теслярській бригаді т. Сосновського, нагородженого значком "Ударнику Сталінського призову", доручено було терміново взяти будинок в риштування. На це завдання належало по нормі понад 7 годин. Бригада виконала його за 4 години. Відзначилися на риштуванні теслярі т. Ковелевич і Лопух, які виконали по 2 норми. Не відстали від теслярів і штукатури, серед яких перед ведуть комсомольці Боцула, Макух, Мошенець. Штукатури тт. Олійник та Лебединський виконують норму на 140–150 проц.   Зобов'язання тернопільчан. За пропозицією керуючого управлінням будинків 57-річного Йосипа Станіславовича Бражини, всі 14 його колег у м. Тернополі зобов'язалися відпрацювати на відбудові і впорядкуванні обласного центру по 200 робочих годин і мобілізувати на це жильців підлеглих їм квартир.   Вільне життя   