◦ ◦ ◦ ◦ ◦ ◦ ◦

На курортах України. Почався літній сезон в здравницях України. З 43 курортів вже відкрилися і працюють більше 20. Нові лікувальні санаторії відкрилися в Трускавці, Дрогобицької області, на Осіпенковському курорті при кожному санаторії створені кабінети лікувальної фізкультури. Готуються до відкриття сезону здравниці Ізмаїльської області. У цьому році на спорядження курортів, ремонт і устаткування здравниць Раднарком УРСР відпустив 24 міліони карбованців. (РАТАУ)
Незвичайне явище. Селянин прикарпатського села Русів, Снятинського району (Станіславська область). Василь Кухлик несподівано виявив цими днями, що його будинок... рухається. За 4 дні будинок пересунувся на південь загалом на 8 метрів. Цим зацікавилося все село. Були висловлені різні здогадки. Незабаром вдалося встановити, що незвичайне явище — результат ковзання частини гори, яка знаходиться в 400 метрах від села. Гадають, що звали, які утворилися, викликані торічним землетрусом. (РАТАУ) 