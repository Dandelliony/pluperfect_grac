◦ ◦ ◦ ◦

Новий доказ тісної співпраці Держав Пакту Трьох
Японські політичні кола з особливим задоволенням висловлюють свою радість з приводу нового заманіфестування тісної співпраці між державами Пакту Трьох, яка виявилася на засіданні мішаної технічної комісії у Токіо. Ця конференція так само відбувалася в дусі сердечної приязні і дружби зброї, як і попередні засідання тієї самої комісії в Берліні і Римі. В протилежність до цієї повної однозгідности думок держав осі не тільки у відношенні до воєнних цілий, але також до їх практичного переведеня в життя, стоять розбіжності думок і взаємна боротьба інтересів у таборі аліянтів. Військові успіхи держав осі та тісна одно згідна співпраця є найкращою запорукою остаточної перемоги та створення нового світового ладу основаного на справедливості.
Німецький наступ між Харковом і Курськом
На всьому бойовому відтинку між Харковом і на північний захід від Курська дивізії наземного війська та частини СС-ів наступають у напрямі на схід. Не зважаючи на протиоборону та важкі теренові умовини осягають німецькі війська кожного дня намічені наступальні цілі, відкидають большевиків з їх щораз нових становищ та разом з літунством завдають їм дуже важкі втрати.
Замкнені на південний схід від Харкова ворожі сили є знищені крім малих залишків. Спроби большевиків виломитися заломилися з кривавими втратами.
Білгород здобуто приступом
В бойовому районі Харків—Білгород і на північний захід від Курська німецький наступ розширився успішно на широкий фронт. На південний схід від Харкова знищено решту замкнених там совєтських сил. З'єднання зброї СС здобули нагальним приступом місто Білгород. Піхотна дивізія "Великонімеччина" відвернула ворожі наступи біля Борисівки і пробилась далеко на схід. Знищено 47 совєтських танків.
Біля Новоросійська
Німецькі стрімкоспаднї літаки продовжували дня 18 III. розпочаті перед кількома днями атаки проти совєтських місць висаду біля Новоросійська. Численні бомби вибухли в укріплених становищах і сховищах большевичів, спричинюючи великі спустошення і завдаючи большевичам великих кривавих втрат. Деякі загони літаків заатакували біля Кавказького побережжя два вантажні совєтські кораблі, один пароплав затоплено, а інший важко пошкоджено.
Совєтські невдачі на Фінському фронті
На Фінському фронті намагалися большевики здобути назад одну базу, яку дня 19. 3. обсадили фінські війська. З піддержкою численних сальвових гармат, атакували большевики дня 21. 3 в цьому місці не менше 11 разів, але за кожним разом відкинуто їх назад з кривавими втратами. Після цього противипадом здобуто 16 большевицьких полевих позицій. В цих боях втратили большевики майже 400 вбитих і численних полонених.
Над озером Онега большевицька розвідувальна частина із 50 людей пробувала наступати через лід озера. Її спостережено своєчасно та прогнано назад.
Летунська зброя на далекій півночі атакувала споруди промислові заводи. Бомби поцілили між іншим великий металозавод на північ від заливу Кандалакші, одну важну елєктричну стацію, залізничий міст біля Ковда та будинок одної залізничої станції.
Словаччина та боротьба проти большевизму
Словаччина відсвяткувала дня 14-го ц. м. роковини заснування держави. З цієї нагоди відбулися в цілій країні відповідні торжества. В наказі до армії президент д-р Тіссо звеличав подвиги словацької армії, стверджуючи м. ін.: "Словацька армія зайняла своє місце серед низки европейських народів, які боряться, щоб доказати що словацький нарід почуває таку саму відповідальність за охорону Европи перед большевицькою небезпекою, як і всі інші народи Европи".
Єгипетський принц прибув до Риму
До Риму прибув єгипетський принц Мансур Даувд, потомок Могамеда Аліса Великого і член королівської родини Єгипту. Принц Мансур заявив, що він рішив податися до Італії тому, що бажає боротися з державами осі проти спільного ворога, який є ворогом також його країни, арабського народу та ісляму.
Молотов приходить до Лондону з новими домаганнями Сталіна
Завданням Ідена в Вашингтоні є переконати американців, що піддержка й признання територіяльних вимог Совєтського Союзу в Европі являється передумовиною того, щоб удержати союз із Совєтами і їхню збройну допомогу. Таке стверджує часопис "Ню Йорк Таймс". Крім цього — пише далі часопис — міністер закордонних справ Іден зясує дефінітивну співпрацю Великої Британії зі Совєтським Союзом у всіх европейських справах як основу воєнної політики Черчіля. Під сучасну пору Англія може вести тільки політику повної піддержки большевизму, а до цієї піддержки вона хоче приєднати ще й Злучені Держави, поки до Лондону приїде народний комісар Молотов з новим домаганням Сталіна. Зараз після повороту Ідена з Америки Молотов відбуде подорож до Лондону. Ця подорож була вже раніше заповіджена, одначе пересунена внаслідок поїздки Ідена до Вашингтону.
Бенеш небажаний посередник
Всупереч минулого року зложеній в Палаті Сенжермен в Лондоні спільній "врочистій польсько-чеській заяві" у справі "Атлянтійської карти", якою також Бенеш признав ненарушеність польських східних границь, — тепер Бенеш висловився за спільним кордоном між "Чехословаччиною" та Совєтським Союзом, що сталося б внаслідок приєднання колишніх східних обширів Польщі до Совєтського Союзу. Характеристично, що в тому самому часі, коли агенція Тас відкидає попросту польське домагання, Бенеш в чеській радіопередачі лондонської радіовисильні заставляє говорити одного емігрованого з Мукачева жида, як "українця", який рішучо заперечував переслідування українців в зайнятих в 1939 Совєтими східних обширах колишньої Польщі, висловлюючись тепло за "чесько-український братерством".
Припинено плавбу на ріці Святого Лаврентія
Внаслідок діяльности підводних човнів на ріці св. Лаврентія пропало не тільки багато кораблів, але й важкі шкоди повстали в тамошніх портах. Про це пише англійський мореплавний журнал "Файрплай" з 11-го березня. Торговельне судноплавство на тій ріці майже зовсім припинене.
Цей факт признав недавно на річному зібранні канадійського корабельного товариства в Монтреалі його президент Тірер. Через небезпеку від підводних човнів — сказав він — треба було на жаль судноплавство припинити. 