◦ ◦ ◦ ◦

Верховне Командування Німецьких Збройних Сил повідомляє:
На середньому відтинку східного фронту велись місцеві наступи для знищення окружених ворожих груп. Ворог утратив у цих боях поверх 1.500 убитих, 2.000 полонених, 54 гармати, 287 гранатометів і кулеметів, як теж 3 танки та 4 літаки. Нежданний ворожий наступ проти відтинку однієї дивізії заломився при високих утратах. Понад 400 вбитих покрило бойовище.
На північному фронтовому відтинку тривають завзяті місцеві бої в багнистому терені над Волховом. Власними наступами відрізано ворогові його важні постачальні шляхи. Протинаступи ворога заломились, при чому при співучасті штурмових літаків знищено 32 совєтські танки.
На водах Чорного моря затопили бойові літаки один танкер на 3 тисячі брт. зі совєтського конвою.
В порті Мурманська поцілили штурмові літаки 6 великих фрахтових і транспортних кораблів бомбами важкого калібру.
В часі від 21 травня до 1 червня втратили Совєти 610 літаків, з того 496 у повітряних боях, 74 в огні протилетунської артилерії та 14 машин знищили з'єднання сухопутньої армії; решту знищено на землі. В тому самому часі втрачено на східному фронті 53 власних літаків.
У Північній Африці тривають бої.
Місто Кентенбері обкидано теж останньої ночі розривними бомбами важкого та найважчого калібру, як теж 10-ма тисячами запальних бомб.
Підчас випадів ловецьких літаків на побережжя Каналу та налетів поодиноких британських літаків під охороною хмар на західну німецьку смугу, втратив ворог учорашнього дня у відсічі ловецьких літаків і в огні морської артилерії 20 літаків. Пропав один власний ловецький літак.
Британська авіяція підприняла вночі на 3 червня перешкоджувальні польоти проти більшої кількості місцевостей Західної Німеччини. Більші шкоди в наслідок пожеж, передусім у мешкальних дільницях і серед публичних будівель повстали особливо в Дюсбургу. Ловецькі літаки та протиповітряна артилерія застрілили 14 налітаючих літаків.
Підчас коли британська пропаганда подає число 20.000 вбитих, як успіх повітряного налету на Кельн, треба устійнити, що оплакуємо 200 вбитих, як жертви цього налету.
Фінське воєнне звідомлення з 2 червня.
ГЕЛЬСІНКИ, 3 червня. — На Карельському перешийку і на східному фронті обабічний звичайний перешкоджувальний вогонь. В околиці Угтуа відбито розвідувальні спроби менших ворожих відділів.
На вузині Авнус відбито большевицький наступ на одну з наших баз на середньо му відтинку. В околиці Оста розігнала власна артилерія совєтську сотню у становищі поготівля. На інших частинах фронту діяльність розвідувальних частин. Вчора і після півночі можна було запримітити знову досить жваву діяльність большевицького летунства.
Убито великого князя Росії Михайла.
В іранському місті Касвін, в полосі, зайнятій большевиками знайшли — як повідомляють з Туреччини — великого князя Росії Михайла, задавленого в його помешканні. Всі познаки промовляють за тим, що йде тут про новий злочин ГПУ. Великий князь Михайло один з небагатьох, які змогли спасти життя після трагедії царської сім'ї. Разом з іншими емігрантами він задержався в Ірані, в Касвін, та пробув там 15 років. Там і заскочив його прихід большевиків. 