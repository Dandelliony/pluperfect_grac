Наукові працівники включаються до агітаційно-масової роботи

Наукові робітники Академії Наук УРСР в Києві звернулися до наукових робітників філіалу Академії Наук у Львові з закликом взяти активну участь у політично-масовій і агітаційній роботі під час виборів у Верховні Ради СРСР і УРСР від західних областей.
Наукові робітники філіалу Академії Наук у Львові відповіли своїм київським друзям листом, в якому пишуть:
Дорогі Товариші!
Ваш лист, в якому ви закликаєте нас до активної участі в масово-політичній роботі під час виборів до Верховних Рад СРСР і УРСР, ми одержали на передодні 22 річниці славної Червоної Армії. Обговоривши цей лист на урочистих зборах, присвячених 22 річниці РСЧА — ми, наукові робітники філіалу Академії Наук м. Львова вирішили:
1. Проведення виборів до Верховних Рад СРСР і УРСР вважаємо справою нашої честі і громадського обов'язку.
2. Ми зобов'язуємося приняти саму активну участь в проведенні масово-політичної роботи, допомогти робітникам, селянам та трудовій інтелігенції м. Львова і околиць, максимально використавши знаменитий досвід вашої агітаційної роботи під час виборів в 1937 і 1938 рр.
3. Нам відомо, що вороги народу намагатимуться вилазити зі своєю ворожою агітацією на зборах трудящих і діяти на шкоду широких мас та намагатимуться компромінувати кандидатів висунутих трудящими в депутати до Верховних Рад СРСР і УРСР. Ми обіцяємо безпощадно провадити боротьбу з усіма контрреволюційними вилазками і викривати ворогів народу.
4. Беремо на себе зобов'язання пропагувати серед трудящих Сталінську Конституцію, Положення про вибори, а також організувати наукові лекції з метою популяризації досягнень радянської науки. Цими зобов'язаннями ми вкладаємо частину нашої праці в успішне і однодушне проведення найдемократичніших у світі виборів депутатів Верховної Ради СРСР і УРСР та забезпечення перемоги Сталінського блоку комуністів і безпартійних.
Лист підписали: Акад. Філарет Колесса, Акад. Кирило Студинський — бувший депутат Українських Народних Зборів, Ю. Полянський, Ю. Борейша, проф. Крип'якевич, С. Тудор, В. Гуфельд, В. Дорошенко, В. Вислоцький, Акад. В. Г. Щурат, проф. Я. І. Пастернак, Ів. Старчук, Р. Гарасимчук, Осип Роздольський, В. Гарасимчук, Доц. Др. К. Маєвський, С. Круковскі, Академік М. С. Возняк, доц. Др. Маркіян Смішко, І. Кінель, Карпинець Іван, І. Свєнціцький, В. Сімович, В. Огоновський. 