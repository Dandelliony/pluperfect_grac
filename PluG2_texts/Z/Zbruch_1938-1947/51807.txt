◦ ◦ ◦ ◦ ◦ ◦ ◦

Заборона танців. Згідно з розпорядком Ґенерального Ґубернатора заборонено в цілому Ґен. Ґубернаторстві танці не тільки в прилюдних льокалях, але також і в замкнених товариствах, за виїмком урядово дозволених імпрез. Переступлення цього розпорядку буде каране гривною до 1.000 зол. або вязницею до 3 місяців.
Обовязкове щеплення дітей. Уповноважений Шефа Дистрикту-Краків, п. Павлю, видав розпорядок про обовязок щеплення проти віспи дітей. Хто до 1. липня 1941 р. не предложить посвідки щеплення своїх дітей до 7. року життя, не дістане харчевої картки.
Друк свідоцтв для всіх українських шкіл (народніх, середніх і всіх родів фахових), як також свідоцтва зрілости й клясифікаційних катальоґів для народніх шкіл — в порозумінні з УЦК — доручила шкільна влада Українському Видавництву в Кракові. Тому всі замовлення з области цілого Ґен.-Ґубернаторства слід слати на адресу: "Українське Видавництво" ("Українішер Ферляґ"), Краків, Райхсштрассе 34. (Телєфон 146-42 і 230-39). — Шкільний Відділ при УЦК.
Повінь на Закарпатті. Нагальні зливи в околиці джерел Тиси спричинили незвичайно великі знищення на Закарпатті. Розбурхані води ріки Лаборець уночі забрали сарак із 40 лісовими робітниками. З них 17 затонуло. Кілька вулиць у Хусті під водою. Завалилося деяке число мешкальних домів.
Віз на 24 колесах. Про господарську силу Німеччини найкраще свідчить те, що німецька промисловість, не зважаючи на величезні завдання, що накладає на неї війна, виконує й далі без перерви не тільки всі свої давніші господарські обовязки, але й перебирає нові та доставляє европейським і заморським країнам, м. ін., і промислові машини всякої сили й розмірів. Свого часу була вже згадка в часописах, що одна з німецьких фабрик збудувала для Фінляндії величезний ґенератор (понад 42.000 КВА), який буде доставлений до Фінляндії водною дорогою й тільки малу віддаль треба буде його перевезти по суші. Тому німецька державна залізниця сконструувала для тієї ціли величезний, 24-коловий віз. На ньому буде перевезений цей ґіґантичний ґенератор, ваги понад 50.000 кільоґрамів. 