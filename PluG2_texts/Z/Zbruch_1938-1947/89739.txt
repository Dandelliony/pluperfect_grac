◦ ◦ ◦ ◦

Доповідь Уласа Самчука. ПЕРЕМИШЛЬ, 27 травня. Один з найбільших сучасних українських письменників, автор цінної "Землі", Улас Самчук виголосив у неділю, 14-го травня ц. р. незвичайно цікавий реферат п. н. "Велика література". Реферат відбувся в театральній залі на замку та стягнув туди чимало слухачів, які заслужено нагородили прелегента оплесками. В своєму рефераті Самчук докладно з'ясував саме поняття літератури, а опісля почерез докладну аналізу західних письменників Шекспіра і Гете — зокрема зупинившись на "Фавсті" — перейшов до української літератури. Схарактеризувавши Котляревського, довше зупинився над епохою Шевченка а дальше Франка та Стефаника. В своєму рефераті Самчук правильно твердить, що ми тому ще не маємо великих винахідників, чи мистців, бо те не маємо великої літератури, яка підготовила б підложжя для майбутніх переможців у змагу за першенство у значінні світового маштабу. У нас все ще перемагає дрібничковість, брак розгону до повного життя, а в парі з тим якась дивна засада держатися осторонь світового поступу. На прикладах прелегент доказував, що на розвій великої літератури не має навіть впливу те, чи дана нація має державність чи ні. Закінчуючи свій реферат, Самчук довше задержався над причинами наших недостач у ділянці великої літератури та підкреслив, що гряде той час, коли українська література, мистецтво, винахідництво та інші галузі культурних надбань матимуть рішальний голос у неодному питанні світового значення.   Надзвичайні іспити. Молодь, яка не відвідувала народної школи, або з будьяких причин її не закінчила, а бажала б одержати свідоцтво закінчення народної школи, може складати надзвичайний іспит з обсягу матеріялу повної 7-клясової школи народної або поодиноких кляс. Відносить ся це передусім до молоді, народженої 1930. р. та вчасніше. Термін іспитів назначила шкільна влада на 12-го червня 1944 р. в школі при вул. Вірменській ч. 2. Подання в німецькій мові про допущення до іспиту треба складати до 10-го червня ц. р. на руки управителя Української Народної Школи ч. 8 у Львові при вул. Собінського ч. 14 від 8—11-ої год. Там теж можна одержати ближчі вияснення в справі іспитів.   Потрібно адміністраторів. Відділ Культурної Праці УЦК пошукує енергійних, метких і інтелігентних адміністраторів мистецьких груп, що виїжджають до Німеччини обслуговувати українських робітників. Вимагані: знання німецької мови, довша практика. Письменні зголошення з описом життя та референціями слати до 1-го червня на адресу: Український Центральний Комітет, Краків, Зелена ч. 26.   Увага! Відділ Культурної Праці УЦК потребує освітників для обслуги українських робітників у Німеччині. Умови прийняття: щонайменше середня освіта, довша практика в освітньо-виховній праці, знання німецької мови. Кандидати мають особисто зголошуватися, предкладаючи опис життя, свідоцтва, посвідки праці, референції до 5-го червня ц. р. в Відділі Культурної Праці УЦК.   Львівські вісті 