Ультимат Москви до Чанкайшека.

Японська рада міністрів рішила на вчорашньому засіданні продовжувати без найменшого ослаблення воєнні, дипломатичні і господарські зусилля з метою дефінітивного повалення уряду марш[ала] Чайкайшека, щоби створити новий режім у Китаю. Упадок міста Ганкав признала рада міністрів найважнішою метою. По інциденти зі Совітами під Чанкуфеном задумує японський уряд вести бої у Китаю інтенсивніше, ніж досі, щоб опісля звернути відповідну увагу на Совіти.
Кореспондент токійського щоденника "Ніппон-Шімбун" з Гонкону повідомляє, що з Москви вернувся 14. ц. м. до Ганкав совітський амбасадор Луганець-Орельський і предложив марш. Чанкайшекові низку вимог у формі ультиматуму.
Совітський уряд висунув такі домагання: 1) Змобілізувати китайські комуністичні війська до оборони Ганкав; 2) Признати совітському військовому дорадникові вирішний голос у стратеґічній кермі воєнними операціями; 3) Втримати за всяку ціну Ганкав; 4) Признати рівномірну участь у воєнній раді в Ганкав комуністичним ґенералам і ґенералам центральної армії; 5) Марш[ал] Чанкайшек зліквідує диктатуру не лише у військових справах, але також в інших ділянках. За сповнення цих вимог совітський уряд прирік марш. Чанкайшекові велику підмогу, у протилежному випадку перестане підпомагати Куомінтан.
Марш. Чанкайшек заявив, що відповідь дасть по нараді з поодинокими провідниками Куомінтану. 