◦ ◦ ◦ ◦ ◦ ◦ ◦ ◦ ◦ ◦

Вуглевий басейн на шляху Сокаль—Задвіря—Галич. В околиці Львова веде ґеольоґічні досліди наукова експедиція під проводом проф. Самсоновича з львівського університету. Наукова експедиція відкрила поклали вугля на шляху Сокаль—Задвіря—Галич, що лежить майже під верхом. Здогадуються, що верстви вугля є теж на захід від цієї лінії, але доволі глибоко. Тому в багатьох місцевостях переводять тепер пробні верчення. Польська преса пише, що вже виготовили пляни використання відкритих покладів вугля та будови залізних гут.
Нафтові терени в Калущині. Від довшого часу наукова експедиція вела розшуки за нафтовими джерелами в калузькому повіті. Підчас пробних верчень відкрили на терені села Слобода Небилівська, пов. Калуш багату нафтову жилу у глибині 760 м. Відкрита ропа є високої якости, т. зв. "бензинівка", яку добувають у копальнях коло Битькова.
Львівська хроніка. Біля кіна "Світ" при вулици Токажевського невідомий злодій витягнув з кишені емеритованому урядовцеві з Тернополя Ф. Ґнєчинському годинник "Омега", вартости 60 зол. — Другий подібний випадок трапився у трамваю ч. 3, де невідомий злодій витягнув з кишені Й. Бодека портфель і готівкою 20 зол. і військову книжечку. — Марія Ґриґлєвич повідомила поліцію, що з її помешкання при вул. Ясінського вийшов на днях з хати її 13-літній син Йосип і дотепер не вернувся до дому. — При вул. Нової Різні самохід наїхав на 12-літнього Станислава Запала, який важко потовкся. Хлопця відвезли до шпиталю. — Поліція арештувала повію Романовську, яка вкрала принагідному приятелеві на Гетьманських Валах револьвер марки ФН., вартости 75 зол. і 25 зол. готівкою. Поліція відобрала від арештованої револьвер і 8.30 зол. — На коридорі міського уряду VI. дільниці невідома мати підкинула двомісячного хлопчика, яким заопікувався міський уряд.
Анґлійська позичка для Польщі. З Льондону повідомляють, що анґлійський уряд розглянув на свому засіданні в середу 21-го ц. м. справу позички для Польщі. "Ню Кронікл" пише, що уряд висловив засадничо свою згоду на умовини позички для Польщі, але розмови з фінансовою місією Польщі протягнуться ще тиждень, бо треба вияснити ще деякі справи. В інтересі Польщі та Анґлії — пише згаданий щоденник — щоб ця квота не була надто низька. Ключове значіння, що його займає Польща в нинішньому положенні, повинно довести до того, щоб Польща була добре озброєна і сповняла своє завдання. 