◦ ◦ ◦ ◦ ◦ ◦ ◦ ◦ ◦ ◦

Незвичайний вибух ґазів в Короснї. Дня 27 с. м. около 10 год. рано лучив ся в шибі товариства гановерско-польского небувалий доси в галицких копальнях вибух сухих ґазів. Страшний гук розляг ся в околици. В одній секундї обірвав ґаз дошки і дах з вежі до верченя, поломав ланцухи і прилади. На щастє, люде налякані гуком, утекли в час, — лиш одному ковалеви спадаюча дошка зломила ногу. "Через цїлу добу по першім вибуху — пише дописуватель львівского Kurje-ra дня 28 с. м. — зносять ся ґази стовпом у воздух, гудуть і сичать незвичайно. Богато нафтярів і публики приглядає ся з-далека сему видови. Вежа, сусїдні будинки і лука зі скошеною конюшиною засипані сїрим болотом, котре ґази викидають з шибу 230 метрів глубокого. Ще в хвили, коли се пишу, т. є. 24 годин по вибусї, ґаз так сильно гудить, що чути єго на кілька сот кроків, наче величезний водопад. В серединї шибу все дрожить і хитаєсь, а від часу до часу з по-за рур показує ся солона вода. Ґаз єсть запальний, але походить мабуть з вугляних покладів, бо ропою єго майже не чути. Так, як нині він виходить, вистав би на освітленє великого міста, і найбільші фабрики мали би єго досить на опал моторів і на освітленє. Словом: єсть се явище заслугуюче на загальну увагу, а спеціяльно на увагу природознавцїв. Околицї сі, де вибух лучив ся, знані з давна з незвичайної скількости ґазів, котрі добувались різними керницями і шибами на верх. Страти з вибуху великі..."
О огни, якій вибухнув в пятницю в ночи в Посадї Ольвецкій доносять з Сянока. Огонь знищив три доми і одну стодолу. Два господарі були асекуровані.
Нещастна пригода. Минувшого тиждня поїзд тягаровий, їдучій з Гусятина до Станіславова, переїхав в ночи за Тисьменицею Яська Підберецкого, Фрідля Льорбера і Сруля Реріхнера з Товмача. Тяжко покалїчених привезено до Станіславова.
В справі епідемії тифусової у Львові відбув маґістрат львівскій 30 н. ст. серпня при співучасти всїх лїкарїв міских і комісарїв дїльниць надзвичайне засїданє, на котрім ухвалено перевести як найстислїйшу ревізію всїх домів в містї Львові і видати зараз відповідне зарядженє для усуненя непорядків і нечистоти а винних потягнути до строгої відвічальности, зарядити вичищенє всїх кирниць публичних і приватних і заложити як найскорше шпиталь епідемичний.
Галицка практика урядова. Ц. к. староство у Львові повідомило уряд громадскій в селї Бруховичах, що з причини вправ артилєрії, підчас котрих будуть стріляти острими набоями, має бути дня 29 н. ст. серпня дорога з Брухович до Львова заперта. Ті вправи відбули ся дїйстно дня 29 н. ст. серпня, але уряд громадскій в Бруховичах одержав повідомленє в почти в Замарстинові аж 30 н. ст. серпня.
Жінки неспосібні на телєґрафісток... Таку, для квестії жіночої важну вістку подає Voss. Zeitung з Брукселї. Управа телєґрафічних урядів в Бельґії, по довгих спорах, рішила не приймати на будуче женщин до служби телеґрафічної. Ті жінки, які тепер займають посади телєґрафісток, остануть ся до смерти, а по них посади их мають обнимати мужчини. Які мотиви руководили управою при тім рішеню, докладнїйше не знати, а сказано лише коротко, що висші сфери узнали жіночій персонал неспосібним до служби телєґрафічної, котрої они не можуть так сповняти, як мужчини, і що з жінками в урядах велика невигода.
З зависти о жінку. Юрко Прокопюк з Кобак в Косівскім вибрав ся дня 14 с. м. на ярмарок до Рожнова; а що бояв ся оставити молоду свою жінку самою, просив сусїдки Никифорякової, аби помагала єго жінцї дещо дома. Никифорякова не пійшла сама, лиш вислала свого 21-лїтного сина Ивана, котрий почав залицяти ся до Прокопючки. На те надійшов Прокопюк і убив Ивана на смерть.
В купелевих місцях — в Криници гостило сего року від 15 мая до 18 серпня 2341 родин а 3872 осіб, а в Трускавци від 25 мая до 15 серпня 579 родин а 1032 осіб — після остатного виказу, якій подає часопись Krynica в н-pi 13-ім з дня 23 серпня.
Дрібні вісти. Цїсар дарував громадї Блищиводи жовківского повіта l00 зр. на будову школи. — Маршалок краєвий кн. Евст. Сангушко переїхав з Закопаного до Гумниск. 