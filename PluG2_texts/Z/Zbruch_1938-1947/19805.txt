У Львові подешевіє елєктричний струм. — Справжня березнева погода. — Львівська хроніка.

У Львові подешевіє елєктричний струм на 3 сот. Львівський маґістрат рішив обнизити від 1. квітня ц. р. ціну достави елєктричного струму на 3 сот. за 1 кільоватгодину. Досі одна кільоватгодина коштувала 63 сот., отже тепер коштуватиме тільки 60 сот.
Справжня березнева погода. В середу й четвер 8. і 9. ц. м. панувала у Львові справжня березнева погода. Спершу падав дощ, відтак сніг, який перейшов у заметіль, щоб за хвилинку щезнути з вулиць, залишаючи тільки славне вже у Львові болото. Все те чергувалося з гарною соняшною погодою. В четвер у ночі взяв приморозок, землю припорошив сніг і ранком побачили львовяни новий наклад зими, який у передполудневих годинах знову перемінився на весну.
Львівська хроніка. До мешкання Кляри Лєшієр при Марійській площі 5 вломилися злодії і вкрали ґардеробу вартости 400 зол. — Зі складу заліза Льолі Ґрадз (Полтвяна) вкрали злодії залізних товарів на 300 зол. — У камяниці Гірша Вінтера при вул. Костельній 1 зарисувалися стіни з мешкання. Із загроженої частини дому дельожували мешканців. — Шофер Дамян Яремко їхав так нещасливо таксівкою через вул. Пілсудського, що на розі тієї вулиці наїхав на мур камяниці, ушкодив мур і знищив авто. — На площі Марійській к. гостинниці Жоржа появилася зовсім нага жінка, якою була, як відтак поліція ствердила, 32-літня умово хора Ольга Бахна. Нага жінка викликала на вулиці між прохожими сензаію та одночасно паніку. Божевільну забрала поліція до міських арештів, прикривши її на швидку руку якимсь плащем. — Поліція арештувала Івана Карпу, "Янка Музиканта", який на вулицях нападав на самітних жінок і під загрозою ножа грабував їм торбинки, дорогоцінности і гроші. Ограбленим жінкам говорив на прощання "іти спокійно", якби хтось пошкодовану зачіпив, вона мала сказати, що "справу вже поладнав Каролько". 