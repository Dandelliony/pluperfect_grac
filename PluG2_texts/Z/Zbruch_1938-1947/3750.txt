– Заборонили Шевченківський концерт в Городенці. – Розвязали Т-во "Сокіл" в Липиці. – Українці у Львові вимирають. – Самогубство. – Знайшли в касі ледви 30 сот. – Любовна анексія Шушніґа. – Засуд большевицьких шпигунів. – Свастика на австрійських марках.

— Заборонили Шевченківський концерт в Городенці. Староство в Городенці заборонило Шевченківський концерт, що мав відбутися в неділю, 13. березня ц. р. Як причину заборони староство подало небезпеку „заклуценя спокою публічнеґо“.
— Розвязали Т-во "Сокіл" в Липиці. Рогатинське староство припинило діяльність Т-ва "Сокіл" в Липиці Долішній. Домівку „Сокола" опечатали, книги і папери забрали.
— Українці у Львові вимирають. Зі статистичного місячника "Львув в цифрах" виходить, що у грудні 1937 р. народилося 363 дітей, вмерло 359 осіб. Отже природний приріст замикається числом 4-х осіб тоді, як у тому самому часі 1936 р. природний приріст сягав 60 осіб. На грудень м.р. припало 310 подруж, з того 191 римо-кат., 98 гр.-кат, 4 єванг. і 106 жидів. Ці  статистичні  дані говорять до нас найстрашнішою мовою, а саме, що число українців у Львові постійно зменшується.
— Самогубством скінчив 19-літній ученик технічної школи  Едвард Козловський, кинувся під поїзд тому, що його дівчина 18-літня Софія Закшевська пізнала іншого хлопця, з яким вирішила виїхати до Варшави. Слідство виявило, що Козловський заопікувався бездомною 18-літньою Закшевською і рішив по скінченні школи одружитися з нею. Колиж довідався, що його наречена пізнала іншого хлопця і рішила з ним виїхати до Варшави, пішов на стацію і в хвилині підїзду поїзду кинувся під нього.
— Знайшли в касі ледви 30 сот. В ночі з 9. На 10. ц. м. невідомі вломники крізь вибиту у мурі діру дісталися до канцелярії Районової Молочарні в Горожанні Великій і розбили вогнетревалу касу, з якої забрали ледви 30 сот., бо більше грошей в касі не було.
— Любовна анексія Шушніґа. Минулого вівтірка б. канцлєр Австрії Шушніґ одружився з ґрафинею Верою Чернін-Фугґер. По останній політичній невдачі з плєбісцитом б. канцлер Шушніґ відбився на іншій площині.
— Засуд большевицьких шпигунів. Суд у Льондоні засудив трьох робітників, які працюють в арсеналі, на три роки вязниці за шпиґунство в користь большевиків. Головний підсудний був у 1929. р. у Москві,  де перейшов „фаховий" вишкіл.
— Свастика на австрійських почтових марках. Директор почт і телєґрафів у Відні видав розпорядок, щоб листи стемплювати печаткою зі свастикою і написом „Дер Фірер ін Він“.
— Жінки розстріляних за зміною прізвищ. Фінляндська преса пише, що жінки засуджених і розстріляних большевицьких достойників у Москві звернулися до Сталіна з проханням, щоби їм швидко уряд змінив їхні прізвища і щоб вони могли виїхати на провінцію, де їх ніхто не знає. Свої прохання мотивують тим, що вони не знали, що їх чоловіки є зрадниками. Такого самопониження не зробила лише жінка Крестінського, яка далі запевняє, що її  розстріляний чоловік є невинним. Тому її ГПУ арештувало і замкнуло в льохах Лубянки, де сидить теж жінка Пятакова. Сталін доручив дати жінкам розстріляних достойників посади на Сибірі.