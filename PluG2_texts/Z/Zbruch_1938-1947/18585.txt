Врочисте засідання сойму.

ВАРШАВА, ПАТ. Маршал Маковський скликав пленарне засідання сойму на день 10. лютого ц. р. (пятниця), год. 11 ранку. Комунікат, що його розіслали послам, сповіщає м. і., що засідання у дні 10. ц. м., тобто у 20-ті роковини відкриття законодатного сойму начальником держави Йосифом Пілсудським, носитиме врочистий характер і буде на ньому присутній президент Польщі та польський маршал.
Нема лєґіону в Карпатській Україні.
КУП. Командант чеського Пінська в Карпатській Україні заявив, що на території Карпатської України нема ніякого лєґіону, що загрожував би сусіднім державам. Навіть Карпатська Січ не є орґанізацією, що мала би якінебуль аґресивні наміри супроти сусідів. Її завдання — внутрішна охорона держави.
Японські полєміки проти великодержав.
ТОКІО. В японських політичних колах впевняють, що токійське міністерство закорд. справ вишле небавком відповідь на ноти Франції, В. Британії та Злучених Держав у справі проблєми "відкритих дверей" у Китаю. В цій ноті японський уряд має підтвердити конечність увести новий лад у Китаю і заявити, що не думає обмежувати прав інших великодержав у Китаю, проте стверджує, що вони всетаки мусять у дечому поступитись в інтересі забезпечення національної оборони та господарської самоуправи Китаю. В цій ноті японський уряд підкине французько-бритійсько-американське обвинувачення, наче б Японія знасилувала міжнародні договори і пригадає, що його акція в Китаю спричинила конечність боронитись перед провокаціями Куомінтану.
Вбили японофільського китайця.
ШАНГАЙ. Невідомі справці вбили вчора в Шангаю револьверовими вистрілами редактора часопису "Шумао" Хієнтва, що одночасно виконував у штабі японської армії цензорські обовязки китайської преси.
З палестинського революційного кітла.
ЄРУСАЛИМ. Останньої ночі дійшло в Палестині до низки нових подій. На дорогах Яффа-Єрусалим і Наблюс-Єрусалим острілювано бритійські стежі у хвилині, коли військо й поліція машерували до арабського села Квабутуя в окрузі Самарії. Вивязався бій, в якому згинуло двох арабів. У часі трусу в селі Сгуеба арештовано 20 осіб. Урядово повідомляють, що палестинську прикордонну стійку острілювали минулої ночі з сирійської території, причому згинув один жидівський допоміжний поліцай. 