◦ ◦ ◦ ◦ ◦ ◦ ◦ ◦ ◦ ◦

Французи занепокоєні розпадом Чехословачини.
ПАРИЖ. АТЕ. Французький уряд не зареаґував на окупацію Чехії — зрештою він підтримує звязок з Льондоном. Французькі консулі вже здавна повідомляли, що нім. війська зосереджуються на чеськім пограниччі, але ці війська перейшли кордон так скоро, що Франція не мала змоги на те зареаґувати. Часопис зближений до міністерства закорд. справ стверджує, що годі починати політичну акцію з метою: змусити Чехію, Словаччину й Карпатську Україну до співпраці.
Противники "мінхенської політики" називають теперішні події "другим Мінхеном" та висловлюють здогад, що "третій акт Мінхену" прийде небавом: буде це спільна німецько-італійська акція проти західних держав.
Також Словаччині загрожує німецька окупація.
Як подають польські часописи, в деяких словацьких місцевостях чехи виступають проти словацької влади зі збройним спротивом. Словаки не вспіли опанувати Сіллі, де є 5.000 чеських вояків. Розійшлася поголоска, що слов. уряд покликав на поміч німецьке військо.
Поява нім. військ у Словаччині викликала серед словаків поважний неспокій. Щоправда, офіційно пояснюють, що ті війська лиш переходять через Словаччину — щоб ослонити крило німецьких військ, які займають Моравію, але це не успокоює публичної опінії, бо з того боку німецьким військам нічого не загрожує.
По Словаччині ходять поголоски, що Німеччина хоче прилучити до Моравії промислові західні околиці Словаччини.
Карпатські українці заслуговують на допомогу в боротьбі.
Знаменний французький голос.
Французька радіовисильня у Штрасбурзі надала такий комунікат: Европа досі не доцінювала карпатських українців. Вони, хоч ганебно зраджені Гітлєром і чехами, хоч не мають належної кількости зброї і воєнних матеріялів, по геройськи боронять у Карпатах своєї державности перед подавляючою мадярською перевагою. Цим вони дали доказ своєї державнотворчої здібности і пламенної любови своєї батьківщини та очайдушного завзяття. Тому вони заслуговують на те, щоб їм у цій боротьбі допомогти.
Кінець самостійности Словаччини.
Прага. Пат. 16. ІІІ. Німецьке інформаційне бюро повідомляє: президент Словаччини о. д-р Тісо вислав до канцлєра Гітлєра оцю телєґраму: “Маючи глибоке довіря до вас, як канцлєра великої німецької держави, словацька держава віддається під вашу опіку. Словацька держава просить прийняти цю опіку". На це канцлєр Гітлєр відповів: "Потверджую відбір вашої вчорашньої телєґрами та беру у свою опіку словацьку державу".
Німецька армія займає Словаччину.
Авас подає, що німецька армія окупує Словаччину, йдучи у східному напрямі.
Цю вістку потверджує теж і наш празький кореспондент. На підставі інформації із Праги німецькі збройні сили дійшли вже до Пряшева.
Протинаступ народньої оборони на іршавському відтинку.
Авас подає, що в четвер перейшли відділи народньої оборони до сильного протинаступу в Іршавщині й відкинули мадярські частини, на цьому відтинку українські збройні сили виявляють незвичайно велике зазяття і збройний запал.
Румуни обсадять східну частину Карпатської України?
Букарештенські кореспонденти деяких польських часописів принесли таку вістку: король Кірдо відбув нараду з мін. Ґафенку та війсковими вождами. Рішено не проявляти ніякої ініціятиви, щоб не допустити до комплікацій. Але колиб мадяри заняли Карпатську Україну, Румунія буде домагатися, щоб прилучити до неї частину України, яку заселюють румуни.
З інших джерел твердять, що до Румунії прилучать цілу східну частину Карпатської України по залізницю Ворохта—Сигіт. 