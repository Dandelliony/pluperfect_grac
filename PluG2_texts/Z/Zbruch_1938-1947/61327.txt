◦ ◦ ◦ ◦ ◦

Черчіль знову в Лондоні
Берлін, 22 січня. Черчіль вернувся вже з лордом Бівербруком та з цілим почотом зі своєї поїздки до Вашінгтону і Канади назад до Лондону. На місце Вовеля іменовано сір Аляна Гартлея головнокомандувачем британських сил в Індії.
Чеські партійці у Протектораті
Прага, 22 січня. Головна управа чеської партії видала розпорядок про здоровлення партійців піднесенням руки. Це, каже розпорядок, зовнішній вислів арійської спільноти европейських народів, веденої Великонімеччиною, до якої належить також чеський нарід.
Чи здача Сінгапуру рішення Міської Ради
Токіо, 22 січня, Становище Сінгапуру наслідком оточення японськими військами — катастрофальне. Японські війська, знищивши британські загони, оволоділи водопроводами, що ними засобляється Сінгапур у воду. Міська рада Сінгапуру поставила Лондонові домагання, щоб Сінгапур віддати японцям з уваги на безуспішність боїв, які можуть допровадити до цілковитого знищення цього міста та його цивільного населення.
Становище Сінгапуру катастрофальне
Токіо, 22 січня. Як подає японська імператорська головна кватира, на східному побережжі Маляїв відбувся запеклий повітряний бій. Коли японські бомбардувальники, конвойовані 91-ма винищувачами, верталися з налету на Сінгапур, заатакувало їх 20 англійських літаків типу "Бафельо". Як повідомляють далі, японські винищувачі прийняли швидко бій і збили 15 ворожих літаків, втративши тільки два власні.
Токіо, 22 січня. Урядове повідомлення британського верховного командування в Рангуні признається, що здобуто Тавой, одну з важливих гаваней у Бірмі.
Токіо, 22 січня. Під час великих японських атак на англійські аеродроми Тенгаг і Семпанг на фортечному острові Сінгапур, як повідомляють з японської головної кватири, збито над Тенганом 10 машин типу "Бафельо", і сім машин типу "Бленгайм", а одну знищено на землі. На аеродромі Семпанг знищено 9 великих машин та один гангар, а також збито один ворожий винищувач у повітряному бою.
Токіо, 22 січня. Японські війська піднесли прапор сходячого сонця в Джогур-Бару на південній кінчині Маляйського півострова, напроти британської фортеці Сінгапур. Японські загони, які йдуть з заходу і з півночі в напрямі на Сінгапур, замкнули вже оточувальний перстень на Маляйському півострові. Таким чином 20 тисяч англійських вояків знайшлося в безнадійному положенні на суходолі. Всі шляхи і залізниці сполучення до Сінгапуру перетято. Англійцям залишилось у висліді тільки боронитися розпучливо у своїй останній фортеці.
Токіо, 22 січня. На Філіппінах японські літаки військово-морського флоту осягнули передучора біля острова Цебу на північ від Німбамау цільні попадання на чотири ворожі кораблі. Інші з'єднання авіяції японського військово-морського флоту обкинули знову бомбами укріплення острова Коррегідор при вході до затоки Манілі. Спричинено тяжкі пошкодження. Бомбардовано також тяжко радіовисильню на півдні острова Мінданао. Японські літаки атакували знов два важливі аеродроми в Ню-Енгланд і спричинили знищення на полях підлету.
Токіо, 22 січня. Як виходить з повідомлень урядового японського агентства Домей, англійці перед своїм відступом з району Гемаса затроіли криниці і збірники води.
Японські частини, які, зайнявши Куантан, на східному побережжі півострова, і знищивши 9-у британську дивізію, просувалися по непрохідних гірських теренах у середній частині Маляйського півострова, дійшли вчора ввечері до Куаля Люмпур і таким чином з'єдналися з іншими частинами японських військ.
На Донецькому фронті також учора дійшло до запеклих боїв.
У контратаці відкинено ворожі сили, які були увірвалися у німецькі позиції в горішньому бігу ріки. При тому большевики втратили 1.100 вбитих і декілька сот полонених, а також 19 гармат і 30 кулеметів. Також на середньому і північному відтинках фронту ворог продовжував свої атаки. Під час оборонних боїв і успішних контратак, ворог знов потерпів тіжкі втрати людьми і матеріялом. Добича в бою за Феодосію збільшилася тепер до 10 тисяч 605 полонених, 85 танків і 177 гармат. Авіяція скиненими бомбами пошкодила в Керченській протоці великий торговельний корабель і брала успішну участь в оборонних боях по всьому східному фронті. На Льодовитому океані один підводний човен затопив споміж сильно охоронюваного ворожого конвою один есмінець і один пароплав. Ще один есмінець і два пароплави пошкоджено попаданням торпед.
Під час озброєної розвідки на водах довкола Англії, штурмові літаки поцілили бомбами портові споруди і одне велике промислове підприємство на східному побережжі Англії, а також одну радіостацію у південно-східній Англії.
У Північній Африці слаба діяльність артилерії обидвох сторін. З добрим успіхом бомбардовано похідні колони британських військ на надбережній дорозі і кораблі біля північно-африканського побережжя. Успішні повітряні атаки вдень і вночі були скеровані проти Ля Валетти і британських аеродромів на острові Мальта. Останньої ночі ворог незначними силами скинув бомби в районі північно-західного побережжя Німеччини. Були пошкоджені будинки. Збито 4 атакуючі британські бомбардувальники. При тому старший лейтенант Беккер осягнув свою 9-у, 10-у, і 11-у нічну повітряну перемогу. 