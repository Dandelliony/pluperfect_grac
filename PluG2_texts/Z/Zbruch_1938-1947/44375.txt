◦ ◦ ◦ ◦ ◦ ◦ ◦

Війна між Англією і Німеччиною
БЕРЛІН, 23. (ТАРС). Верховне командування повідомляє: в ніч на 22 листопада німецька авіація продовжувала свої операції проти Лондона і знову вробила нальоти на Бірмінгем, Ковентрі, Брістоль і Саутгемптон. Вдень тривали нальоти на Лондон, Брайтон і інші важливі у воєнному відношенні об'єкти. В Центральній Англії бомби були скинуті на кілька аеродромів. В ангарах і сховищах виникли пожежі. Сильного бомбардування зазнали також залізничні споруди в Південно-східній Англії і коло Лінкольна. На морі німецька авіація заподіяла тяжких пошкоджень двом вантажним суднам. Англійські літаки в ніч на 23 листопада знову бомбардували жилі квартали в Західній Франції і Західній Німеччині. Виниклі пожежі були швидко ліквідовані. Вбито 7 і поранено коло 20 чоловік. Збитий один англійський бомбардувальник; німецька авіація також втратила один літак.
БЕРЛІН, 23. (ТАРС). Як передає німецьке інформаційне бюро, вчора ввечері німецька авіація зробила і великим успіхом новий наліт на Бірмінгем — в місті почались пожежі, порушений рух транспорту. Багато заводських приміщень зруйновано.
Під час нальоту в ніч на 23 листопада в Бірмінгемі були скинуті бомби всіх калібрів на воєнні заводи, які ще не потерпіли від попередніх бомбардувань. Щоб утруднити дії англійської зенітної артилерії, напади окремих бомбардувальників змінялись масовими атаками великих з'єднань. Під час цього нальоту вперше в масовому масштабі бомби скидались з бриючого польоту. Вчора після полудня німецькі далекобійні гармати обстріляли важливі воєнні об'єкти, розташовані на південний схід від Лондона.
ЛОНДОН, 23. (ТАРС). Міністерство авіації повідомляє, що в ніч на 23 листопада англійські літаки бомбардували ряд об'єктів Німеччини.
Ворожа авіація скинула вчора бомби на село одного з сусідніх з Лондоном графств і одне з міст південно-східного побережжя Англії. Пошкоджені жилі будинки. Число жертв невелике. Збиті два німецьких бомбардувальники.
В ніч на 23 листопада німецькі літаки скинули бомби в західній частині Центральної Англії. Зруйновано багато будинків. Є вбиті і поранені. Виникло багато пожеж, які були швидко ліквідовані. Наліт на Лондон і міста в долині ріки Мерсей і Південної Англії не заподіяв значної шкоди. Число жертв також невелике.
ЛОНДОН, 23. (ТАРС). Агентство Рейтер передає, що англійські літаки, які розкидають міни в територіальних водах противника, покрили за час своїх операцій коло 1 млн. миль. Авіація розкидала міни в Північному морі, протоці Ла-Манш, в Атлантичному океані, в протоках Каттегат і Скагеррак і навіть в Нільському каналі.
Вчора рано-вранці літаки англійської берегової оборони зробили наліт на аеродром в Стевангері. Бомбардування викликало кілька пожеж і вибухів.
Відповіді Рузвельта на запитання представників преси
НЬЮ-ЙОРК. 23. (ТАРС). Як передає агентство Юнайтед Пресс, відповідаючи на запитання представників преси, Рузвельт вказав, що допомога Англії наближається до максимальних розмірів існуючих виробничих можливостей США. На запитання, чи мають намір США збільшити допомогу Англії в зв'язку з інтенсивним бомбардуванням англійських міст німецькою авіацією, Рузвельт відповів, що дальша допомога Англії залежить від розширення виробництва всередині США.
Заява Уеллеса
ВАШІНГТОН, 23. (ТАРС). Відповідаючи на запитання відносно кампанії іспанської преси проти намічуваного будівництва воєнних баз в Уругваї, виконуючий обов'язки державного секретаря США Уеллес заявив, що США не розглядали ні питання про одержання в аренду або придбання баз у Латинській Америці, ні якінебудь інші заходи, які могли б зачепити суверенітет латиноамериканських країн.
Уеллес з задоволенням відізвався про заяву президента Аргентини Ортіса, який заявив, що він схвалює намічений США план оборони західної півкулі.
Студентська забастовка в Індії
КАБУЛ, 23. (ТАРС). Як повідомляє індійська газета "Сівіл енд Мілітері Газет", студенти коледжу в Лагорі (Індія) оголосили забастовку в знак протесту проти звільнення одного професора. Студенти вимагають звільнення директора коледжу і відновлення на роботі звільненого професора. і В зв'язку з забастовкою коледж закритий.
Численні арешти в Індії
КАБУЛ, 23. (ТАРС). Як повідомляє індійська газета "Бомбей Кронікл", генеральний секретар всеіндійського конгресу профспілок Джоші, виступаючи на сесії законодавчих зборів, заявив, що на підставі "закону про захист Індії" в країні арештовано не менше 3000 чоловік. Він вказав, що з політичними в'язнями поводяться дуже погано і поставив вимогу створити комісію для обслідування становища арештованих.
Один з промовців Маулана Зафар Алі, підтримуючи пропозицію Джоші, сказав, що карні злочинці знаходяться в багато кращих умовах, ніж політичні в'язні.
За даними газети, тільки в сполучених провінціях на підставі "закону про захист Індії" арештовано 689 чоловік і закрите 21 газета.
Заява прем'єр міністра Єгіпта
ЛОНДОН, 23. (ТАРС). Агентство Рейтер передає з Каіра, що новий єгіпетський прем'єр Хуссейн Сиррі Паша в інтерв'ю, даному кореспондентові газети "Дейлі Телеграф енд Морнінг Пост", заявив: "Єгіпет має договір з Англією і суворо додержуватиме цього договору. Передайте це всьому світові, і хай ні в кого не залишиться ілюзій відносно позиції Єгіпта". 