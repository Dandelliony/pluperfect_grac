Православне духовенство і вірні в обороні митрополита Шептицького.

Відгук скандального листа декана Павлишина серед православних.
Скандальний лист православного декана Павлишина та його однодумців з нападом на Ексц. Митрополита Андрея викликав найбільше обурення та водночас і пригнічення по православній стороні. Більшість духовенства і вірних довідалася про його появу щойно з ляконічного комунікату "Слова" і противиступу "Діла".
Негайно після цього з багатьох місцевостей краю почали напливати до редакції митрополитального офіціозу та — як довідуємося — на руки самого митрополита Діонізія листи від православного духовенства і вірних з гострою критикою самозванчого виступу о. Павлишина та висловами глибокого пригнічення з приводу образи, нанесеної Їх Ексц. Князеві Греко-Католицької Сестри-Церкви тай непослуху Ексц. Митрополитові Діонізієві.
В багатьох листах автори пятнують нечувану несубординацію кількох чужих вислужимків супроти свого митрополита і вимагають негайно їх звільнити для добра Православної Церкви.
Мусимо тут підкреслити, то більшість цих листів походить від православних росіян, які зрештою — як своєчасно подавало варшавське "Слово" — переслали були спеціальну подяку митрополитові Галичини за його пастирський лист.
Чисто конюнктуральний виступ декана Павлишина викликав навіть несмак у зорієнтованих щодо дійсних причин, які його викликали, польських колах.
Не без рації звертають тут увагу, що скандального листа не підписав такий ідейний православний священник Лемківщини москвофіл о. Герасимів, що бідує, але для марної "реклями" не торгує псевдопатріотизмом.
У православних колах говорять, що головним матадором цілої тої історії був правдоподібно славний у Львові і поза ним о. Сємашко, парох православної львівської церкви.
Авторитет Галицького Митрополита серед православного духовенства і вірних лише зріс і зростатиме, тим більше, чим більше слабих людей заломиться.
Фа—ський. 