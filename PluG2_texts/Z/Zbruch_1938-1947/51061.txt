◦ ◦ ◦ ◦ ◦ ◦ ◦

Початок традиційних травневих Богослужень у гр.-кат. церкві в Кракові 30. IV. в 18-ій год. пройшов вельми урочисто. При багато прибраному зеленню і квітами престолі Богоматери відправили марійський молебен оо.: кан. д-р П. Хрущ, сов. Д. Семчишин і М. Федорович. Відповідну науку про культ Богородиці виголосив о. М. Федорович. Вірні м. Кракова прийшли громадно на це улюблене й таке популярне в нас в останніх часах травневе Богослуження в честь Цариці й Заступниці нашого краю. Марійські молебні з короткими науками триватимуть увесь травень. Неодному з учасників цих настроєвих вечірніх богородичних богослужень нагадують подібні відправи в рідних селах і містах, у деревляних церковцях, серед зелених піль і рідних нив... 