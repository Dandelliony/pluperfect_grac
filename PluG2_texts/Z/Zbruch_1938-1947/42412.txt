Тріюмф української пісні

З приводу виступів українського національного хору у Кракові.
Український Національний Хор під проводом Володимира Ботика, вже вдруге загостив до Кракова на виступи. В пятницю 4. ц. м. відбувся концерт цього хору у Крессендорфі для п. Ґенерального Ґубернатора, мін. д-ра Франка та його почоту. В суботу, 5. і в неділю, 6. ц. м. відбулися два концерти в салі Старого Театру у Кракові, що були черговим великим тріюмфом української пісні. Збільшений хор (24 співаків), виявив свою подивугідну здисциплінованість і зіспіваність, — диспонує першорядними голосами, та під умілим проводом В. Божика, чарував публику своїм високо мистецьким співом. Тож не дивниця, що і диріґент і хор були предметом заслужених довготривалих овацій захоплених слухачів.
Програма концертів була назагал подібна до попередніх концертів. Новістю був "Гамалія" в гармонізації Біликовського.
Український Національний Хор має вже устійнену славу  як найкращого українського хору не тільки в Ґенеральному Ґубернаторстві, але також й у Великій Німеччині. Від часу його першого виступу у Кракові 2. V. ц . р. з вдоволенням слід підкреслити гарний кількісний і якісний розвиток, що ворожить йому ще більші тріюмфи на шляху пропаґування української пісні в цілій Великій Німеччині.
Вважаємо зайвим повторяти тут давні похвали з рецензій, що були в чч. 34 і 47 "Краківських Вістей", зате подаємо голоси німецької преси.
І так з приводу виступу Хору у Бресляві пише Вільгельм Штрайслєр у "Бреслявер Ноєсте Нахріхтен" з 23. 9. ц. р. у замітці: "Українці співали в Бресляві" ось що: "Спів цього українського козацького хору, що має 24 члени, репрезентує звуково найвеличніше й найвище мистецтво, яке тільки може дати мужеський хор. Який блеск голосів, яка музикальність і яке знання виказує цей хор, що вже зовнішньо викликує дуже симпатичне вражіння. Хор радує око неменше своїми повними смаку пестрими національними одягами, вухо має пир з приводу його музикальних талантів. — Повнота резонансу при сольових партіях виступає особливо імпонуючо, надає цілому хорові у всіх ступнях, що чергуються динамічно, вислову незвичайно багатого в тони шляхотного орґану або гомону дзвонів, що чарівно розпливається в просторі. Поза мистецьким виконанням, часто направду важких партій, незрівнаних своєю стриманістю, складністю й чистотою, відчувається глибоке національне почування, особливо там, де українська пісня звенить теплим почуванням... — Дириґент Володимир Божик кермує знаменито здисциплінованими співаками, без замітної жестикуляції, з повною темпераменту елястичністю. В поодиноких сольових партіях виявляється він сам як мякий, вишколений тенор".
Знов у "Шлєзіше Фольксцайтунґ" з 23. 9. ц. м. пише Й. Вітковскі в замітці "Український Національний Хор" м. ін.: "...Їхній спів управнює дати їм почесну назву українського національного хору. Їхні продукції — це було повне хорове мистецтво... Це неможливо подати, що було найкраще: кожна точка, поважна чи весела, мала свою особливу вартість і свій своєрідній чар. Дириґент Володимир Божик проводив хором повними вислову рухами рук, що є ідеалом при хорі без орхестри. В його особі обєдналася висока музикальність співаків в одному хотінні, в якому виходили пісні в повній чистоті, строго здисципліновані, та в їхньому кольориті, з динамікою бурі, часто якби імпровізовані еха. А який блеск голосів виявили українці! Особливо баси розвинули первісну гремучу силу, що все ж таки завсіди давали ясний тон. Звукова цілість хору, що має кілька прегарних сольових голосів, розпоряджає багацтвом реґістрів і повнотою доброго орґану.
Публика була захоплена від початку, вкінці оплески нагадували бурю, що не хотіли успокоїтися..."
Проф. д-р Герман Мацке пише м. ін. у "Шлєзіше Таґесцайтунґ" з 23. 9. ц. р.: "Те, що дали 24 співаки в мальовничих національних одягах — це високе мистецтво, звязане з народом... Святочному, тужливому, також веселому й пристрасно-вітальному родові ріжноманітної української народньої пісні відповідає виконання хору, з його патосом мельодії і повними акордами, чіткими ритмами, з протяжними пяніссімами. Подивугідна мистецька дисципліна хору, що має цілий ряд солістів з гарними голосами. Високомузикальний дириґент, що виявив себе як бездоганний, вишколений соліст, кермує хором незначними рухами, що викликують найбільше вражіння. Мистецький успіх гостей був небувалий. Захоплена публика вдоволилася щойно після кількох наддатків".
Ці голоси захоплених чужинецьких музиків говорять самі за себе.
І. С. 