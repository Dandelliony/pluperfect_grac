Рільний переустрій

Краків, 21. травня 1941.
Одною з найбільших болячок у сільському господарстві Ґен. Ґубернаторства є надмірно мала видайність ґрунтів. Головною причиною такого явища є жахливий надмір малих, карловатих, несамовистарчальних, до того нескомасованих господарств. Чотири пятих господарств — це саме такі господарства.
Німецький уряд відразу вирішив узятися до усування цієї аномалії та до пороблення всіх заходів, щоби піднести їх видайність. На те створено вже у перших початках Земельний Уряд, на те також змінено і доповнено давній польський комасаційний закон, щоби зараз узятися до праці, ще заки вийде новий уже дефінітивний закон.
На основі цього провізоричного закону докінчують ті комасаційні праці, що були започатковані ще за Польщі і поширюють їх на дальші терени, що не терплять проволоки. Тепер комасується біля 400.000 гектарів. До 1. квітня 1941 р. вже викінчено комасацію на просторі 100.000 га, а до 1. жовтня 1941 р. буде викінчена комасація на дальших 50.000 га. У міжчасі йдуть під готовні праці для дальших теренів. У найближчих тижнях розпічнуться роботи нових 50.000 га.
Усі ці праці доконуються із знаною всім німецькою доцільністю і докладністю. При підготовних працях до нових комасацій узгляднюється доступ до доріг, води та інших господарських вигід, що причиняються до піднесення продукції. Також узгляднюється водну господарку. Отже переводиться реґуляція потоків, дренування зелене і вапнове навоження.
Уряд має також на увазі обсаджування піль і доріг деревами та реґуляцію осель, оскільки це вже тепер можливе. У майбутньому кожне село буде пляново перебудоване і розбудоване. Взагалі цей комасаційний закон, що приготовлюється, має за завдання ґрунтовну перебудову й реформу села. Для цього завдання зачнуться у найближчих уже навіть днях поміри, що їх будуть переводити рільні комісії.
Німецька влада поклала собі за ціль допровадити цілий край до такої висоти у продукції, щоби для всіх було подостатком усього. Тому вона буде вимагати, щоби кожний, навіть малоземельний господар, обробляв якслід свою ріллю. Хто буде собі легковажити цей обовязок, той буде вважатися шкідником. І вже в комасаційних плянах братимуть під увагу при комасаційних приділах не те, скільки хто має ґрунту, але головно те, яка видайність його праці, як він управляє свій ґрунт і скільки осягає. Для досвідченого, практичного фахівця не тяжко оцінити спосіб управи, ріллі. Тому наші рільники мусять мати це на увазі, бо хто не стосується до цього на своїй господарці, той може стратити право до управи ріллі. Сьогодні кожний господар має це право у своїх руках. На скомасованих ґрунтах ніодна пядь землі не сміє лежати облогом, чи у лихій управі.
Ця комасація не буде розтягатися на роки, навпаки, започаткована в якомусь селі мусить того самого року докінчитися, а не тягнутися, як колись, роками. У тому часі все населення даного села буде обовязане помагати в усіх роботах. Цілість праці буде так доцільно зорґанізована, що її кошти будуть зменшені до мінімум, щоби заінтересовані рільники могли осягнути якнайбільші користі. Так подумана і виконана комасація причиниться до піднесення продуктивности ріллі й уможливить доцільність у використанні вкладів праці.
Після переведення комасації заложиться для кожного простору новий катастр і нові ґрунтові книги. 