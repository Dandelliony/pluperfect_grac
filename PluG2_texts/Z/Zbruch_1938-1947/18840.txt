Летунські алярми у Львові.

В понеділок 13. ц. м команда протилетунської оборони Львова наказала в цілому місті й найближчій околиці протилетунське поготівля, яке почалося від год. 2. пополудні. Підчас поготівля всі намагалися якнайшвидше дістатися до своїх домів, щоб їх не захопив алярм на вулиці. Трамваї ішли переповнені, авта розшивалися по місті з пасажирами, які хотіли якнайшвидше опинитися вдома. Скрізь по вулицях появилися орґани протилетунської оборони з відповідними службовими відзнаками на руках. Перед брамами камениць стояли дижурні, вичікуючи алярму. Ще далеко до вечора місто напів опустіло й нагадувало справді митний стан. Вечором лиш у небагатьох домах світилося ясне світло, авта їздили з притемненими ліхтарнями. В год. 7.15 вечором озвався довгий гудок сирени, за ним один, другий, десятий. До кількох хвилин місто наче завмерло й поринуло в повній пітьмі. Та той алярм був, так сказати б, пробний, мовляв, понад місто перелетіли тільки стежні літаки. Бомбардування при передньому алярмі не було. Поготівля тривало цілу ніч, одначе летунського налету не було. У вівторок рано к. год. 10. знову озвалися сирени. Радіові комунікати заповіли налет літаків із північного сходу. І справді по кількох хвилинах надлетіло 15 літаків, які "збомбардували" околицю клепарівського й головного двірця та околицю Янівської вулиці. По кількох хвилинах літаки завернулися й напали на місто, від сходу, обкидуючи "бомбами" двірець Підзамче, залізничий шлях до головного двірр та деякі околиці Жовківського передмістя та північну частину середмістя. Той другий алярм тривав більше як годину. У місті чути було раз-у-раз експльозії, по вулицях снувалися густі хмари диму, працювали санітарні авта, пожежники і т. д. Ушкоджені будинки воєвідства, дирекції залізниць, скарбова палата, команда поліції і т. д. В год. 18.15 алярм повторився. За кілька хвилин рух на вулицях міста зовсім завмер, світла на вулицях згасли, в дома від сумерку вікна були щільно позатикані або в кімнатах не світилося. Літаки заатакували промислову частину міста і запустилися аж до центра, де дуже потерпів пасаж Міколяша, в якому було багато людей; було кілька випадків омління через дим і пожежу. На Академічній вулиці і центральних майданах міста запалено багато димових свічок, що маркували пожежі, і пущено слізний газ. Темноту переривали лисками від стрлів і чути було голосні та близькі детонації. В год. 19:25 "ворожі" літаки відлетіли і алярм відкликано. Але поготівля далі втримана і в середу передбачені дальші алярми. 