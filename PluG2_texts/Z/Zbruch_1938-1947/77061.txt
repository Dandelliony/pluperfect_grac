◦ ◦ ◦ ◦

Внаслідок імпортових труднощів очікують в Швайцарії поважного обмеження руху у всіх кантонах.
З Ґватемалі повідомляють, що генерад Убіно, на підставі висліду народного голосування перебрав у понеділок третій раз свій уряд, як президент країни.
Генерал Катру, представник Де-Ґоля, висловився недавно про висліди своїх відвідин у генерала Жіро. З його заяви, яку вичерпно подають всі французькі часописи Північної Африки, ясно, то наради з генералом Жіро не довели до ніяких вислідів.
Кожний словак мусить собі усвідомити, ба — навіть мусить йому перейти в кров те, що в цій війні є тільки дві можливості, а саме: Або Европа переможе під проводом Німеччини, або европейський континент пропаде в хаосі большевизму. Таке сказав шеф словацького уряду пропаґанди Тідо Каспар в промові в радіо. Далі він натякнув, що безмежно помилково думати, що англійська перемога врятує европейські народи від большевизму.
В неділю німецькі ловецькі літаки мали знову особливі успіхи при забезпечуванні повітряної смуги над північним відтинком східного фронту. За дотеперішними повідомленнями, вони зістрілили без власних втрат у численних повітряних боях 23 совєтські літаки, між тим багато штурмових літаків.
Міністерство морської фльоти подає до відома, що північно-американський підводний човен "Аргенавт", найбільший підводний човен воєнної морської фльоти ЗДА не повернувся вчасно назад і можна вважати, що він втрачений. Крім того міністерство фльоти повідомляє, що японські стрімкоспадні літаки затопили підчас битви біля Соломонських островів між 29-им січня і 4-им лютого есмінець "Дігейвен".
Фінляндське Об'єднання Інвалідів обрало на загальних зборах, що відбулися в Іваскілє, своїм головою вдруге генерала-ляйтенанта Вальве. У своєму річному звідомленні генерал Вальве заявив, що піднесення та готовість на жертви, яку фінляндські інваліди виявили колись як фронтові вояки, ще й тепер залишилась незламною на фронті та живою в батьківщині.
Як повідомляє лондонське інформаційне Бюро, Рузвельт передав свому заступникові в Індії, Філіпові доручення, спільно з англійськими урядниками прослідити ситуацію в Індії.
Ройтер повідомляє, що командувачем де-ґолівських військ у французькій екваторіяльній Африці та Камеруні іменовано генерала Маршанда. Він став наступником генерала Леклєрка, якого військові частини ввійшли в склад 8-ої британської армії.
Шведський міністер військових справ Скельд дозволив — як повідомляє часопис "Даґпостен" — перебудувати, згідно з проєктом шведського морського правління, шведський літаконосний кружляк "Ґотлянд", який на свому чардаку містив 11 водолітаків. Тому одначе, що цей корабель не відповідає найновішим вимогам літаконосної техніки, передбачується його перебудову на кружляк протилетунської оборони.
Агенція Стефані повідомляє з Лісбони, що президент Бразилії Варгас підписав декрет, згідно з яким бразильську торговельну фльоту й всі бразильські торговельні пристані підпорядковано північно-американській воєнній фльоті.
Вісім міліонів 670 тисяч жінок Англії, як заявив міністер праці Бевін в палаті послів, притягнено до військової служби або важних воєнних служб. З цього три з половиною міліонів жінок заміжних або повдовілих з дітьми від 14 літ.
З Баґдаду повідомляють через Ерзерум, що північно-американські війська перебрали нагляд над джерелами нафти в Ірані й Іраку. Досі мали це завдання британські війська. 