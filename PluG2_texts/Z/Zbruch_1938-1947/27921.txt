Спекулянтів віддано до суду

В бесіді з нашим кореспонденттом, прокурор львівського відділу Військової Прокуратури Українського Фронту тов. Парміт заявив, що останніми днями покращала торгівля, поліпшилось обслуговування населення промисловими товарами широкого вжитку і сільсько-господарськими продуктами. Більшість торговельних закладів почали нормальну роботу. Та все ж ще є частина торгівців, які досі не відкрили магазинів, торгують при зачинених дверях, продають товари по спекулятивних цінах і саботують заходи влади по налагодженню нормальної торгівлі.
Власник складу і магазину мануфактури Ройзенвассер Мордко-Файбіш (вул. Клепарівська 11 а) від дня приходу Червоної Армії до 9 жовтня не відкривав свого магазину. В цей же час Ройзенвассер з метою наживи продавав при зачинених дверях великі партії мануфактури спекулянтам. Спекулянт Йосиф Фінкель (площа Теодора 11), який купував мануфактуру в Ройзенвассера, перепродував її на базарі по цінах, які на 200—300% перевищували довоєнні ціни.
Також спекуляцією займалися власники хлібопекарень Мозес Пінхасович Надель (вул. Слонечна 26) і Ізидор Тур Монтусевич (вул. Слонечна 36). Після закінчення воєнних дій ці власники хлібопекарень саботували накази військової влади і не налагоджували нормального випікання хліба в своїх пекарнях. При обшуку в них знайдено 56 мішків білого борошна і багато інших продуктів. Борошно вони перепродували по спекулятивних цінах при зачинених дверях.
Анстром Герман Лео протягом останнього часу на міських базарах перепродував годинники по спекулятивних цінах. Годинники, що коштували 15—20 злотих, він про-давав по 100—120 злотих. При затриманні у нього знайдено велику кількість годинників.
Всіх цих спекулянтів і саботажників арештовано і віддано до суду Військового Трибуналу.
Прокурор тов. Парміт заявив, що Військова Прокуратура разом з іншими органами влади буде рішуче боротися з тими, хто створюватиме перебої в торгівлі, хто буде спекулювати, саботувати постанови Тимчасового Управління.  