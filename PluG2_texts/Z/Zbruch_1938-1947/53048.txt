◦ ◦ ◦ ◦ ◦

Празник пресв. Евхаристії. Порядок богослужень у греко-катол. церкві у Кракові: субота, 21. червня: год. 18 — Вечірня з Литією. Неділя 22. червня: від год. 6 до 8.30 що пів години читані Служби Божі; год. 9-та: співана Служба Божа з проповіддю і з виставленням Найсв. Тайн. Опісля біля 11-ої год. процесія до 4-ох престолів, при яких відчитають 4 евангелії з суплікацією. Остання читана Служба Божа в 12-ій год. Пополудні в 4-ій год. Вечірня, молебен до Ісуса Христа й одногодинне виставлення Найсв. Тайн (Свята Година) та суплікація. — Гр.-кат. Парохіяльний Уряд у Кракові.
Комунікат українського консуму в Кракові. В тижні від 23. до 29. червня будемо видавати такі приділові продукти: Хліб і мясо в дотеперішній кількости й ціні. Муку на нормальні карти (дорослі й діти), відтинки 24, 25, 26 і 27, по 400 ґрамів на особу. На додаткові карти II, відтинки 5, 6,7 і 8 по 400 ґрамів на особу. Заввага. Хто в минулому тижні не вибрав ще мармеляди, дістане її в біжучому тижні. Хто не вибрав ще бульби, нехай подбає вибрати її ще в понеділок 23. 6., бо пізніше вже її не будемо видавати. Управа.
Замість вінка на могилу бл. п. підполк. Олександра Доценка, складаю на Фонд Допомога Українському Студентству 100 зол. Рівночасно повідомляю учасників похорону, що світлини, які я робив, можна оглянути під такою адресою: Краків, Краківська 21, м. 25, від год. 8—14. — Леонід Царик.
Замість письменних повідомлень про наше вінчання, яке відбулося 14. червня ц. р. у Кракові, складаємо на Фонд Допомоги Українському Студентству 20 зол. — Олександер і Ліда з Пашкевичів Ганаси. 