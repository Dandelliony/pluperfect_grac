Примусова парцеляція маєтків у граничному поясі.

В "Деннику Законів" з 18. ц. м. появився президентський декрет про примусову парцеляцію маєтків у граничному поясі.
На основі того декрету міністр хліборобства у порозумінні з міністром внутрішніх справ може наложити на власників земельних нерухомостей, положених у граничному поясі, обовязок розпарцелювати ті нерухомости, як це того вимагатиме безпека держави або охорона кордонів.
Обовязкова парцеляція може обняти також простори, які на основі закону про виконання земельної реформи (5. стаття) не підтягають обовязковій парцеляції землі, необхідні до того, щоб втримати на високому рівні рільну культуру, меліорації, ужиті до насінної або годівельної продукції, у господарствах з інтенсивною продукцією та упромисловлених.
Міністр рішає про парцеляцію на основі свобідної постанови. Власники земель, що мусить бути розпарцельовані, мають їх до року зпарцелювати, або продати Державному Рільничому Банкові. Коли вони цього не зроблять, нерухомість викуплять примусово.
При парцеляції та при примусовому викупі пристосовується приписи про виконання пільної реформи. Примусовий викуп переводиться способом, передбаченим для нерухомостей, уміщених у поіменному виказі.
Постанова парцеляції вяжеться з постановою, яка устійнює простір та границі примусово викупленої нерухомости та з доказом, що її перенято в посідання. Вона становить правний титул, щоб на внесок воєводи переписати право власности тих просторів на державний скарб.
Новий декрет входить у життя з хвилиною, як його оголошують. 