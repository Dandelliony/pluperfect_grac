◦ ◦ ◦ ◦ ◦ ◦ ◦ ◦ ◦ ◦

Львівська хроніка. При вул. Личаківській наїхав на мотоцикліста інж. Бронислава Яроша (вул. Зиморовича ч. 6) невідомий візник. Інж. Ярош упав на вулицю і зломив собі ногу. Невідомий візник утік. — С. Ґрос повідомив поліцію, що 1. ц. м. прийшов до його помешкання невідомий мужчина кажучи, що є урядовцем зі скарбової палати, і перевів ревізію в помешканні та забрав 16 заставних карток здебільша за біжутерію. При відході доручив Ґросові, щоби зголосився до скарбової палати при вул. Шпитальній, куди теж Ґрос зайшов, але в нього був обманець. Поліція шукає за обманцем.
Краєва хроніка. У Брилинцях пов. Перемишль дійшло до бійки між селянином Ярошем та Анною Бабичко за корову. В обороні своєї жінки станув І. Бабичко, якого Ярош важко зранив каменюкою. Важко ранений Бабичко помер у шпиталі. Поліція арештувала вбивника. — У Білці пов. Городенка грім убив селянина, який йшов дорогою. — Окружний суд у Стрию засудив Івана Сеніва з Завадова на досмертну вязницю за грабункове вбивство Миколи Уграка з Гірного.
Траґічна забава дітей. Над берегом ріки Просин під Окутовом, плєшевського повіту, бавилося двоє дітей робітника Зайди: 9-літня Льонгина на 7-літній Ян. Діти кидали до ріки галуззя і каміння. Нагло впав до води хлопчина, якому прийшла з допомогою його сестра, простягнувши йому руку. Хлопчина потягнув її до води й обоє потопилися. 