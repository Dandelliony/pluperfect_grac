◦ ◦ ◦ ◦ ◦

На півострові Керч заломилися нові ворожі наступи перед німецько-румунськими становищами. Знищено дальші 33 танки. На поодиноких відтинках фронту дійшло до завзятих нічних боїв.
На інших відтинках східного фронту ворог відновив свої безуспішні наступи і потерпів багато кривавих втрат. Успішно обстрілювано становища і рухи ворожих збройних сил. Далекобійні батерії обстрілювали успішно важні воєнні споруди Ленінграду. На фронті у Ляпляндії перевели німецькі гірські стрільці успішні наступи.
Воєнні і ловецькі летунські з'єднання розбили наступаючі совєтські війська, обкидали запальними бомбами заняті ворогом місцевости і перервали комунікаційні ворожі шляхи. 70 ворожих літаків були знищені у повітряних боях і на землі, 4 власні літаки страчені.
У Північній Африці відкинули німецькі і італійські розвідувальні з'єднання ворожі сили, захопили багато полонених і здобули або знищили 11 гармат.
Австралія не відповіла Японії
ТОКІО, 17 березня. — Головна Цісарська Кватира подала у понеділок до відома, що японське підводне човно, яке оперувало біля західного побережжя ЗДА, затопило 1 березня пароплав-цистерну, 10.000 рбт. коло Сан Франціско, а 2 березня 7.000-тонний фрахтовий пароплав коло Медоціно у північному Кантоні.
ТОКІО, 17 березня. — Прем'єр уряду Манджукуо Ченгмзінгам прибув разом з 19 членами свого окруження до Коде, відки поїде до Токіо. Прем'єр Манджукуо доручить цісареві Японії подяку від цісаря Манджукуо з нагоди 10-их роковин створення цісарства Манджукуо.
ТОКІО, 17 березня. — Заступник уряду підчас понеділкової пресової конференції у відповіді на питання, чи на останню промову прем'єра надійшли які інформації про реакцію Австралії, відповів, що відомі йому тільки пресові звідомлення, згідно з якими австралійський міністр війни мав, здається, дати інформації в справі офензивних операцій проти японських збройних сил. На всякий раз, ще не відомо, в який спосіб і де мають намір австралійці перейти до офензиви. Якби згадані звідомлення відповідали фактам і якби розпорядки міністра війни треба було вважати реакцією на прихильні ради прем'єра Тойо, тоді треба тільки ствердити, що в такому разі Австралію стріне та сама судьба, що стрінула вже Голяндську Індію. В такому разі слід тільки висловити спожаління під адресою австралійського громадянства, яке було би єдиним жертвенним ягням такої політики. Незалежно від того поведінка австралійського уряду була би доказом, що він не зрозумів ще справжніх намірів Японії.
ТОКІО, 17 березня. — У Бірмі Вассайн замкнений вже японцями. Індія загрожена безпосередньо. До Гангесу японські літаки мають 730 км, до Калькути 900 км. — У бойову полосу втягнена вже північна Австралія. — Коло Коломбо, Мадрасу і Рангуну затоплено ворожі кораблі.
Бої на большевицькому фронті
БЕРЛІН, 17 березня. — Начальна Команда Німецьких Збройних Сил повідомляє, що 14 березня большевики відновили на цілому фронті на півострові Керч свої атаки при вжиттю значних сил. На відтинку одного тільки корпусу армії большевики кинули до офензивної акції 6 дивізій, при підмозі около 80 танків. Цільний німецький оборонний вогонь знищив на тому відтинку 42 совєтські танки, внаслідок чого большевики втратили половину всіх кинених до атаки танків, а загальне число большевицьких танків, знищених 13-го і 14-го березня, підвищилося до 88. Один відділ німецьких пробойових гармат знищив підчас тих боїв 14 танків, спричинюючи в той спосіб переможний відпір змасованих большевицьких атак. На поодиноких місцях бої під теперішню хвилину ще тривають. Німецьке летунство підпомагає війська, що боряться на землі, в їх оборонній акції, атакуючи раз-у-раз сконцентровані відділи танкових військ і випадні стежі большевиків.
Воєнні дії на Льодовитому океані
БЕРЛІН, 17 березня. — Згідно зі звідомленням Начальної Команди Німецьких Збройних Сил вчорашньої днини атаки німецьких бойових літаків на далекій півночі були звернені на совєтські вантажні кораблі в одному порті над Льодовитим океаном. Німецькі розвідувальні апарати вислідили серед кораблів, заякорених між полями рухомих криг один, криголом та великий вантажний пароплав, 5.000 рбт. Літаки заатакували концентрично корабель, що має величезне значення для посилення большевиків на фронті Льодовитого океану, та важко його пошкодили. Підчас дальших атак на позиції большевицької артилерії і становища на Муранському фронті стверджено ряд цільних поцілів. На Рибацькому півострові підчас атак на большевицькі табори спричинено там великі спустошення. Одну надавчу радіостацію збурено успішно бомбами та обстрілювано покладовою зброєю. Підчас повітряних боїв німецькі винищувачі зістрілили один совєтськнй літак. Минулої ночі німецькі бойові літаки обкинули бомбами більшого калібру портові об'єкти в Мурманську. Цільні бомби скинено на магазини і спричинено великі шкоди. Завважено ряд більших експльозій, що каже думати про знищеня магазинів погінних матеріялів і складу муніції.
БЕРЛІН, 17 березня. — Згідно зі звідомленням Начальної Команди Німецьких Збройних Сил винищувачі заатакували в неділю большевицькі летовища на Керчі. Підчас численних атак з бриючого полету німецькі літаки, хоч був великий вогонь артилерії, пошкодили наладнані на летовищах літаки. Чимало літаків на летовищах було поцілених серіями стрілень і зайнялося вогнем. Жертвою цих налетів впало 8 совєтських літаків, що зовсім були знищені. 