◦ ◦ ◦ ◦

Хемічна фабрика "Кисень". Львів, 25 листопада. Відома у львівському хемічному промислі фабрика "Кисень" після втечі большевиків працювала зразу в рамах тресту миляних фабрик, що належав до Державних і Промислових Заведень. Тепер вона ввійшла в нову стадію розвою, а саме її видержавлено. Залишився в ній той самий досвідчений склад робітників разом зі своїм керівником, колишнім власником фабрики. З хвилиною, коли фабрика стала самостійною, вернулася також її давня назва "Кисень". Почалася теж її розбудова. Розбудовано кітлівню, вставляючи новий котел; будують нову галю. Новістю є фабрикація водного скла, для якого апаратуру приготовили львівські варстати. Це єдине уладження на цілу область. Доставлені гутою скляні маси під впливом різних алькацій та під тиском п'яти атмосфер після вісім годин праці перемінюються у пливке скло, засіб, важкий у будівництві, медицині та домашньому господарстві, як засіб до консервації яєць. Поруч водного скла фабрика "Кисень" виробляє стандарні продукти і засоби до прання, а саме 10% порошок, 20% мило і 28% туалетне мило. Так поволі, без потрясень фабрика "Кисень" ступає на шлях нормального господарського розвою.
Нове видання колядок й щедрівок. Також 25 маршових пісень. Львів, 25 листопада. Заходами Музичного Кабінету Інституту Народної Творчости у Львові появилося нове видання українських колядок й щедрівок, а саме: 27 колядок й щедрівок на мішаний хор (ціна 20.— зл.), і 19 колядок й щедрівок на чоловічий хор (ціна 10 зол.). Обі збірки зредагував д-р С. Людкевич. Рівночасно ІНТ видав за редакцією др-а Б. Кудрика 25 маршових пісень на чоловічий хор. Згадані видання можна замовляти в ІНТ-і вул. Францішканська ч. 7.
Студентам під увагу. Об'єднання Праці Українських Студентів (ОПУС) УЦК звертається з покликом до всіх колишніх студентів гуманістичних (філософічних), правничих та економічно-торговельних наук, які мають намір продовжувати свої високошкільні студії, щоб вони реєструвались в ОПУС. Також абсольвенти ґімназій, які ще не студіюють з якихнебудь причин, але бажають студіювати у Високій Школі, повинні зареєструватись в ОПУС-і. Голоситись можна особисто від год. 12—14 кожного дня, а в суботу від 11—13) або письменно в секретаріяті ОПУС. у Львові, вул. Анни 1/І п. Подати треба: прізвище та ім'я, точну адресу та факультет, що його даний петент студіював або бажає студіювати, та долучити опінію-поручення Комітету свого місця замешкання.
Ланка руханки Р.Т.У.Ц.К. Ланка Руханки Референтури Тіловиховання У.Ц.К, закликає Проводи українських тіловиховних товариств і спортових клюбів зорганізувати в зимовому сезоні правильну руханку для жінок, чоловіків, дівчат і юнаків. Спеціяльну увагу треба присвятити приладівці, себто вправам на поручні, дручнику, коні, перстенях, проважні і т. п. Вже підготовлена програма руханкових змагань, яка в найближчих днях буде оголошена в пресі. У Львові буде переведений короткореченцевий руханковий курс для практичного переведення вправ, які ввійдуть у програму змагань.
Одночасно повідомляємо, що Референтура Тіловиховання УЦК має на складі кільканадцять поручень до вправ. Товариства, які бажають ці поручні набути, повинні негайно через своїх окружних референтів їх закупити. Увага: Дотепер приділено поручні для УTT—Володава (інж. В. Бродович), для УТК Довбуш—Коломия (інсп. Гошовський), для УСК Лемко—Сянік (Лев Подоляк) і для УСК Буг—Холм (мгр. Григорович). Вище вичислені негайно зголосяться по відбір поручень у Референтурі Тіловиховання УЦК.
Світливці — увага! Спортові світлини. Референтура Тіловиховання УЦК просить Вп. П. Світливців, що мають знимки з цьогорічних спортових імпрез, краю і Львова, передати, чи переслати їх за зворотом коштів до Референтури Тіловиховання УЦК Львів, вул. Семінарії (бувш. Словацького) ч. 18. 