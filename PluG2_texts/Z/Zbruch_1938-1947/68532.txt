◦ ◦ ◦ ◦

Археологічні розкопи у Львові. Львів, 14 липня. У пісківні на кінці Личакова, біля фабрики дріжджей натрапили були робітники в останньому часі на доісторичні посудини, про що керівник робіт інж. В. Рожанківський повідомив негайно Державний Археологічний Музей у Львові, Ринок 4. З доручення "Інституту для німецької праці на Сході" та "Відділу Науки й Навчання" перевів директор названого музею проф. д-р Я. Пастернак з допоміжним персоналом розкопи на місці находу. У висліді було встановлено, що йде про рештку тілопального погребища т. зв. лужицької культури з кінця ранньої залізної лоби (650-500 до Хр). З нього врятувати можна було останки трьох попільниць зі спаленими людськими кістками, але найдені передше робітниками бронзові прикраси, пропали безповоротно. Справа спеціяльно важна тим, що це перший досі в околиці Львова та взагалі найдальше на південний схід висунений нахід пам'яток нього типу в Галичині.
Огляд подій на екрані. Кожної середи і суботи відбудеться у Львові на площі Софії вечором в 21.30, фільмовий огляд найновіших тижневих подій на вільному екрані.
Сходини інженерів. У середу 15 липня 1942 в год. 19-тій відбудуться при Агорнштрассе 9/ІІІ (Зіморовича) сходини Об’єднання Праці Українських Інженерів і Техніків в У. Ц. К. з рефератом проф. інж. Фещенка-Чопівського "Уоднороднення сталі".
Шпараги і рабарбар. Згідно з розпорядженням влади в дні 30 червня ц. р. закінчено цьогорічний збір шпарагів. В останньому дні липня закінчується збір рабарбару. Хтонебудь збіравби після цих речинців шпараги чи рабарбар, чи продавав би, буде відповідно покараний. 