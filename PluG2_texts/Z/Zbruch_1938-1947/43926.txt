Посмертна згадка

†.  Інж. Михайло Шашкевич
1860—1940.
"Дан", сербський щоденник у Новому Салі (Югославія), приніс посмертну вістку про внука нашого славного Маркіяна Шашкевича. — "В ночі 12. VI. ц. р. — пише "Дан" — віддав Богові свою родолюбиву й шляхетну душу інж. Михайло Шашкевич, емер. інспектор, б. голова Інжинірського Товариства, секції Новий Сад. Інж. Михайло Шашкевич є нащадком старої української родини Шашкевичів, яка дала багато старшин та письменників. Дід його — це славний український поет Маркіян, а батько його прийшов підчас повстання 1849 р., як старшина україн. війська на Мадярщину. Після повстання батько його залишився в Будапешті й одружився з Юлією, милою та інтеліґентною донькою славного тоді сербського письменника й професора Йована Беріча, матірю покійного Михайла. Брат Михайла — це відомий конструктор військової понтоно-мостової системи, ще вживало її б. австро-угорське військо. А й сам інж. Михайло, покінчивши політехніку в Будапешті, став знаменитим спеціалістом і працював на витичуванні й будові залізниць у Хорватії, Слявонії й Сербії. Опісля перейшов на службу хорватсько-славонської краєвої влади, працюючи над багатьома дорогами, мостами та меліораціями. По світовій війні перейшов інспектором до будівельної дирекції в Новий Сад, де скоро здобув симпатії не лише своїх молодших товаришів, але й усього громадянства. Ще з молодих літ слідкував за політичним рухом сербів у Хорватії і Слявонії та вдержував особисті звязки з усіми нашими провідниками з тих країв. Своїх дітей виховував до праці й сини його сьогодні представляють еліту югословянських вищих старшин маринарки та інженерії. Пок. Михайло заховав багато листів та книг свого діда Йована Беріча, великого приятеля Вука (Караджіча).
Панахиду відслужено 13. VI. цр. пополудні на Успенському цвинтарі, а тіло його буде перенесене до Слявонського Броду, до родинної гробниці. Хай буде слава й вічна память родолюбові й працівникові інж. Михайлові Шашкевичеві."
За "Даном" подав: Іван Будз. 