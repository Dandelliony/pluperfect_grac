Виставка творів художників України. — Підготовка до міцкевичівських днів

Виставка творів художників України
Цими днями в картинній галереї відкривається виставка пластики і різьби художників України. Біля 300 картин, різьб та скульптур показують творчість видатних художників як старшого, так і молодшого покоління. Більшість праць присвячені показу пейзажів, людей квітучої України, та старих пам'ятків, зв'язаних з героічним минулим українського народу.
Серед прибулих на виставку картин є праці професора Кричевського — "Веселі доярки", П. В. Носкова — "Молодість Шевченка", Шовкуненка "Збір яблук" та пейзажі професора Бурачка. Це представники старших віків. З молодих художників будуть представлені праці Азовського "Кармелюк", Шапошнікова "Товариш Сталін на трибуні", та картина Іванова "Наші прийшли". — Остання премійована на виставці в Москві.
Чимало є картин, які відбивають епоху громадянської війни, зокрема картина художника — професора Мучніка "Повстання на броненосці Очаков", Судоріка, "Оборона арсеналу в Києві" та Болдирева "Ленін і Сталін в Смольному 1917 року".
Багата колекція художніх картин доповнюється роботами графіків та скульпторів. Серед них є чудова різьба Заузе "Портрет Леніна", Касяна "Штурм", і інші. Підготовка до міцкевичівських днів
Днями відбулося, під головуванням Т. Боя-Желенського чергове засідання комітету по вшануванню пам'яті Адама Міцкевича з участю представників Львівської організації Спілки радянських письменників України, університету ім. І. Франка, радіокомітету і польського драматичного театру. Обговорено ряд тем, що зв'язані з ушануванням 85-ї річниці смерті великого поета.
В другій половині листопада обласна СРПУ та університет організовують наукову сесію, присвячену творчості Адама Міцкевича. В сесії візьмуть також участь вчені Москви, Ленінграда і Вільнюса.
Запроектовано видання однотомного збірника "Міцкевич — революціонер", куди ввійдуть кращі його твори та відгуки на творчість польського поета його сучасників — Пушкіна, Баратинського і ін. Крім того, буде надруковано книжку, яка міститиме доповіді, виголошені на науковій сесії.
Львівський радіокомітет готує літературні передачі "Пушкін і Міцкевич", "Міцкевич і Франко" та постановку драматичної поеми Міцкевича "Дзяди". Незабаром перед мікрофоном Київської радіостанції виступлять з доповідями про поета-революціонера відомі польські письменники Бой-Желенський і Василевський. 