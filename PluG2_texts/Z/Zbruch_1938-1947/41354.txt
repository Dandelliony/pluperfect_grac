◦ ◦ ◦ ◦ ◦ ◦ ◦

Всіх учителів професійних шкіл, які зареєструвалися в Українському Центральному Комітеті, взивається, щоби додатково якнайскоріше прислали свої перебіги життя і кваліфікації, оскільки досі цього не зробили. Без перебігів життя їхніх подань не братиметься під увагу. Український Центральний Комітет — Культурно-Освітній Керманич.
Вписи до семинарії та на педаґоґічний курс. В найближчих днях починаються вписи до української державної коедукаційної семинарії в Романові-Живці. Одночасно починається при згаданій семинарії однорічний педаґоґічний курс для тих абсольвентів середних шкіл, які бажають посвятитися учительському званню. Ближчі інформації Дирекції семинарії будуть оголошені у "Краківських Вістях". — Управитель проф. Омелян Цісик.
Розбирають памятник "Орльонт пшемискіх". У Нім. Перемишлі кінчають розбирати заставлений поляками перед 2 роками на т. зв. площі Конституції, а тепер площі памятника, памятник "орльонт пшемискіх". Праця йде у повному темпі. При розбиранні памятника бере участь і наша "Служба Батьківщині". До 15. вересня має бути вирівнане це місце, де був памятник і буде вжите до відповідних цілей. При цій нагоді поширено наріжник вулиць Краківської та Огородової. Розбудова йде.
Український концерт у Кракові. Український Національний Хор під управою Володимира Божика перед своїм відїздом до Німеччини виступить небаром з концертом у Кракові. 