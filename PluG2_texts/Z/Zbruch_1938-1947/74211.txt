◦ ◦ ◦ ◦

Загальна скількість американських лінійних кораблів, що їх затопили японські збройні сили, враховуючи сюди і той лінійний корабель, який затоплено в нічному бою біля Люнге, дійшла до 10 лінійних кораблів, а то один кляси "Арізона", один кляси "Мерілен", один кляси "Каліфорнія" і решта інших, але ще неозначених кляс. Крім того 7 лінійних кораблів пошкоджено.
Турецька цензура закрила на три дні англійську пропагандивну ґазету "Де Тіркі", що почала появлятися в Істамбулі.
З Вашингтону повідомляють, що згідно зі заявою президента Рузвельта, реєстрація жінок, які надаються до праці, буде переведена ще в цьому році.
Сензаційний відгук викликала в Лісбоні пресова нотатка італійського часопису "Джіорналє д'Італія", яка вказуючи на статтю північно-американського часопису "Таймс Гералд Трібюн" повідомляє, будьтоби Злучені Держави завізвали Бразилію встановити та перейняти протекторат над Азорами.
Пані Чіянкайшек прибула до Злучених Держав, щоби по всякій правдоподібності, піддатися лікуванню.
Американці устійнили знову рекорд: на даху одного Ню Йоркського хмародеру приміщено "супер сирену", що має силу 100 парових коней. Вона довга на п'ять метрів, важить дві і пів тони і коштувала рівно 25 тисяч долярів. Притокою для збудування тієї сирени були загальні нарікання, що звичайні сирени не всилі перекричати гамору Ню-Йоркського сіті.
Про сучасну ситуацію в Альжирі пише часопис "Трібюн де Женев", між іншим, таке: Альжир навістила криза в господарському, військовому, політичному, а незабаром мабуть і в соціяльному відношенні. Повстало багато несподіваних труднощів: транспорт зовсім здезорганізований. Пристань забита затопленими кораблями. Транспорт товарів на кораблях уже неможливий. Інші засоби транспорту дуже утруднені унаслідок браку вугілля
Вашингтон подав до відома, що Рузвельт дав Дарлянові повновласті голови держави у французькій Північній Африці. Одначе на цьому не припиняється спір між американцями і англійцями довкола особи Дарляна і Де Ґоля Часопис "Таймс" у відповідь на іменування Америкою Дарляна, подав до відома, що британський уряд нічого не знав про повновласті і почести, які тепер Дарлян осягнув, доки не прочитано відповідну проклямацію в мароканському радіо. Крім того міністер Іден зовсім отверто заявив в англійському парляменті, що британський уряд у ніякому відношенні не чується зв'язаний особою Дарляна. Англія зі свого боку фаворизує більше ґенерала Де Ґоля, який саме тепер перебував як гість Черчіля у Лондоні, а потім поїхав до Вашингтону. Одначе Рузвельт заявив Де Ґолеві, що він його може приняти тільки в характері приватної особи. З того ясно, що Злучені Держави признають тільки Дарляна. Треба сподіватися, що ця справа буде темою таємної наради англійського парляменту.
У Портуґалії в приявності міністра господарства та державного підсекретара для сільського господарства відкрито сільсько-господарський конґрес. Цей сільсько-господарський конґрес в Портуґалії прямує до посилення сільсько-господарської продукції, щоб таким чином вирівняти недостачу харчових продуктів, яка повстала через зменшення імпорту.
З Лондону повідомляють, що директори англійських часописів зробили перед урядом заходи, щоб поскаржитися на поведінку американської влади, яка не дозволяє представникам англійської преси на свободу руху у французькій Північній Африці. Директори преси зазначили, що англійська преса зобов'язана подавати новини, які походять з американських інформаційних аґенцій, тобто американські інформаційні аґенції ведуть при піддержці своєї влади тиху конкуренційну боротьбу зі своїми англійськими посестрами. 