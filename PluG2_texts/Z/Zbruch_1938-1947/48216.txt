Нехіть до фізичної праці

Краків, 25. лютого 1941.
В учорашньому числі подали ми низку інформаційних даних про обовязкову фіз. працю української молоді впродовж 6-ти місяців у таборах "Української Служби Батьківщині". Ми зазначили при цьому, що німецькі чинники висловили такі поважні застереження до дотеперішніх вислідів української служби праці, що брали під увагу навіть проєкт ліквідації окремих українських таборів праці та втілення української молоді до польського "Баудінсту". Внаслідок заходів УЦК німецька влада погодилася зробити ще одну спробу, розписуючи на цей рік примусовий побір молоді у віці 21 і 22 роки, з тим, що молодь цих двох річників та взагалі всіх річників між 18. і 30. роком життя добровільно зголоситься до праці найдалі 20. березня ц. р. Коли потрібного контингенту добровольців не буде, окремих українських таборів праці не закладатимуть, "Українську Службу Батьківщині" зліквідують та українську молодь примусово зарахують до польських таборів "Польської Служби Будови", — очевидно, на польській етнічній території.
Нехіть української інтеліґентської молоді до фізичної праці викликує дуже сумні рефлєксії, тим сумніші, що — як відомо — українська молодь має дуже великі амбіції в інших ділянках, амбіції, що їх проявляє інколи аж у надто різких і яскравих формах. Легковажний чи боязкий підхід до фізичної праці своїм корінням засягає до психіки галицько-українського громадянства, ще з австрійських часів. Тоді вся наша молодь була наставлена виключно лиш на бюрові варстати праці й бюрократичну карієру, з повним легковаженням технічних студій, з погордою для професій, з якими не був звязаний титул "пана доктора", та з. цілковитим незрозумінням для громадянської рівнорядности і суспільно-господарської ваги середнього стану (промисл, купецтво, ремесло). Мало того: у часах перед світовою війною всевладно панував у нашому громадянстві також погляд на нижчість військового стану у суспільній драбині; через те у рр. 1918-1920 відчувалась у нас така траґічна відсутність різних високих старшин з фаховою освітою. Всі дивилися тільки на державні посади, засилюючи приватні українські установи здебільша лиш недоуками або невдачниками. Через те потім, у 20-их і 30-их рр., виявилась у деяких наших краєвих установах така дизгармонія між старими урядовцями зперед світової війни та новими, молодими, що мали високу й фахову освіту.
Очевидно, роки остракізму, стосованого поляками супроти української молоді в ділянці праці у державних і самоуправних установах, примусили українську молодь шукати інших можливостей праці і прожитку. Воно відбилось благодатно на культурному й господарському розвитку українського життя, помогло розбудувати рідні установи, створило незнану досі верству т. зв. сільської інтеліґенції. Все-ж, державні посади — для української молоді, як щось заборонене й неосяжне, були ціллю, за яку боролася не лиш українська політика в імя меншиневих прав, але були теж мрією поважної частини молоді. І по нинішній день ці нахили до "спокійного" бюрократичного кусня хліба покутують у нашій молоді. Це не голословне твердження: доказує це приблизна статистика родів студій, що їх найбільше вибирає наша молодь: фільософія і право і за Польщі займали найперше місце (не тільки тому, що на медицину, політехніку, ветеринарію і ін. високі школи українців не приймали!), і тепер (коли цих обмежень уже нема!) усе ще перше місце займають. Змінився щоправда цілковито підхід до військової служби. Але знову таки наша молодь має погляд на військо дуже романтичний і цілком переочує факт, що військова службо у наших часах — це не тільки почесна місія, але й важка фізична праця. Хто в це не вірить — хай собі огляне фільму "Перемога на заході" ("Зіґ ім Вестен"): яким велитенським фізичним зусиллям німецькі вояки всіх родів зброї перемагали перепони, здвигнені ворогом і природою!
Коли українська молодь так багато гарних фраз вміє говорити про нове виховання, новий пробоєвий дух, новий світ, нові ідеї, то повинна знати теж, що у підставах того нового вихованню молодого сучасного і грядучих поколінь є фізична тугість і пошана для фізичної праці. І саме той осередок націоналістичного руху, яким є III. Німеччина, ввів примусову фізичну працю для молоді, щоб відірвати молодь від абстрактних ідей та призвичаїти думати реальними катеґоріями. Можливо, що особлива нехіть української інтеліґентської молоді до всього, що сяк-так звязане з фізичним зусиллям, в надмірний тягар мозольної фізичної праці, що тяжить на українському селянському народі від століть та гне його до землі. Молодь, що вийшла з такого народу, хоче підсвідомо вирватись зпід отого тягару. Але з отих підсвідомих спадщинних гонів треба визволитись. І треба піднести фізичну працю до належного їй почесного місця не тільки у теорії, але й у практиці. 