◦ ◦ ◦ ◦

Авторський вечір. Сьогодні, в середу, 2б-го травня, в 7-ій год. вечором відбудеться в "Українському Літературно-Мистецькому Клюбі у Львові, вул. 29-го Червня ч. 10 авторський вечір двох українських письменників: поета Святослава Гординського та новеліста Василя Софронова-Левицького. Нові твори обох письменників викликують зацікавлення. Характеристику обох письменників подасть д-р М. Шлемкевич. Твори читатимуть: рецитаторка Ірина Гургула, артист Київського Театру Сергій Дубровський та артисти Львівського Театру: Ю. Зорич і В. Лаврівський. Музична ілюстрація укладу та в виконанні композитора д-ра Бориса Кудрика. Правління Клюбу запрошує членів Мистецьких Спілок і прихильників мистецтва.
Продаж сахарини. Як нас інформує "Народня Торгівля", її крамниці провадитимуть на відтинок Z20 звичайної харчової картки за травень по 20 таблеток сахарини.
Концерт "Богеми". Післязавтра, в п'ятницю, 22-го травня, в год. 19.30 вечором — відбудеться самостійний концерт жіночого вокального квартету "Богема" у складі: К. Войтіхівська, О. Купчинська, С. Михайлюк, Л. Субота. У програмі концерту українські та німецькі пісні: танго, фокстроти, вальси, гротески тощо. В концерті візьмуть участь теж солісти: Б. Шийко (ксильофон) і Р. Кокотайло (бас). Передпродаж і замовлення квитків у Концертовому Бюро щоденно від год. 12-ої до 17-ої; в день концерту до год. 19.30.
Збори "Бояна". Завтра, в четвер, 21-го травня, в 7-ій год. вечором відбудуться у приміщенні Інституту Народної Творчости у Львові, вул. Франціщканська ч. 7 збори членів і прихильників Львівського Хору "Боян". Обговорять справу дальшої праці. Провід "Бояна" запрошує всіх точно прийти. 