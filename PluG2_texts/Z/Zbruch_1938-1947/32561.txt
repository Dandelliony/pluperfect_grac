Про години торгівлі в м. Львові

Постанова президії Львівської Міської ради
З метою кращого обслужування населення м. Львова, президія міськради ПОСТАНОВЛЯЄ:
1. У всіх продовольчих крамницях міста починати роботу з 8 годин ранку і закінчувати в 11 годин вечора.
2. В спеціалізованих хлібних крамницях починати роботу з 7 годин ранку і закінчувати в 11 годин вечора.
3. Всі останні крамниці: міськпромторгу, текстильшвейторгу, книгокультторгу і інші починають роботу о 10-ій годині ранку і закінчують о 6-ій годині вечора.
4. Ресторани, кафе, їдальні, чайні та буфети починають свою роботу о 9 годині ранку і закінчують її в 12 годин вечора.
5. Закривати крамниці, ресторани, їдальні, чайні та буфети раніше або пізніше встановлених годин забороняється.
6. Зобов'язати керівників крамниць, ресторанів, їдалень, кафе, буфетів та інших вивішувати в торгприміщеннях на видному місці цінники на всі товари, що продаються.
7. Ця постанова розповсюджується як на державну, кооперативну так і приватну торгівлю м. Львова.
Нагляд за виконання цієї постанови покласти на міськторгвідділ і міськміліцію. Зобов'язати міськторгвідділ та міськміліцію порушників цієї постанови притягати до суворої відповідальності згідно закону.
Цю постанову оголосити в пресі.
Голова Львівської міськради ЄРЕМЕНКО
Секретар Львівської міськради ЛОПАТІНА. 