Постанови уряду в справі молока і масла

  З днем 1. серпня 1943 року почала обов’язувати нова постанова уряду в справі молока, масла і сира. Подаємо це розпорядження у найважніших виїмках.   Постанова розділює молоко на окремі групи: передне, добірне, питне, питне без сметанки, дальше на маслянку і на биту маслянку. Масло поділяє постанова уряду на масло: добірне молочарське, молочарське, сільське масло, вироблене молочарським способом і на селянське масло.   Передне молоко меже походити тільки зі взірцево проваджених гоподарств та зі стаєн, що є під постійною щомісячною контролею урядових чинників. Доярі мусять бути одні і ті самі та підлягають примусові лікарських оглядин. Для кормлення коров можна уживати лишень бездоганної якості здорову пашу. — Передне молоко мусить мати найменше 3% товщу та мусить бути зовсім свіже.   Добірне молоко може бути від коров, що є також контрольовані та тримані в здорових стайнях, окремо від іншої худоби. Кожних три місяці такі корови підлягають контролі ветеринарного лікаря. Можна згодовувати лишень здорову відповідну пашу та корми. Добірне молоко мусить мати принайменше 2,7% товщу.   Питне молоко, не молоко випродуковане молочарським способом, очищене, пастеризоване і холоджене, або продаване в сирому стані молочарнею, чи збірною станицею. Воно мусить мати 2,5% товщу. Це молоко можна доставляти до обороту без пляшок.   Молоко, залежно від групи, мусить бути відповідно означене. Передне і добірне молоко продається в пляшках з червоним і синім написом, а питне з чорним написом.   Масло означується після смаку (найкраще 10 пунктів, найгірше 3—4 пункти), на запах (найкраще 3 пункти), на спосіб виробу (дуже добре 3 пункти; на будову — твердість (добре 2 пункти) і на вигляд — чистоту, колір (добре 2 пункти).   Добірне масло може бути вироблюване тільки в молочарнях. Воно мусить мати принайменше 16 пунктів, в тім щонайменше 7 пунктів на смак (чистота, запах, сіль).   Сільське масло вироблюване в молочарський спосіб, воно не відповідає вимогам для добірного масла і може бути зужите для варення, печення і перетоплювання.   Селянське масло, це масло вироблюване по хатах домашним способом. Воно може бути зужите тільки для перетоплювання.   З повищих постанов бачимо, що кожний господар може побільшити дохід з молочного господарства, якщо буде дбати про свою корову, згідно з вимогами науки і поступу. Оцінка молока є дуже строга і в залежності від неї молочарні виплачують гроші за доставлений продукт. Хто з господарів має добру стайню, маточні корови і дбайливо пильнує свойого господарства, цей дістає полекші і допомоги пашою в плеканню коров та високі премії. Отже за свою працю для власного добра і добра загалу, дістає господар належне винагородження і тому повинен дбати, щоб його корова була якнайкраща. Бо тимсамим причинюється до зросту добробуту народу.   Рідна земля 