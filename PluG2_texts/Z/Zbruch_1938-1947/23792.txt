◦ ◦ ◦ ◦ ◦ ◦ ◦ ◦ ◦ ◦

Ревізія в II. домі польських техніків. У понеділок 19. ц. м. пополудні віцепрок. Лашкевич перевів ревізію в кількох польських студентів у ІІ. домі техніків при вул. Абрагамовичів у Львові. При ревізії був присутній ректор політехніки проф. Сухарда, авдитор до дисциплінарних справ при львівській політехніці м-р Дубаньовський та підком. Т. Клачинський. По ревізії поліція арештувала з доручення віцепрокуратора трьох студентів: Станислава Чесьніковського, Лєслава Новака та Станислава Комендовського, за яким уже раніше шукала влада. Подробиці слідства тримають в тайні.
Засуд поліціянта за фальшування документів. Суддя окружного суду у Львові Майковський засудив поліціянта Якова Штурма на 6 місяців вязниці за фальшування документів. Штурм мав тільки довгів, що з платні 280 зол. діставав на руку ледви 110 зол., а решту грошей забирав коморник для довжників. Щоб унеможливити екзекуцію, Штурм сфальшував посвідку, використавши печатку воєвідської команди поліції, що його платня зовсім чиста від довгів і купці не могли дістати своїх грошей.
Львівська хроніка. Поліція арештувала Бронислава Речка і Станислава Лєґежинського під замітом крадіжи ґардероби з помешкання Яніни Скраб при вул. Кентшинсьхого ч. 63. К. Покорони повідомив поліцію, що з його помешкання при вул. Вольносьць ч. 12 втік його пасерб Тадей Брулінський, ученик 11. кл. ґімн. ще в неділю і дотепер не вернувся до дому. 