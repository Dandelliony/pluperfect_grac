Загальні збори Лемківського Союзу Кооператив у Сяноці.

Дня 30. березня 1940 р. відбулися загальні збори Л. С. К. у Сяноці. Збори відкрив голова Надзірної Ради адв. д-р В. Блавацький, загальновідомий працівник на кооперативному полі Лемківщини. Він то привітав гостей, зокрема представника Українського Центральнго Комітету у Кракові дир. Мицика і сен. О. Кисілевську зі Сянока. По коротких привітальних промовах дир. Мицика і п. Кисілевської та по відчитанні протоколу із попередніх загальних зборів, начальний директор Л. С. К. відчитав дуже докладно опрацьований звіт з діяльности за 1939 р. і початок 1940 р. З цього звіту довідалися присутні про невідрадні умовини праці Лемківського Союзу за часів б. Польщі, яка всіми засобами старалася знищити організоване господарське життя Лемківщини. У висліді цієї руїнної роботи польських офіційних чинників почало поволи завмирати господарське життя і не зважаючи на всі заходи тодішньої дирекції, не вдалось якслід оживити кооперативного руху. Хоча організаційно Л. С. К. обєднував 42 кооперативи, то це було тільки формально, бо на ділі не здержували вони майже НІяких торговельних звязків з централею, а свої закупи полагоджували здабільша у приватників. Істнували ще вправді кооперативи "русскі", але ці залежали безпосередньо від польських централь, які їх всеціло спомагали, щоб таким чином підкопати українську кооперацію та ширити польонізацію.
3 такою то картиною сумної дійсности стрінулися нові організатори кооперації на Лемківщині. Якщо до цього долати байдужність, недовіря таки самої місцевої інтелігенції, а дальше бажання багатства і спекуляції, як невідлучні воєнні явища, то тоді щойно зрозуміємо, якої треба було посвяти, фанатизму першим кооперативним пробоєвикам, щоб належно відбудувати це зруйноване господарське життя і надробити те, що систематично двацять літ нищено. З повним розмахом до праці кинулася перша чвірка організаторів: м-р Яців Дмитро, Гнатів Василь, Зарицький Богдан і м-р Оссолінський Василь при допомозі місцевих заслужених кооперативних і громадянських діячів: адв. д-ра Блавацького, о. дек. Цегелика, д-ра Ванчицького і дир. Масника. Згодом прийшли ще фахові сили в особах: о. дек. Ганушевського, інж. Залізняка і дир. Угрина. Почалась гарячкова праця, зпочатку організаційна, а дальше внутрішньої розбудови. У висліді цієї праці вже вкоротці зорганізовано 200 кооператив, які заразже почали купувати товари з роздільні в Сяноці. З огляду на великий терен діяння і комунікаційні недомагання виринула пекуча потреба створити кілька розділень. І так вкоротці основано самостійний відділ у Горлицях з підвідділом у Змийгороді, роздільні в Балигороді й Рима нові, Березівщину апровізує Народня Торговля, яка купує товари у Сяноці.
Одночасно Союз у скорому темпі розбудувався. За часів б. Польщі на бюра Л. С. К. вистала 1 кімната. Сьогодні Л. С. К. розмістив свої бюра у цілій камениці, а крім цього має у місті окремі магазини. Персонал централі складається із 48 осіб і 12 осіб у складах Союзу. Обороти з дня на день більшають. В місяці береги оборотів було на 300 тисяч золотих, себто два рази більше в рівнанні з місяцем лютим ц. р. Тепер Союз охоплює всі ділянки господарського життя. 