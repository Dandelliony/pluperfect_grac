◦ ◦ ◦ ◦ ◦ ◦ ◦

Як виглядає новий фінляндський уряд
ГЕЛСІНКІ. — Після довших переговорів створено новий фінляндський уряд у такому складі: голова уряду — Ранґель, безпартійний; міністр закордонних справ — Віттінґ, консерватист; міністр внутрішніх справ — фон Борт, шведська народня партія; міністр оборони — Вальден, консерватист; міністр фінансів — Пеккаля, соціал-демократ; міністр віроісповідань — Кукконен, хлібороб; міністр хліборобства — Каліокосткі, хлібороб; міністр торгівлі — Сальміо, соціялдемократ.
Фінляндці закрили "Т-во мира та дружби з С.С.С.Р."
ГЕЛЬСІНКІ. — Рішенням фінляндського суду розвязали "Т-во мира та дружби зі Совітським Союзом". Причиною цього те, що згадане товариство загрожувало прилюдній безпеці, його діяльність противилася добрим обичаям та могла шкодити відносинам зі Совітським Союзом. "Т-во мира та дружби зі Совітським Союзом" заснувала літом 1940 р. комуністична опозиція соціялдемократичної партії. Цю опозицію обвинувачують, що вона у липні і серпні мин. року орґанізувала в Гельсінках комуністичні маніфестації. У звязку з тими маніфестаціями засудили провідника тієї опозиції та члена парляменту Рієме на багатомісячну вязницю.
Розвідчі лети над Анґлію
БЕРЛІН, 15. І. — Головне Командування Німецьких Збройних Сил подає: Дня 14. січня внаслідок непогоди німецьке летунство переводило тільки розвідчі лети над Південною Анґлією. При цій нагоді вони ствердили успішність останніх повітряних атак на важкі військові обєкти в Плимавті й Портсмавті.
Німецькі стежні кораблі проганяють анґлійських летунів
БЕРЛІН, 15.1. — 3 анґлійські літаки заатакували бомбами німецький стежний корабель, одначе всі бомби хибили. Завдяки успішному запоровому вогневі німецького стежного корабля ворожі літаки завернули.
Коли анґлійські літаки заатакували побережжя каналу, протилетунська артилєрія зістрілила 2 з них, типу Еррикен. Підчас атаки на надбережні терени Північної Франції зістрілено 9 ворожих літаків.
Італійське летунство в акції
РИМ, 15. І. — Головне Командування Італійської Армії подає:
На грецькому фронті незначні льокальні акції. В районі Киренаїці триває хвилями гарматня пальба і діяльність розвідних відділів в околиці Тобруку й Джарабубу. Італійські літаки обкинули успішно бомбами панцирні вози й гарматні становища. Ворог перевів кілька налетів на деякі місцевості в Лібії, причому спричинив тільки незначні шкоди в будинках.
У Східній Африці відперто із втратами ворожі озброєні самоходи, що приблизилися до італійських становищ на кордоні Судану.
Італійські літаки обкидали бомбами ворожі відділи й самоходи, обстрілюючи їх зі скорострілів. Ворожі літаки перевели налети на Ґорай, Терталє, Мояля й Меґа та обкинули їх бомбами, та без шкід.
Анґлійський літак-бомбовик примусово осів біля Ліону. Залогу його інтернували. Літак належав до ескадри, що летіла понад Францію й Швейцарію до Північної Італії.
Понад Швайцарією перелетіли ніччю з 11. на 12. і з 12. на 13. анґлійські літаки. Проголошено алярм в кількох швейцарських містах. 