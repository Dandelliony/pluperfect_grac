◦ ◦ ◦ ◦ ◦ ◦ ◦

Скачки! 1 вересня змагання чисто і напівпородистих коней. Розигруються великі традиційні призи:
1. Великий всесоюзний 3-річний (Дербі).
2. ім. М. І. Калініна — 2-річний.
Використовуються кращі коні конзаводів Радянського Союзу. Початок скачків о з годині дня.
Перший комсомольський кінотеатр. Після капітального ремонту в колишньому кінотеатрі "Балтик" Управління в справах кінофікації відкриває перший в західних областях України комсомольський кінотеатр. Приміщення кінотеатру значно розширено і красиво оформлено.
Впорядкування районного центру. Зміняється вигляд містечка Глиняни. Проводяться великі роботи по впорядкуванню центральної вулиці ім. 17 вересня. Забруковані тротуари. Не так давно закінчено обладнання парку культури і відпочинку, впорядковано два сквери, відремонтовано електростанцію.
Нові операційні столи. Колектив Львівського заводу медичних обладнань приступив до серійного випуску операційних столів для лікарень західних областей України. Ці столи сконструювали за останнім словом медичної науки головний інженер заводу тов. Дешинський і інженер тов. Мокровський. Крім цього, завод виготовляє перший удосконаленої конструкції ортопедичний стіл. Після затвердження цієї конструкції і остаточних іспитів завод приступить до серійного випуску.
Творча зустріч. В приміщенні клубу письменників м. Львова відбулася зустріч робітників Львівського електромеханічного заводу з працівниками пера. Директор заводу тов. Левицький, ударник тов. Келлер і активістка тов. Міре розповіли письменникам про досягнення виробництва. Після виступів робітників співав заводський хор. На закінчення зустрічі робітники дали зобов'язання виконати вересневий план до 17 вересня. Найближчим часом письменники прочитають перед колективом заводу збірну поему, що її вони готують до річниці звільнення колишньої Західної України спід панського ярма.
На честь свята молоді. Міський комітет в справах фізкультури і спорту на честь Міжнародного юнацького дня організує ряд цікавих спортивних зустрічей та змагань. 31 серпня і 1 вересня в басейні спорткомбінату відбудуться змагання з плавби на першість міста для юнаків. В неділю розпочинається змагання з легкої атлетики на першість міста для юнаків. В цей же день на всіх стадіонах міста відбудуться футбольні матчі. 