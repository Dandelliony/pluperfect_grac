Зауваги, що їх повинен кожний знати!

Поготівля протилетунської оборони   Краків, 19 січня.    І. Як найбільша дбайливість у справах затемнювання, постійно перемірювати з зовні власне затемнювання. Якщо завважимо недоліки в затемнюванні наших сусідів, звертаємо їм на це увагу.   II. Пісок і вода повинні бути в кожному помешканні. Скрині й відра наповнювати піском і водою не щойно підчас тривоги. Підчас бомбових налетів багато томів згоріло лише тому, що не було води і піску.   III. Відра з водою, ручні сикавки для гашення вогню, гаки і т. д. мусить бути в доступному місці.   IV. В протілетунському сховищі треба приготовити пісок, воду, хустки й сукно-гумові маски, охоронні окуляри, домашню аптеку, запасове світло, столове накриття (ложки, ножі й вилкі), забивки для неспокійних дітей. Кльозет мусить бути в найбільшому порядку.   V. У сховищі під ніякою умовою не можна громадити легкозапальні речовини. Пивниця з вугіллям повинна бути якнайдальше від протилетунського сховища.   VI. Переходів у мурах і коридорів для втечі не вільно заставляти скринями і приладдям. Все знаряддя для протилетунської оборони, лопати і т. д. держати в поготові у відповідному місці. Меблі та інші предмети домашнього устаткування треба забезпечити назвиськом і адресою. Зладити список інвентаря й забезпечити його.   Головне гасло: Вода й пісок.   Підчас атаки літаків   Краків, 19 січня   1. Вестися спокійно та здисципліновано. Паніка в ніякому разі не помагає.   2. При артилерійському й летунському бомбардуванні перевірити всі переходи в дому. Зокрема докладно зконтролювати дах.   3. Найвищий обов'язок — це поборювання пожежі. При гашенні помагають усі. Добре зорганізована поміч у більшості випадків рятує дім з цілим майном, що в ньому.   4. Підчас гашення вогню перев'язати ніс і уста мокрою хустиною. Діяти обережно, але без страху. Що скорше зорганізуємо оборону, то й скорше й певніше згасимо вогонь. Фосфор можна зльокалізувати, зливаючи його великою кількістю води і засипуючи піском.   5. Найбільше небезпечні доземні пожежі. Їх можна зльокалізувати тільки тоді, коли кожний співдіятиме при гашенні.   6. Якщо є небезпека, що горіючий дім завалиться, виходимо всі разом зі сховища. Наказ виходу дає виключно керівник домашньої протилетунської оборони. Виходячи, не забудьмо перев'язати уста і ніс мокрими хустинами. В той сам спосіб забезпечуємо також очі. Не забудьмо озолювати ціле тіло вогким коцом. Жінки хай згорнуть волосся гладко від чола і зіпнуть його. Переходимо до найближчого непошкодженого сховища, або відшукуємо протилетунські рови, чи вільну площу. Нікого не залишаємо на місці. Кожну річ можна заступити, але ніщо не заступить людського життя. Найповажніша справа — зберегти людину. На другому місці щойно стоїть охорона майна.   Про поведінку після нальоту   Краків, 20-го січня    1. Основно сконтролювати цілий дім, чи немає де джерела вогню. Перевірити також усі переходи, чи вони де не засипані або не пошкоджені. Мешканці сусідніх домів обов'язані собі взаємно допомагати.   2. Раненим дати негайно першу поміч і зараз же відставити їх до найближчого рятункового пункту. Зовсім зайво старатися про приватну лікарську поміч, бо всі лікарі зайняті на рятункових пунктах.   3. Збірні пункти треба брати на увагу тільки тоді, коли немає дому, на випадок пошкодження на тілі, або коли небезпека й дальше загрожує (напр., якщо в найближчому часі може завалитися дім). Адреси збірних пунктів будуть подані до публичного відома в свій час.   4. Все робити розважно і здисципліновано. Виключені панічні виїзди. В кожному випадку наперед зголоситися в збірному пункті, де даватимуть пораду й допомогу.   5. Кожна летунська атака спричинює винятковий поліційний стан. Життя і майно пошкоджених стоїть під спеціяльною опікою. Хто сягне по чуже майно, не може рахувати на милосердя. Головна заповідь після нальоту:   Вестися відважно, розумно, здисципліновано. Чесність мусимо посунути до найдальших меж. Будьмо жертвенні і помагаймо ближнім!   Львівські вісті 