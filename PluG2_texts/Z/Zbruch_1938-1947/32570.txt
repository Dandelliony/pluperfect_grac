◦ ◦ ◦ ◦ ◦ ◦ ◦

Справа ірландських націоналістів
ЛОНДОН, 7 лютого (ТАРС). Як передає агентство Рейтер, англійський міністр внутрішніх справ і внутрішньої безпеки Андерсон відстрочив виконання смертного вироку двом ірландським націоналістам Барнсу і Річардсу, засудженим до смертної кари по обвинуваченню в організації вибуху в Ковентрі.
НЬЮ-ЙОРК, 7 лютого (ТАРС). За повідомленням агентства Юнайтед Пресс в Дубліні (Ейре) відбувались великі вуличні демонстрації протесту проти смертного вироку Барнсу і Річардсу.
НЬЮ-ЙОРК, 7 лютого (ТАРС). За повідомленням кореспондента Юнайтед Пресс конгрес ірландських профспілок ухвалив резолюцію про оголошення загального шахтового страйку, якщо ірландці Річардс і Барнс, обвинувачені в терористичних діях проти Англії, будуть покарані.
ЛОНДОН, 7 лютого (ТАРС). Агентство Рейтер повідомляє, що представник Ейре Дюланті відвідав учора англійського прем'єр-міністра Чемберлена і міністра в справах домініонів Ідена. Дюланті настоював на відміні смертного вироку членам "Ірландської республіканської армії" Річардсу і Барнсу. 