◦ ◦ ◦ ◦

Верховне Командування Німецьких Збройних Сил повідомляє:
На Кавказі вирвано завзято воюючому ворогові в нестримному наступі важливі гірські позиції. На захід від Сталінграду вів ворог завзяту протиатаку проти німецьких наступальних відділів, які пробиваються дальше. При сильній піддержці летунства відкинено ворога з важкими для нього втратами. При цьому знищено 40 танків.
На південний захід від Калуги та біля Ржева поновив ворог свої наступи. Усі атаки відбито по части у протиударі. На північний захід від Мединя один власний протинаступ виполошив ворога з його власних вихідних позицій.
Перед Ленінградом місцеві бойові дії. Підчас одного підприйняття пробойових частин знищено 40 ворожих бойових позицій.
Ловецькі літаки та протиповітряна артилерія зістрілили 25 та 26 серпня 153 совєтські літаки. Ще 4 літаки знищено на землі. 9 власних літаків не повернулось із полету проти ворога.
В Єгипті пожвавлені обосторонні розвідувальні та артилерійські дії. Легкі німецькі бойові літаки атакували з добрим успіхом скупчення авт і артилерійські становища британців.
Поодинокі британські літаки налетіли вчора на західну та північно-західну Німеччину. Вночі вели поодинокі совєтські бомбовики з воєнного погляду безглузді налети понад східною Німеччиною. Безпляново скинені розривні та запальні бомби спричинили лише незначні шкоди.
Денні та нічні налети летунства заподіяли у важливих із воєнного погляду об'єктах південної та південно-східної Анґлії зруйнування та широкі пожежі.
В ранних годинах 27 серпня прийшло на Каналі до короткого зудару між 2-ма німецькими та 6-ма британськими швидкими човнами. Підчас цього зудару пошкоджено кілька ворожих човнів.
Діяльність летунства в Єгипті
РИМ, 27 серпня. — Італійське воєнне звідомлення з 26 серпня таке:
Головна кватира італійських збройних сил повідомляє: На єгипетському фронті оживилися дії артилерії і летунства. Німецькі винищувачі збили в ході боїв два літаки, третій літак знищила підчас налету протилетунська артилерія Тобрука. В полон взято ще 5 летунів з ворожого літака, збитого біля Соллуму.
Один із наших підводних човнів не вернувся до свого матірного порту. Про це повідомлено рідню членів залоги цього човна.
На Середземному морі німецькі есмінці заатакували один загін англійських бомбардувальників, який намагався заатакувати один із наших конвоїв, що плив по морі. Німецькі есмінці приму сили ворога скинути бомби подальше від кораблів. Поцілено один літак типу "Бофайтер", який впав у море.
Лист Ґандія до анґлійського віцекороля
СТОКГОЛЬМ, 27 серпня. — Як повідомляють з Банкоку, Ґанді вислав з в’язниці нового листа до віцекороля лорда Ляйкляйтґова. В листі Ґанді закликає Англію щераз, щоб залишила Індію та не погіршувала становище.
Британці надіються удару
СТОКГОЛЬМ, 27 серпня. — "Таймс" вказує, що по британському боці рахуються з новою офензивою Роммеля. Військові кола мають враження, що німецькі відділи зачнуть наступ на відтинку Ель-Алямейну. Незабаром настане повня місяця, а й погода підходить для нічних танкових боїв. Бойової сили фельдмаршала Роммеля не треба легковажти, бо йому вдалося притягнути великі резерви, а з Крети, Греції чи Італії він може в кожний мент кинути повітряні сили до бою.
Летунська катастрофа 
СТОКГОЛЬМ, 27 серпня. — Як повідомляє аґенція Ройтера, князь Кенту згинув у летунській катастрофі. Літак, в якому був князь, відбуваючи лет до північної Шотляндії упав. В катастрофі згинула теж вся залога літака. 