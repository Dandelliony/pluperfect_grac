“Ревіндикація” в Кремянеччині. — Згоріло 170 будинків. — Перед великим комуністичним процесом. — Засудили за побиття жінки.

“Ревіндикація” в Кремянеччині. В Старім Олексниці, кремянецького повіту, відбувся акт консекрації з ревіндикованого костела. Приявний був ксьондз інфулат Скальський із Луцька, командант кремянецького гарнізону й командант відтинку КОП-у.
Згоріло 170 будинків. В селі Любковичах сарненського повіту вибухла з покищо неустійнених причин велика пожежа. Згоріло 170 мешкальних будинків, багато інвентаря та плодів. Пожежу зльокалізували щойно по 10 годинах. Більше, як 100 родин залишилося без даху над головою. Пошкодованим орґанізують допомогову акцію.
Перед великим комуністичним процесом у Станіславові. Дня 21. жовтня ц. р. починається у Станиславові великий процес проти м-ра Нашковського зі Львова і понад 20 товаришів за комуністичну діяльність. Розправа потриває 6 днів.
Засудили за побиття жінки. Станиславівський окружний суд засудив на 6 місяців в’язниці з припиненням на 2 роки старшого постерункового Яна Маркоцького з Чернівців, який закував у кайдани Марію Гавриликову та бив її, намагаючись на ній вимусити визнати, немов би вона вкрала йому годинник. 