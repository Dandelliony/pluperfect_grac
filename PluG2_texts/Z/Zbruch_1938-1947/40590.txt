◦ ◦ ◦ ◦ ◦ ◦ ◦

Америка критикує Анґлію. У звязку з вісткою, що Анґлія задумує задержати кораблі з харчами, які Америка має висилати до зайнятих теренів Франції, нюйорський "Дейли Нюз" пише, що це одна з найбільш жорстоких воєнних метод від часу реліґійних воєн.
Гафенку в Молотова. Новий румунський посол у Москві, б. мін. закорд. справ Гафенку, склав першу візиту комісареві закорд. справ, Молотову. Також турецький амбасадор у Москві, Гайдар Актай, відбув розмову з Молотовом, заки відїхав до Анкари, щоб скласти звіт.
Анґлійська лінія Мажінота проломана. Югословянський щоденник "Време" у звязку з переможними повітряними атаками німецьких летунів пише, що німецькі літаки проломали повітряну лінію Мажінота над Анґлією.
Черчіль признається. Анґлійська адміраліція подає про затоплення мінолова "Елізабет Енджеля". Він затонув внаслідок поцілів підчас повітряної атаки.
Сторпедування грецького кружляка. Дня 15. 8. незнане підводне судно сторпедувало грецький кружляк "Геллі", що стояв на рейді пристані на острові Тінос.
827.000 безробітних в Анґлії. По льондонським донесенням число безробітних в Анґлії зросло до 827.000 осіб. Це сталося головно внаслідок безробіття в тих галузях промислу, що були звязані з Францією.
"Анґлія заломиться за 60 днів" — сказав американський міністр фльоти. Зате анґлійський міністр війни Іден потішає анґлійців, що вони мусять боротися один сезон самі та витривати. Зрештою анґлійці можуть відвернути свої амбіції від втраченої для них Европи та спрямувати їх на широкі океани.
Рузвельт прийняв американського амбасадора в Римі Віліяма Філіпса, що склав йому обширний звіт про европейське положення, так, як його оцінюють в Римі.
Майно еспанських комуністів для Фалянґи. Еспанський уряд передав 115 земельних маєтків, що давніше належали до комуністів, для вжиткування хліборобських синдикатів Фалянґи.
Затоплення анґ. корабля. На Атлянтику затонув вантажний корабель "Фельсайд", містоти 3.509 тон. Він наїхав на міну. Корабель "Панаманіян" взяв на свій чердак 21 розбитків зпоміж 35 осіб залоги "Фельсайду".
Вількі критикує Рузвельта
Ню-Йорк, 20. 8. Кандидат републиканської партії на президента Злучених Держав Півн. Америки, Вількі, виголосив велику промову, в якій гостро скритикував Рузвельта. Він заявив, що зробить все, щоб боронити американську демократію, одначе американська політика не повинна кермуватися симпатіями чи ненавистю. Вількі підкреслив, що деякі виступи Рузвельта викликали паніку й замішання. Промови Рузвельта, головно ворожі виступи проти деяких великодержав, були непотрібні й небезпечні. Рузвельт хоче довести Америку до небезпечних авантур і тайком вмішується до европейських справ та робить деяким державам надії, що їх Америка не зможе виконати.
Корисний оборот в болгарсько-румунських переговорах
Крайова, 20. 8. В понеділок 19. ц. м. почалися тут румунсько-болгарські переговори у справі полудневої Добруджі. Пополудні відбулася розмова в чотири очі між головою болгарської делєґації Помяновом і головою румунської делєґації Кречеану. Хоч досі ще немає офіційного комунікату про дотеперішній хід переговорів, то серед обох делєґацій панують оптимістичні настрої.
Ірляндія дальше невтральна
Ню-Йорк, 20. 8. Ірляндський премієр де Валєра заявив у своїй розмові з американським журналістом, що уряд Ірляндії рішений зберегти невтральність за всяку ціну. Щодо вісток, немов би ірляндська армія вразі анґлійського вмаршу ставила тільки формальний опір, то це небезпечна помилка. Вкінці де Валєра висловив жаль, що ще досі не прилучено Ульстеру до Ірляндії.
Затяжні румунсько-мадярські переговори
Турн-Северін, 20. 8. Румунська делєґація прибула 19. 8. до Турн Северіну; коло 10. год. почалося засідання обох делєґацій. Після зясування румунського становища головою румунської делєґації, Попом, засідання відложено, щоб мадярська делєґація мала змогу порозумітися зі своїм урядом. Румунське предложення передбачує в першу чергу виміну населення, і відступлення Мадярщині тільки частини чотирьох котатів. Мадярщина домагається відступлення території з 3.9 міл. мешканців, з чого 2.4 міл. румунів і 1.5 міл. мадярів. В румунських колах підкреслюють, що мадярських домагань годі приняти.
Незвичайне загострення цензури в Анґлії.
Ню-Йорк, 20. 8. З Льондону повідомляють, що анґлійська пресова цензура загострена до небувалої міри. Цензура відмовила перепустити величезне число американських пресових телєґрам. Очевидно, анґлійська цензура має свої причини до цього! 