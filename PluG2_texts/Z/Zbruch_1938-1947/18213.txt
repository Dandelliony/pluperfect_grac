Франція хоче привернути дипльоматичні взаємини з Іраном.

Підчас дебати в палаті громад мін. Бонне згадав, що уряд бажав би якнайскорше полагодити конфлікт з Іраном (на тлі обиди шаха у француській пресі) та привернути дипльоматичні взаємини з Тегераном.
Китай приготовляє нову армію.
Ґен. Чанчінкуо, найстарший син Чанкайшека, орґанізує у провінції Кіянсі нову армію, до якої приймають мужчин у віці 18—35 років та дають їм модерний вишкіл. Перший 10-тисячний відділ тої армії вже вирушив на фронт.
Ґен. Чанчінкуо, що має 30 років, покінчив минулого року університет у Москві.
В країні реліґійних антаґонізмів.
В індійському місті Срелі дійшло до поважних сутичок між мусулманами й індусами. 3 особи вбито, 60 ранено.
Населення Аляндських островів невдоволене мілітаризацією.
До Стокгольму приїхав голова сойму Аляндських островів та заявив, що населення невдоволене мілітаризацією островів, всупереч кількадесятилітній традиції.
Як відомо, Аляндські острови були здемілітаризовані на основі міжнародніх договорів. Фінляндія здемілітаризувала їх, бо вони могли стати предметом совітської аґресії на випадок війни над Балтійським Морем. Населення островів є шведське, тому в частинах, де воно буде служити, командування буде у шведській мові. З огляду на те введено відповідну зміну до фінляндської конституції.
390.000 комуністів у Франції.
Як подає московська преса, у Франції є 320.000 членів комуністичної партії та 70.000 комсомольців. Француська компартія видає коло 70 часописів та чимало інших пропаґандивних видань.
Саме тепер відбуваються в Парижі наради французької компартії, в яких беруть участь еспанські комуністи. 