◦ ◦ ◦ ◦ ◦ ◦ ◦

У другі роковини смерти бл. п. начального вожда УГА. ґен. М. Тарнавського відбулося в суботу 29. червня ц. р. в люблинській гр.-кат. церкві поминальне богослуження. Зворушливу проповідь виголосив о. С. Юник.
Відомий український національний хор під орудою В. Божика концертував 26. червня ц. р. вже утретє в Люблині та в українських селах біля Люблина (в селі Дратові). Українська пісня в мистецькому виконанні підбадьорила наших селян. Крім того з нагоди імянин люблинсякого ґубернатора Цернера Український Національний Хор В. Божика, запрошений до дому ґубернатора, відспівав низку українських пісень для гостей.
Напад на гр.-кат. приходство. Дня 1. червня ц. р. в першій годині в ночі напали бандити на гр.-кат. приходство в Дубрівці біля Ніска. Як лише бандити дісталися до сіней — вийшов тихцем напроти них о. Теофіль Гурко. На крик "Стій!" бандит стрілив до нього з кріса, але — на щастя — куля хибила і перейшла крізь сінник ліжка, де спав о. Дмитришин Степан. Другий стріл з револьвера до о. Павлика Р. теж на щастя хибив. На алярм дзвонів бандита утекли. У дверях і стінах приходства залишилися тільки діри від куль. Рятунок свойого життя всі три священики приписують чудотворній іконі Богоматері в Дубрівці. Тло нападу мало мабуть політичний підклад.
Справа робітничих транспортів до Німеччини. В четвер 11. липня ц. р. відходить черговий транспорт 100 осіб до фабрики Сіменса у Берліні. У цьому транспорті можуть їхати тільки мужчини. Кошти доїзду до Кракова обіцяла фірма покрити за предложенням доказу (білєту, якого на стації не віддавати). Цю справу полагоджують на місці праці. Дня 15. липня ц. р. в понеділок відійде транспорт 35 людей до північно-німецької гути у Бремені, теж тільки мужчин. — Щоб вписатися до транспорту не треба ніяких формальностей, а тільки приїхати найпізніше день перед відїздом. Усі листовні зголошення прийнято до відома й в цій справі не відповідаємо листами. Обі фірми в Берліні і Бремені приймають тільки українців і поводяться з ними так, як з німцями і тому в цих фірмах умовини праці догідні. Ті, що хочуть їхати до цих фірм з терену Німеччини, можуть старатися про дозвіл в тих арбайтсамтах, до яких належать місцевості хвилевого їхнього побуту. Чи будуть ще які транспорти до цих фірм — покищо невідомо. — Краків, 6. липня 1940. — За Комітет: Іван Дубас в з. реф. праці; За Арбайтсамт, Краків: М. В. Дольницький, урядовець. 