◦ ◦ ◦ ◦

Бої на Криму та на інших відтинках   Верховне Командування Німецьких Збройних Сил повідомляє.   На Криму вчора пополудні большевики не продовжували більше своїх даремних наступів на північний схід від Керчі. Наступ румунських військ проти ворожого висадного причілка на південь від Керчі робить добрі поступи.   У великому коліні Дніпра ворог учора дальше атакував. Його спроби пролому заломилися в запеклих боях. На південний захід від Дніпропетровська винищено у протинаступі крім невеличкої рештки ворожу бойову групу. На південний захід від Кремінчука наші війська спинили в завзятих боях атаки великих ворожих піхотних і панцерних сил.   Біля Черкас большевики вели вчера тільки декілька слабших атак. У районі на північний схід від Житомира німецькі піхотні і панцерні сили взяли в наступі декілька місцевостей.   З цілої рештки східного фронту повідомляють тільки про місцеві бойові дії.   Летунство з добрим успіхом атакувало постачання большевиків на шляхах і залізницях і скупчення військ в районі Києва.   52-га ескадриля винищувачів здобула 4-го грудня свою 8-тисячну повітряну перемогу.   У Південній Італії збільшилася навальність боїв у височинному терені на південний захід від Міняно. Сильні наступи переважаючих північно-американських сил перемінялися з власними протинаступами, в ході яких деякі височини кількакратно зміняли посідача. Бої ще в повному ході.   Із східного відтинка повідомляють про пожвавлені сутички передових частин.   5-го і 6-го грудня над Середземним морем і над зайнятими західними областями зістрілено 23 ворожих літаків, між ними 17 важких і моторових бомбардувальників.   Після конференції в Каїрі   Нарада Рузвельта, Черчіля і Чянкайшека в Каїрі, якої вістря було спрямоване проти Японії, викликала здивування в політичних кругах держав Близького Сходу. Вони пояснюють собі її нетерплячкою Рузвельта з приводу пересунення загальної офензиви проти Японії, що сталося в наслідок некорисного для аліянтів ходу війни в Европі. Замітне, що в кінцевому комунікаті про нараду не згадано ні словом про єгипетського короля, в якого столиці відбувалися наради голів держав.   Майбутня доля емігрантських урядів   Англо-американці відпекуються різнонаціональних емігрантських урядів. Північно-американський державний підсекретар Бірль заявив в імені уряду у своїй промові у Ноксвіль у Стейті Тенесі, що, мовляв, ЗДА не силуватимуть народи Европи признавати різні емігрантські уряди і біженецькі групи, що повстали від початку війни. Така заява американського урядового представника, це безумовно наслідок московської конференції.   Короля Фарука зіґнорували   В політичних колах Близького Сходу велике здивування повстало з приводу того, що в комунікаті про каїрську конференцію ні словом не згадали про єгипетського короля Фарука. В історії дипломатії ще ніколи не траплялося, щоб голови двох чужих держав і британський премієр-міністер кілька днів побували в країні, та в кінцевому комунікаті хочби словом не відмітити короля країни.   Білянс успіхів японської фльоти   Продовж 9-ти днів, від 19 до 27-го листопада японці затопили або ушкодили 22 яліянтські воєнні й транспортні кораблі та збили на водах островів Джільберта 125 літаків.   Загальний білянс разом із успіхами наземної артилерії за той час такий: затоплено 7 літаконосів, три кружляки, один корабель ще нерозпізнаної кляси та один нищильник. Пошкоджено: 4 літаконоси, 2 лінійні кораблі або кружляки, 2 великі кружляки. Збито 126 ворожих літаків.   Японці втратили 27 літаків.   Корабельні втрати аліянтів на Середземному морі від висаду на Сицилії   Від початку сицилійської виправи тільки внаслідок дій німецьких підводних човнів, авіяції і артилерії, англійці й американці зазнали таких втрат:   Затоплено: 55 нищильників, 38 швидкоплавних човнів, 6 кружляків, один лінійний корабель, 5 підводних човнів і три торпедні човни.   Пошкоджено: 48 нищильників, 32 швидкоплавні човни, 35 кружляків, три лінійні кораблі, 4 підводні човни, один торпедний човен.   Зістрілено 16 англо-американських літаків   З південно-італійського фронту німецькі протилітакові оборонні сили повідомили про зістрілення щонайменше 16 бритійсько-північноамериканських літаків. Це сталося дня 2-го грудня. Серед знищених машин знаходиться багато дво- і чотиримоторових бомбардувальників. Ці літаки збито підчас оборони протиповітряних атак аліянтів на недалекому від фронту обширі, як також проти запільного обширу. Причинилися до цього ловецькі літаки та зенітна артилерія.   Міністер війни маршал Граціяні розпорядив, щоб старшини, підстаршини й вояки республіканських збройних сил, які знаходяться на фронті, одержували однакове прохарчування. Таким чином усунено стан, який в колишній італійській армії мав дуже віжд’ємні наслідки.       В заснуванню московського синоду також голова православної Церкви у Північній Америці, митрополит Теофіл, добачає лише звичайний собі позірний маневр. Большевики ще й тепер не зреклися свого наміру винищити зовсім православне церковне життя.   Віктор Емануїл постановив зректися титулу цісаря Абісинії й короля Альбанії. Сталося це на виразне домагання бадоліянського уряду.   У Франції арештовано коло 100 терористів, що виконали в Парижі й околиці багато вбивств. Це були переважно чужинці.   У Москві створено "Комітет визволення Італії" й ведеться комуністичну агітацію серед 100 тисяч італійських полонених.   У Лондоні звільнили з тюрми провідника англійських націоналістів Освальда Мослея та його жінку.   Відновлено повітряну сполуку між Іспанією і Північною Африкою.   В Каїрі (Єгипет) відбулася нарада між Черчілем, Рузвельтом і Чанкайшеком. Обговорювано "плян перемоги над Японією".   У Фінляндії пересунено на 1945 рік вибори до парляменту, що мали відбутися в 1944 році.   Перші частини індійської національної армії зайняли становища в першій лінії на границі Бірми.   Канадійці хочуть установити собі окремий прапор червоної барви, з кленовим листком посередині.   Рідна земля 