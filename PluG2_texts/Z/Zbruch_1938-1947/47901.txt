Кредити на нове будівництво

Львівський промбанк фінансує нове промислове будівництво в західних областях України. За шість місяців свого існування він видав кредитів на реконструкцію львівського хлібозаводу, м'ясокомбінату, шкірзаводу, взуттєвої фабрики, побудову гаражу автотресту тощо в сумі понад 6 млн. крб.
Великі будівні роботи намічено провести в 1941 році. Промбанк має фінансувати на суму близько 5 міліонів карбованців будівництво львівського головного вокзалу. "Крім того, на реконструкцію депо "Схід" і "Захід" теж асигновано відповідні кредити. Одночасно у Львові вже почалася реконструкція електростанції. Потужність її збільшиться з 15.000 до 40.000 кіловатгодин. На ці роботи заплановано витратити 22.000.000 карбованців.
В цьому році буде також проведена реконструкція електролампового заводу, з тим, щоб випуск електроламп збільшити з 600.000 до 8 міліонів щорічно. Реконструкція цього заводу коштуватиме 2.309.000 карбованців. Тепер у Львові підготовляється робота по будівництву холодильника м'ясокомбінату. Вартість будівництва становитиме понад 4 міліони карбованців.
В 1941 році передбачається будівництво радіозаводу, крохмально-паточного заводу, енергокомбінату і інших підприємств — всього на суму 10 міліонів крб.
Розмір кредитів на промислове будівництво свідчить про величезну увагу, яку приділяють партія і уряд, щоб перетворити Львів у великий промисловий центр. 