◦ ◦ ◦ ◦ ◦ ◦ ◦

Льондон під градом бомб
БЕРЛІН, 9. 10. Начальна команда німецької армії подає, що Льондон пережив справжнє пекло. Скинено масу бомб різної ваги. Полумя і пожежі шаліли в 13-ох дільницях Льондону і в чотирох передмістях. Нічні атаки німецького летунства почалися з усіх напрямів на Льондон. Водночас повітряні бої продовж цілого дня тривали над Англією.
У понеділок налети на полудневу Англію тривали 10 годин. У Льондоні продовж дня проголошувано 9 летунських алярмів. У Льондоні признаються, що в налеті на столицю Англії приймало участь 450 німецьких літаків. Населення Льондону товпилося в пивницях, так що в одній пивниці просиділо 15.000 осіб.
У второк перед полуднем німецька артилерія обстрілювала з французького побережжя Довр, завдаючи ворогові великі шкоди.
Летунською акцією над Льондоном проводив генерал фельдмаршал Кесельрінґ.
У полудневій Анґлії знищено бомбами важкі військові обєкти. У ночі заатаковано Менчестер, Ліверпуль і Едінбурґ. У цих містах заподіяно багато шкоди.
Останньої ночі кружляли анґлійські літаки над багатьома місцевостями Німеччини. Кілька літаків налетіло над Берлін. Бомби поцілили багато шпиталів, бараків, вбиваючи багато з поміж цивільного населення. Над Берліном зістрілено 2 анґлійські літаки. Загальні втрати ворога у вчорашньому дні виносять 32 літаків. Німці втратили 13 літаків.
У второк німецька далекосяжна артилєрія затопила у Каналі анґлійський корабель цистерну.
З повищого виходить, що ціла пропаґанда Черчіля про оборонну силу Анґлії це великий обман.
Морська й повітряна війна
Начальна команда італійської армії подає, що у второк одно італійське підводне судно затопило вороже озброєне стежне судно. В західній частині Середземного Моря ворог затопив італійський торговельний корабель 18.000 тон містоти.
У Східній Африці біля Кенії дійшло до сутички з ворожими військами, що покінчилася перемогою італійців.
На Червоному Морі заатакували італійські літаки ворожий транспорт, що плив під охороною, бомбардуючи його дошкульно. Інші літаки бомбардували двірець у Наді Йосуф і стежні частини поблизу Судану. Всі італійські літаки вернулися на свої місця.
Евакуація Каїра
АТЕНИ, 9. 10. З Александрії наспіли вістки, що анґлійська влада наказала виселення Каїра. Для тієї акції відбирається від населення усі авта, щоби чим швидше виселити місто. Араби не дуже спішаться покидати місто. Влада зареквірувала всі споживчі засоби в Каїрі та Александрії. На вулицях відбуваються дикі сцени між арабами й анґлійськими вояками.
Японське летунство панує над Китаєм
ТОКІО, 9. 10. Кореспондент часопису "Токіо Асахі Шімбун" подає з Ганої, що з моментом причалення японських літаків до Ганої, згідно з договором між Японією та Індокитаєм, японське летунство панує над положенням в провінціях Юнан і Квеїчав, що лежать між Чунґ-Кінґ і Бурмою. Положення Нан-Кай-Шека з кожним днем гіршає, бо Анґлія тепер не зможе йому помагати. Всі транспорти з Анґлії до Бурми були б негайно бомбардовані.
Заборона демонстрацій в Америці
Американський уряд проголосив заборону уладжувати противоєнні демонстрації в цілій низці міст. Річ у тому, що в Америці переводять реєстрацію мужчин, що повинні відбути військову службу. З того приводу в Америці панує своєрідне негодування. Багато орґанізацій намітило уладити противоєнні демонстрації. Одначе уряд загрозив 5-літною карою вязниці і 10.000 долярів кожньому, що посмівби таку демонстрацію уладити.
Національне свято в Болгарії
СОФІЯ, 9. 10. Минулого четверга обходили болгари національне свято. У столиці Болгарії Софії відбулися величаві торжества, дефіляда війська, тощо. У приняттю приймав участь цар, премієр, члени уряду, ґенерали, дипльоматичний корпус і німецький посол. Премієр виголосив промову по радіо.
Італійські літаки над Червоним Морем
РИМ, 8. 10. Начальна команда італійської армії подає, що попереднього дня затоплено ще одно вороже підводне судно. На Червоному Морі бомбардовано ворожий транспорт, що плив під охороною кружляків і контрторпедовців.
У Східній Африці в Околиці Кассалі була пожвавлена боєва діяльність. Ворожі літаки бомбардували Ґалябат, причому вбито 4 особи, 6 ранено.
Внаслідок інших налетів згинуло 3-ох туземців і знищено низку хат.
Одне підводне вороже судно, що появилося поблизу Савона обстрілювало місцевість з гармат. Знищено кілька мешкальних домів.
У неділю знищено два ворожі підводні судна. У північній Африці бомбардовано ворожі обєкти поблизу Марса Матрука.
Японці зайняли Ганої
ТОКІО, 9. 10. Японське військо, що в четвер вирушило з Гайфон прямує до столиці Індокитаю, Гавої. Одночасно японські літаки привезли багато війська поблизу Ганої. Японсько-французькі переговори в справі звільнення воєнно-полонених французьких старшин, що їх захопили японці на початку конфлікту. Японський уряд погодився звільнити тих старшин. Наспіли вісті, що японці зайняли Ганої. 