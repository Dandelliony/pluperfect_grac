◦ ◦ ◦ ◦

Військова Управа в новому льокалі. З днем 12-го лютого 1944-го р. Військова Управа перепровадилася до нового льокалю при вул. Смольки ч. 5, І-ий поверх.   Українці міста Львова! Львів, 14 лютого 1944 р. У вівторок, 15-го ц. м. відбудеться похорон бл. п. Віцегубернатора Галицької Области д-ра Оттона Бауера. Закликається все українське Громадянство взяти масову участь у похороні і тим способом вшанувати пам’ять Людини, яка завжди виявляла повне зрозуміння для потреб Українського Народу в Галичині. Збірка українців, що беруть участь в похороні, в год. 10-ій перед будинком УЦК, при вул. Парковій ч. 10. Український Центральний Комітет   "Фавст" в год. 16.45. Сьогодні, у вівторок, 15-го лютого, в год. 16.45 у Львівському Оперному Театрі відбудеться премієра опери "Фавст" ("Маргарета") за драмою Ґете з музикою Гуно. Постанова: В. Блавацький. Режисер: М. Зубарів. Диригент: Л. Туркевич. Хормайстер: Я. Вощак. Балетмейстер: М. Тригубін. Концертмейстер: М. Лисенко та О. Козловська. Сценічне оформлення: М. Радиш. У головних ролях: д-р Василь Тисяк (д-р Фавст), Зенон Дольницький (Мефістофель), Ніна Шевченко (Маргарета), Лей Рейнарович, Роман Кокотайло, Е. Шашарівська та І. Маланюк. В балеті "Валпургієва ніч" беруть участь: В. Переяславець, Р. Ґеринович, З. Сугробкін, М. Приймівна, О. Ковальчук, М. Тригубів, О. Ярославців, М. Захарчук і інші.   Імпреза для дітей. У вівторок, 15-го лютого, в год. 15-ій відбудеться в залі Літературно-мистецького Клюбу у Львові при вул. 29-го Червня (давніше 3-го Травня) ч. 10/І. п. різдвяна казка для дітей п. н.: "Материна сльозинка", яку відіграють учениці Господарської школи. Дохід призначений на сироти.   Вечір української музичної педагогічної літератури. Спілка Праці Українських Музик влаштовує 18-го лютого, в годині 17.30 в залі Літературно-Мистецького Клюбу при вул. 29-го Червня ч. 10 Вечір української музичної педагогічної літератури. Участь беруть: Калина Чічка-Андрієнко, Дзвінка Пачовська, Дарія Ловицька, Оксана Тарнавська, Ніна Андрієвська, Ігор Загоринський. Доповідь про українську музичну педагогічну літературу матиме дир. д-р Василь Барвінський. Фортепіяновий супровід обняла проф. Меланія Вайлова. Квитки вступу можна раніше замовляти в Секретаріяті Клюбу телефонічно на ч. 262-46.   Керівництво Мешканевого Уряду про теперішні мешканеві труднощі. Львів, 14-го лютого. На засіданні у Штадтгауптмана, яке відбулося недавно і в якому брали участь також члени Прибічної Ради м. ін., складав звіт зі своєї ділянки праці керівник Мешканевого Уряду Штадтрат Вертнер. Під теперішню пору справи, зв'язані з мешканевим питанням у Львові, сильно скомплікувалися. Величезне запотребування на приміщення для війська спричинило, що Мешканевий Уряд працює з найбільшим зусиллям, щоб по змозі цивільне населення у якнайменшій мірі відчуло теперішне тяжке положення у тій ділянці. Примус опорожнювати мешкання — це справа прикра, одначе вона зумовлена воєнною необхідністю. Про це мешканці Львова добре знають — і треба підкреслити, що з цілою льояльністю і зрозумінням ставляться до неї. Зокрема на увагу заслуговує постава мешканців Професорської Кольонії, які, залишаючи свої мешкання, заявили: "Цього вимагає від нас війна і тому, хоч це справа прикра, радо виконуємо доручення!" Щоб у якнайменшій мірі опорожнювати приватні мешкання, Мешканевий Уряд на потреби війська віддав передусім прилюдні будівлі, а частинно на ту ціль призначено більші підміські місцевості. Переходовим способом допомоги тим, яких усунули з мешкання, є приміщення у сусідів. Цю методу примінюється загально у Райху. Найближчий посідач кількакімнатного мешкання приймає до себе родину, яка хвилево позбавлена приміщення. Цей стан і так довго не потриває і кожний могтиме назад вернутися до своєго мешкання. У зв'язку з тим, що траплялися випадки, в яких вимагали, щоб спорожнити мешкання у коротшому реченці, як 48 годин, Штадтрат Вергнер заявив, що цей 48-годинний реченець є мінімальний і він прислуговує кожному, хто одержав доручення залишити мешкання від Мешканевого Уряду або від військового Уряду Кварти. У випадку, коли б хтонебудь без згаданого вище доручення наказував залишити мешкання, слід про це зголосити в Мешканевому Уряді, коли це особа невійськова, коли ж військова треба звернутися до команди Полевої Жандармерії, щоб вияснити справу.   Краєві лещатарські змагання відбудуться в Славську в днях: 26-го, 27-го і 28-го ц. м. Зголошення до змагань приймає Р.Т., Львів, вул. Словацького 18, до 15-го ц. м. Виїзд лещатарів зі Львова 23-го ц. м. Звертаємо увагу, щоб всі заінтересовані клюби на час вислали зголошення змагунів. В іншому випадку, не будемо могли одержати індивідуальних дозволів на переїзд поїздом для змагунів.   Львівські вісті 