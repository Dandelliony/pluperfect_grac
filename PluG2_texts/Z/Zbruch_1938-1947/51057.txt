◦ ◦ ◦ ◦ ◦ ◦ ◦

Японія стежить за Злученими Державами на Тихому океані
TOKIO, 1. V. — Відпоручник японського уряду заявив, що поширення американської морської контролі — це дуже небезпечний засіб, який безпосередньо попереджує участь у війні. Якщо з того приводу прийшло б до якогось інциденту, треба би перш за все зясувати, як відбувся інцидент. У звязку зі заявою Рузвелта про поширення морської контролі на 7 морей, японський відпоручник зазначив, що покищо взагалі ледви чи істнує конечність такої контролі на Тихому океані. При тій нагоді японський відпоручник згадав також кореспонденцію часопису "Нічі-Нічі" з Сінґапуру про одну розмову команданта бритійськкх воєнних сил на маляйському півострові з журналістами. Він тоді заявив, що анґлійці думають боронити не тільки Сінґапур, але також цілий маляйський півостров. З тією метою вже перевели широку оборонну підготову. На випадок, якщо б Маляку заатакували від моря, мабуть американська фльота хоронила би її перед тим. Здогадуються, що японська політика діє рівнобіжно з великодержавами оси в Европі. Японський відпоручник висловився, що, якщо б дійсно щось таке було й коли б це було поглядом бритійського уряду, то слова бритійського команданта заслуговували б на якнайбільшу увагу. Ще не потвердили того, що китайський уряд у Чункіні й Анґлія підписали тайний військовий договір. Про акцію Джемса в Чункіні ще нічого не знають у Токіо.
Заклик д-ра Лєя з приводу 1-го травня
БЕРЛІН, 1. V. — З нагоди Свята Національної Праці 1. V., провідник Німецького Фронту Праці д-р Лєй проголосив заклик до німецьких робітників і робітниць та підприємців. Він зазначив, що саме в дні 1-го травня німці справді відчувають свій обовязок служити націонал-соціялістичній революції. Тому д-р Лєй закликає всіх, щоби міцно взялися за руки і ще більше обєдналися в одній громаді, щоби ще більше посилили свою працю, бо підставою перемоги є не тільки віра, але також і праця. Геройські вояки німецької армії мусять знати, що за ними стоять безконечні ряди мужів і жінок, що дбають за хліб для народу і зброю для вояків.
Завзятий опір в Абісинії
РИМ, 1. 5. — У Східній Африці дощева пора, яка цього року затягнулася, в багатьох околицях здержала похід. У половині травня починаються великі дощі, що тривають до кінця липня. Це і впертий спротив, який відділи князя Аости проявили під Дессіє, зробили анґлійців обережними у своїх пророцтвах щодо дальшого ходу війни в Абісинії. Головними точками італійської оборони стали Ґондар і Дессіє. Також туземці зовсім не бунтуються проти італійців, але, навпаки, йдуть разом із ними, особливо у всіх військових справах. Це очевидно важко розчарувало анґлійців. Головний командант бритійських східньо-африканських сил ґен. Канінґем признав у свойому останньому воєнному звіті, що італійцям сприяють в їх теперішніх становищах теренові труднощі. Вони мають також багато всяких засобів і артилєрію, що заслуговує на увагу. Тому анґлійці потребуватимуть дуже багато часу, щоб обезсилити італійців.
Важкі втрати анґлійців в Африці
РИМ, 1. V. — Головне Командування італійської Армії подає:
В середній частині Середземного моря ескадри італійського й німецького летунства бомбардували ворожі кораблі. Німецькі літаки бомбардували летунські бази на острові Мальті й поцілили ворожі кораблі у пристані Ля Валєтта. В повітряних боях зістрілено два ворожі літаки.
В Киренаїці на фронті Тобруку триває далі облога анґлійських військ. На фронті Солюму внаслідок італійсько-німецьких атак завдано ворогові поважні втрати, примушуючи його в різних точках до відвороту. Ескадри італійського й німецького летунства продовжували свої успішні атаки на пристань і оборонні обєкти в Тобруці. Німецькі боєві літаки затопили один транспортовий корабель. Обкидано влучно бомбами батерії й укріплені становища, обстрілювано зі скорострілів анґлійські самоходи. Зістрілено один літак типу Бленгейм. Вночі на 29. IV. ворожі літаки заатакували Бенґазі.
У Східній Африці італійські війська ставили поважний опір ворожому натискові, розвиваючи артилерійську діяльність і акцію піхоти на різних відтинках.
Гібральтар для Еспанії
МАДРИД, 1. V. — Еспанський політик Ареільза Вальдеказас у своїй книжці "Домагання Еспанії" називає Ґібральтар "постійною образою еспанського народу" й "ганебним пятном на еспанській чести". У книжці, що викликала велике вражіння в політичних колах, говориться про Ґібральтар, як про "вкрадену в Еспанії скелю". Еспанська Фалянґа рішуче домагається віддачі Ґібральтару. Це одне з найбільш пекучих домагань революційної програми Фалянґи. Між Еспанією й Анґлією стоїть скеля Ґібральтар, як непрохідна стіна. Клич "Ґібральтар для Еспанії" — це однодушне домагання цілого еспанського народу.
Колишній румунський король Карло хоче покинути Портуґалію і виїхати з панею Люпеску до столиці Чілє — Вальпарайсо.
У Ню-Йорку здогадуються, що Рузвелт і Мекензі-Кінґ в основі прийняли плян митної унії між Злученими Державами і Канадою.
Еспанський амбасадор у Портуґалії Микола Франко вернувся до Лісабону після короткого побуту в Мадриті.
Швайцарія протестує проти анґлійських радіопередач, призначених для швейцарців. "Люцернер Таґеблят" пише з того приводу, що вони зовсім зайві й швейцарці ввічливо, але рішуче за них дякують.
В летунській катастрофі в Канаді згинуло два анґлійські летуни.
Американки за миром. Дружина peспубликанського сенатора Пефта візвала американських жінок висилати до Рузвелта писемні домагання дотримати передвиборчу обіцянку зберегти мир для Злучених Держав.
В Анкарі підписали новий договір у справі товарообміну між Німеччиною і Туреччиною.
Після зайняття Греції німецькими військами Рузвелт наказав замкнута грецькі конта в банках Злучених Держав.
Ліндберґ заявив, що Америка не має стільки новітніх боєвих літаків, скільки їх має Німеччина. Тому він рішуче проти війни.
В Токіо відкрили департамент хемічного ведення війни при відділі військового виховання. 