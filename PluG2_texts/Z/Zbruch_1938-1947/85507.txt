Населення Генеральної Губернії.

В дні 1-го березня 1943 року Статистичний Уряд перевів загальний перепис населення на терені Генеральної Губернії. За статистичним обрахунком у Генеральній Губернії є 14.853.798 мешканців, в тому 7.085.690 мужчин і 7.758.108 жінок. За станом з 1-го вересня 1943. Генеральна Губернія займає поверхню 145.180 к. м. Порівнюючи поверхню з числом населення бачимо, що в Генеральній Губернії на одному квадратному кілометрові мешкає пересічно 102,3 мешкань. В Генеральній Губернії є 7 головних міст, 206 менших міст і 17.365 сіл.   Якщо йде про поверхню областей, то найбільшою областю є Галичина, поверхнею в 47.100 км2. Друге місце займає Краківська область в 29,921 км2, дальше йде люблинська в 26.560 км2, радомська — 24.431 км2 і врешті найменша варшавська область з поверхнею 17.168 км2. Галичина займає перше місце також числом мешканців (4.200.760) осіб. Дальше йде Краківська область з 3.482.124 мешканцями, потім варшавська (2.689.403 особи), радомська (2.396.968 осіб). Найрідше заселена люблинська область (2.074.543 особи).   Якщо брати на увагу густоту населення, перед веде очевидно варшавська область з 157.2 мешканців на 1 км2. Про таку високу пересічну густоту населення цієї области рішає міліонове місто Варшава. Друге місце займає краківська область, де на 1. км2 припадає 116.4 осіб. Щойно після цього йде радомська область (98.1), Галичина (89.2) та врешті люблинська з 78.1 мешканців на 1 км2.   Рідна земля   