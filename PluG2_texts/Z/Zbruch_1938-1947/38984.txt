Свято фізкультури

В радянському календарі з минулого року з'явилася нова святкова дата — Всесоюзний день фізкультурника. Встановленням цього свята партія і уряд ще раз підкреслили загальнонародне, державне значення фізичної культури в СРСР.
Десять років тому, в 1930 р., з трибуни XVI з'їзду партії пролунали слова товариша Сталіна про те, що "в нас є всі умови виростити нове покоління радянських людей, дорогих і життєрадісних, здатних підняти могутність радянської країни на належну висоту і захистити її грудьми від злих намірів з боку ворогів", стали програмою дій фізкультурного руху.
Ці слова стали програмою дій для розвитку нашого фізкультурного руху. При активній участі ленінсько-сталінського комсомолу, на основі єдиного всесоюзного фізкультурного комплексу "Готовий до праці і оборони СРСР" в нашій країні бурхливо розвивається фізкультурний рух.
Фізкультура стає могутнім засобом виховання людей, готових до стахановської праці і героїчної оборони нашої великої батьківщини.
Всебічний і гармонійний розвиток людини — те, що має на меті фізкультурна і спорт в СРСР. Завдання радянської фізкультури — виховувати в радянській людині сталінської епохи такі прекрасні якості, як такі прекрасні якості, як мужність, дисциплінованість, здоровий дух колективізму і змагання і швидкості, направлені на піднесення продуктивності праці, підготовку трудящих до оборони СРСР.
Наш радянський народ любить фізкультуру. Серед фізкультурників чимало стахановців промисловості і сільського господарства, славних воїнів Червоної Армії і Військово-Морського Флоту. Радянські фізкультурники пишаються своїми товаришами, вихованцями фізкультурного руху тт. М'ягковим, Усовим, Балахановим і Угрюмовим — Героями Радянського Союзу, нагородженими цим високим званням за бойові подвиги.
Значок ГПО став популярним. За 1931—1939 рр. понад 5 міліонів дорослих і до півтора міліона учнів одержали значки ГПО і БГПО.
Радянські спортсмени борються під лозунгом: "Всі світові рекорди повинні належати Радянському Союзу!". Попереду йдуть гировики, що завоювали 23 з 35 офіційних світових рекордів. Орденоносець С. Бойченко і Л. Мєшков держать світову першість з плавби стилем брас (на 100, 200, 400 і 500 метрів). Європейських і світових рекордів домоглися деякі наші легкоатлети, конькобіжці і лижники.
Але було б неправильно заколисуватися цими першими успіхами. Рівень світових рекордів високий. Радянським фізкультурникам треба вперто вчитися, постійно треніюватися, просуваючись з усіх ви дів спорту вперед, щоб міцно посісти першість у світі.
Розв'язати це завдання можна тільки при умові, якщо фізкультурну роботу ми всюди побудуємо на основі нового комплексу ГПО, затвердженого 26 листопада 1939 року Раднаркомом СРСР.
Цінність нового комплексу ГПО в тому, що він дає можливість тісно пов'язати навчально-треніювальну роботу з спортивною, залучаючи до неї найширші маси і систематично підвищуючи їх спортивну майстерність.
Держава і профспілки асигнують на фізкультурну і спортивну роботу великі кошти. В розпорядженні радянських фізкультурників першокласні стадіони. У нас в країні тисячі лижних і водних баз, тенісних кортів, десятки тисяч спортивних майданчиків. До послуг наших фізкультурників найкращі інструктори і викладачі.
Фізкультурні організації тільки тоді зуміють добре поставити роботу, коли до неї буде залучена громадськість. Не розбухлі штати платних працівників, а кваліфікований керівний штат і широка участь громадськості у всіх ланках — ось що нам потрібно зараз. Треба здешевити вартість спортивної роботи.
Найперший, святий обов'язок радянського громадянина — кріпити обороноспроможність СРСР. Тим часом патріотичний рух передових спортсменів та оволодіння військовими знаннями і спеціальностями ще не дістав потрібного розмаху у всіх колективах.
Фізкультурники — бойовий резерв доблесної Червоної Армії і Військово-Морського Флоту. Комплекс ГПО — кращий засіб для того, щоб одночасно оволодіти прикладними видами спорту, військовими навичками і знаннями (альпінізм, лижі, мотоспорт, стрільба, рукопашний бій, гранатометання і т. інш.).
Фізкультурні організації повинні готувати не тільки хорошого лижника, а насамперед витривалого лижника, витривалого бігуна, який відмінно володіє штиком і гранатою, знає матеріальну частину зброї і вміє відмінно стріляти. Для виконання цих завдань потрібен тісний зв'язок з Тсоавіахімом та іншими оборонними організаціями, які допоможуть успішно здійснити лозунг: "Кожен спортсмен — відмінний стрілок, кожен стрілок — добрий спортсмен — тсоавіахімівець!"
IX пленум ЦК ВЛКСМ приділив багато уваги вихованню молоді в оборонно-фізкультурних організаціях і зобов'язав комсомольські організації і комсомольців на місцях бути активними учасниками і організаторами фізкультурної роботи.
Організаційне зміцнення низових колективів — ось яка вимога ставиться тепер до фізкультурного руху. Хороший фізкультурний колектив насамперед організований, згуртований, не відірваний від інтересів і завдань виробництва — заводу, фабрики, колгоспу, від завдань оборони нашої великої соціалістичної батьківщини.
Наше завдання — рівняючись на передові, хороші колективи, організаційно зміцнити кожен фізкультурний колектив. Насамперед це стосується колгоспних колективів.
Добровільні спортивні товариства самі повинні показати зразок організованості. Неприпустимо, щоб добровільні спортивні товариства не цікавились своїми низовими колективами, віддаючи перевагу якійнебудь одній футбольній команді або "верхівці" якоїсь там спортивної групи.
Великий потяг до спорту серед дітей, учнів-підлітків. Дитині легше прищепити смак до спорту і цей смак прищепиться на все життя. Але організувати серйозну роботу з дітьми Наркомос і його органи ще не зуміли, не змогли зрозуміти всю необхідність цієї роботи.
В 1939 році вступив в силу новий закон про загальний військовий обов'язок. Військова справа і фізкультура серед школярів набирають особливо важливого значення. Школа, піонерські організації — ось широке поле діяльності для інструкторів фізкультури, які по-справжньому люблять радянських дітей.
Треба зробити так, щоб 1940 рік був переломним у покращанні фізкультурної роботи серед дітей і юнацтва, у зміцненні низових колективів, добровільних товариств і в залученні до організації і керівництва фізкультурою широкої громадськості.
В. Снєгов
голова Всесоюзного комітету в справах фізичної культури і спорту при РНК СРСР 