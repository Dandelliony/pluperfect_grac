 ◦ ◦ ◦ ◦ ◦ ◦ ◦ ◦ ◦ ◦ 

Бритійський уряд ухвалив проєкт закону про обовязок військової служби.
ЛЬОНДОН, ПАТ. Бритійський уряд відбув у вівторок перед вечором 2-годинне засідання, присвячене справі примусового військового вишколу молоді. Обговорено подрібно законопроєкт, що його уряд внесе в середу до парляменту.
Уряд зясовує собі, що під цю пору важко було би ввести звичайну військову службу — він уважає, що обовязковий вишкіл молоді становить максімум того, що тепер є необхідне для оборони краю.
Пізно вечором зібрався окремий комітет, щоб зредаґувати заяву, яку Чемберлєн виголосять в середу в цій справі у палаті послів. Деклярація подасть мотиви обовязкової служби та згадає для заспокоєння лейбурівської опозиції, що разом з обовязком вишколу молоді — отже тягарем для широких мас — введуть тягарі для багатих верств, у першу чергу обмежать надмірні зиски з продукції зброї.
О. през Волошин повернеться до Ужгороду?
За інформаціями визначних польських політиків, що приїхали саме з Ужгороду до Варшави, панує на Закарпатті загальне переконання про швидкий поворот о. Волошина до Ужгороду.
Перші — як нас інформують — поширили на Закарпатті цю вістку тамошні німці... КТВ.
Заява мін. де Козми у справі повороту о. през. Волошина.
ВАРШАВА, АТЕ. Кореспондентові АТЕ мадярський мін. де Козма заявив: "Поголоски, що їх поширює частина закордонної преси про переговори між мадярським урядом і б. прем. Волошином, не відповідають правді настільки, що мадярський уряд рішився не дозволити на поворот утікачів з Підкарпатської Руси, яких там "спровадив" (?) український уряд як напливовий елємент. О. Волошин є тепер мадярським громадянином і не виключене, що уряд дозволить на його поворот, але це не має ніякого політичного значіння. Щож торкається української справи на Підкарпатській Руси, де Козма ствердив, що мадярський уряд не признавав ніколи істнування України чи пак українського народу і знає лиш русинів та Русь".
Цю заяву подаємо з журналістичного обовязку і на відповідальність джерела.
"Карпатороси" не хочуть автономії.
БУДАПЕШТ, ПАТ. Посол до мадярського парляменту Вазарі заявляє на шпальтах мадярського щоденника "Аз Ешляко", який виходить на Закарпатті, що "карпаторусске" населення зовсім не хоче автономії, бо воно переконане, що без автономії буде мати в межах малярської держави запевнений добробут і культурну свободу.
Німеччина не закинула проєкту будови автостради через Карпатську Україну.
Льондонський кореспондент І.К.Ц., обговорюючи у своїй кореспонденції наглий виїзд Гендерсона до Берліна, при кінці тієї кореспонденції подає, що непровірені вісти кружляють, що Німеччина не закинула проєкту будови автостради через Словаччину, Карпатську Україну та Румунію до Чорного Моря та що небавом Берлін натисне на Будапешт, щоб він погодився на будову такої екстериторіяльної автостради через Карпатську Україну.
Нічого не змінилося у становищі Югославії.
БІЛГОРОД, ПАТ. Урядові кола заявляють, що вони не мають нічого додати до проголошеного по венецьких розмовах комунікату. Ті кола підкреслюють, що становище Югославії зовсім не змінилося. Завдяки свому ґеоґрафічному положенню Югославія займає супроти держав осі своєрідну ключеву позицію на Балкані. Невтральність Югославії у конфліктах між великодержавами, а співпраця з великими сусідами та льояльність до своїх балканських союзників є ґарантією миру для Балкану та й самої Европи. У тих умовинах мало імовірно приступлення Югославії до протикомінтернівського пакту. Перш усього італійський уряд зовсім певно не поставив справи в таких рямках, автім завдяки своїй внутрішній політиці та її потребам Югославія вже від довшого часу опинилася на лінії держав такого пакту, як-що йде про те, щоб протиставитися комуністичній пропаґанді. Вкінці таке рішення, приступити до пакту, який обіймає бльок держав, не можна прийняти без попередньої глибшої призадуми та нарад з іншими балканськими державами. В Югославії кладуть сильніш натиск на повну солідарність Югославії з іншими балканськими державами. Якщо йде про підготову до розвязки югославянсько-мадярських справ, які стратили багато зі своєї гостроти, обі сторони виявляють тепер добру волю в тих справах. 