◦ ◦ ◦ ◦ ◦

Анґлійські обіцянки для совітів.
ШТОКГОЛьМ, 27. 6. — Як повідомляє анґлійська аґенція Ройтера з Лондону, совітський амбасадор Майський склав візиту мін. Іденові та заявив йому, що совітський уряд з радістю прийме анґлійську допомогу. Совітський уряд домагається відповідних кредитів і достав. В Лондоні сподіваються, що незабаром виїде до Москви місія технічна, купецька й військова.
Крім цього американський амбасадор у Лондоні, Винант відбув конференцію з Майським, мабуть щоб предложити йому з власної ініціятиви повну допомогу в межах, якими він особисто розпоряджає.
Совіти готувалися напасти на Середню Европу
Рішальні перемоги німецьких військ на всіх фронтах.
БЕРЛІН, 28, 6. Головна Кватиря Вожда: Головне Командування Німецьких Збройних Сил подає:
Воєнні операції, переведені впродовж перших пятьох днів боїв, доказали, що совітські збройні сили були готові заатакувати Середню Европу. Також на граничних луках. біля Львова і Білостоку німецькі війська зустрінули масові скупчення совітських пробоєвих військ, хоч оба згадані луки висунені на захід, заздалегідь призначені на те, щоби їх окружили німці. З тієї причини вони ніяк не підходили для виключної оборони. Тому вже підчас перших надграничних боїв прийшло до могутнього зудару зі совітською сухопутньою армією і боєвим летунством. Німецькі війська перемогли на всіх фронтах і вибороли важливі рішення. Про все те повідомиться в найближчому часі.
Воєнна фльота і летунство продовжували свою боротьбу проти бритійської торговельної мореплавби. Один підводний човен під проводом капітана Мецлера затопив на захід від Африки 5 ворожих торговельних кораблів загальної містоти 31.500 тон. Німецькі боєві літаки знищили минулої ночі біля східнього побережжя Анґлії 3 торговельні кораблі загальної містоти 18.000 тон. Дальші летунські атаки зверталися проти портових обєктів біля гирла Темзи та проти одного летовища в південній Анґлії. Далі продовжувалося мінування анґлійських портів.
Одна батерія далекострільної артилєрії воєнної фльоти обстрілювала ворожі кораблі в каналі Ля-Манш.
У північній Африці німецькі боєві літаки вдатно заатакували 25. 6. зосередження бритійських військ у районі Сіді-ель-Барані та становища протилетунської артилєрії біля Тобрука. Спроби бритійських боєвих і ловецьких літаків налітати на побережжя каналу Ля Манш німці відбили також і вчора з великими затратами ворога. У летунських боях та вогнем протилетунської артилєрії німці зістрілили 9 ворожих літаків. Морська артилєрія зістрілила 2 бритійські машини.
2 бритійські літаки затакували в каналі Ля-Манш німецький контрторпедовець, але він зістрілив ворожі машини.
Ворог скинув минулої ночі в різних місцях західньої і північно-західньої Німеччини декілька розривних і запальних бомб. Між цивільним населенням були нечисленні жертви. У різних місцях є знищені і ушкоджені мешкальні будинки. Нічні ловецькі літаки і протилетунська артилєрія зістрили 2 ворожі літаки.
Капітан Ілефельд командант одної ґрупи ловецьких літаків 26. 6. досяг своєї 39. і 40-ої летунської перемоги.
Совітський уряд переноситься до Єкатеринбурґа
ПАРИЖ, 28. 6. — З Віші повідомляють, що совітський уряд рішив перенести свій осідок із Москви до Єкатеринбурґа. Сталін вже рахувався з тим, що потерпить невдачу війні з Німеччиною. Головне командування червоної армії передбачило в своїх плянах, щоби покищо відступити за Урал. Таким чином воно сподівається, що на всякий випадок омине можливість німецького окруження.
Нагальне бомбардування Тобруку.
РИМ, 28. 6. — Головне Командування Італійської Армії подає:
У північній Африці летунство великодержав оси продовжувало безнастанно нагально бомбардувати становища й склади в Тобруці. Ловецькі літаки обстрілювали скорострілами вантажники й табори під шатрами в околиці Сіді ель-Барані. Італійці зістрілили один ворожий літак типу Ерикен.
У Східній Африці італійці відбили спробу ворога перейти ріку Ідессу в районі Сідамо.
Берлін про положення в балтійських державах.
БЕРЛІН, 28. 6. — "Для нас тепер істнує в балтійських державах лиш одно положення, а саме положення військове". — Таку думку висловлювали сьогодні в берлінських політичних кругах у звязку з деякими вістками, що появилися за кордоном у справі внутрішньо-політичних подій у балтійських країнах. До яких там дійшло демонстрацій і які там потворилися ґрупи у відповідь на боротьбу Німеччини з большевизмом — усе те є місцеві явища. В звязку з тими вістками заявляють у Берліні, що це є для Німеччини справи другорядного значіння супроти тієї  головної події, якою є сучірна війна зі Совітським Союзом.
Словацьке посольство виїхало з Москви.
БРАТИСЛАВА, 27. 6. — Після зірвання дипльоматичних взаємин між Словаччиною й Совітами — словацьке посольство в Москві одержало в середу через радіо візвання залишити територію СССР. Словацька влада дозволила вернутися до краю чотирьом членам сов. посольства, а інші чотири залишаться у Словаччині так довго, аж доки не вернуться члени словацького посольства в Москві. 