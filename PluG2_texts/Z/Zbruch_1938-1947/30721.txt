◦ ◦ ◦ ◦ ◦ ◦ ◦

Оперативні зведення штабу Ленінградського Військового Округу
Протягом 14 грудня на Мурманському напрямі наші війська продовжували просування вперед.
На Ухтінському напрямі наші частини просунулись на 117 кілометрів на захід від держкордону.
На Петрозаводському напрямі наші частини зайняли селища Сюскуярві, Сулкулампі, Хіппола.
Через туман і погану погоду наша авіація проводила тільки розвідувальні польоти.
Протягом 15 грудня наші війська на Мурманському напрямі зайняли містечко Сальміярві на 60 кілометрів на південь від Петсамо (по дорозі), на Ухтінському напрямі просунулись на 128 кілометрів від держкордону, на Петрозаводському напрямі зайняли селище і полустанок Ленясілта, на Кексгольмському напрямі наступ розвивається успішно.
Через погану погоду бойових дій авіації не було.
На західному фронті
ЛОНДОН, 15 грудня. (ТАРС). Англійське міністерство авіації опублікувало таке повідомлення: "За останні 24 години значні загони англійських літаків діяли в районі Північного моря. Один із загонів літаків зустрівся над бухтою Гельголанд з крупним з'єднанням літаків противника. Відбувся жорстокий бій. Збито 4 винищувачі "Мессершміт" і 3 англійських літаки".
ЛОНДОН, 15 грудня. (ТАРС). Вчора в палаті громад Чемберлен заявив, що за перші 3 місяці війни — вересень, жовтень і листопад — загинуло 2100 солдат, офіцерів і інших чинів, що брали безпосередню участь у різних військових операціях. У перші три; місяці війни 1914 року загиблих налічувалося коло 12.500 чоловік.
ЛОНДОН, 15 грудня. (ТАРС). Агентство Рейтер повідомляє, що англійський танкер "Сан-альберто" водомісткістю у 7.397 тонн був торпедований біля південно-західного узбережжя Англії. На борту танкера перебувало 43 чоловіка.
ЛОНДОН, 15 грудня. (ТАРС). Англійське морське міністерство об'явило про те, що англійський тральщик "Вільям Галлет" наскочив на міну і затонув. Із складу команди лишився живим тільки один чоловік.
Франція готується до тривалої війни
ПАРИЖ, 15 грудня. (ТАРС). 13 грудня на засіданні палати депутатів по питанню про бюджет на 1940 рік міністр фінансів Рейно підкреслив, що не зважаючи на "відродження своєї економіки і фінансів", Франція вступила у теперішню війну, "не прийшовши до себе від втрат минулої війни". Рейно далі заявив, що не варто недооцінювати економічну і військову міць Німеччини. Нагадавши про прийняті вже урядом обмежені заходи продаж м'яса тільки протягом 4 днів на тиждень, підвищення цін на тютюн, вилучення з французського ринку ряду закордонних товарів і т. д., міністр сказав, що "уряд тільки почав застосовувати обмежені заходи, які в дальшому він має намір застосовувати у більш широких розмірах, оскільки треба бути готовими до тривалої війни і відмовляти собі не тільки в тому, що ми вважаємо зайвим". 