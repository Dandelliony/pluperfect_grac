Похорон проф. Степана Смаль-Стоцького. — Ще один новий костел. — Пошесть ґрипи.

Похорон тлінних останків проф. Степана Смаль-Стоцького відбудеться у Кракові в пятницю 30. ц. м. в год. 11.30 вполудне. Домівку з тлінними останками Покійного по ексгумації вдалося перевезти з Праги до Кракова останнім поїздом, що надійшов з Чехословаччини до Польщі перед повним зірванням залізничої комунікації між обома державами. Згідно з останньою волею Покійного похорон у Кракові відбудеться без промов та квітів. Тлінні останки Покійного зложать біля домовини Його дружини.
Ще один новий костел будують поляки у Львові, а саме на Баторівці (за Янівською рогачкою). В неділю 25. ц. м. польський архиєпископ Твардовський посвятив вугольний камінь під будову нового костела, що повстане саме завдяки його великій матеріяльній підтримці. Одночасно посвячено дзвін, що його уфундував для нового костела п. Ґорчак та образ Найсвятішого Серця Ісуса Христа, що його жертвував польський архиєпископ Твардовський, який виголосив теж відповідну проповідь. На посааченні був теж президент м. Львова д-р Островський.
Пошесть ґрипи лютує в цілій Польщі, хоч гарна осіння погода треває від кількох тижнів. Лікарі пояснюють поширення пошести ґрипи наглою зміною температури кожного дня під вечір і вночі. Польська преса пише, що у Варшаві занедужує на ґрипу щодня no 1.000 осіб. Майже 20 відсотків дітей не ходить до школи, бо нездужає на ґрипу. Тому лікарі радять, що під вечір слід одягатись тепліше, часто полокати горло окисненою водою і мити руки та оминати особи, які кашляють, є закатарені і т. п. 