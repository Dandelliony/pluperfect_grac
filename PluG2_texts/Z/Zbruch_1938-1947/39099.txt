◦ ◦ ◦ ◦ ◦ ◦ ◦

Іноземні дипломати покидають Голландію
НЬЮ-ЙОРК, 15. (ТАРС). За повідомленням агентства Ассешіейтед Пресс з Гааги, у відповідності з німецьким поданням дипломатичні представники США, Венецуели, Бразилії, Урагвая, Аргентіни, Португалії, Мексіки, Італії і Сан-Домінго 15 липня переїжджають з Гааги.
Внутріполітичне становище Франції
ЛОНДОН, 15. (ТАРС). Агентство Екснейдж Телеграф, посилаючись на відомості, одержані з заслужуючих довір’я джерел, повідомляє, що "рішення Петена переїхати в Версаль пояснюється ростом заворушень в неокупованих районах Франції". Агентство додає, що уряд Петена провів уже 17 тисяч арештів з політичних мотивів.
Безробіття в Бельгії
БЕРЛІН, 15 липня, (ТАРС). Посилаючись на брюссельські повідомлення, німецький бюлетень "Дінст аус Дейчланд" пише, що до початку війни в Бельгії нараховувалось 200 тисяч безробітних. В сучасний мент в наслідок війни, яка спричинила багато руйнувань, в Бельгії є понад один міліон безробітних. Німецькі власті використовують частину безробітних на роботах по відбудові зруйнованих вугільних шахт. Як відмічав бюлетень, безробіття більше посилюється через припинення залізничного, пароплавного і поштового сполучення.
Заява Генерала Де Голль
ЛОНДОН, 15. (ТАРС). Агентство Рейтер і англійське міністерство інформації передають, що 13 липня ввечері в Лондоні виступив по радіо генерал Де Голль.
Де Голль заявив, ще тепер під його командуванням "знаходяться військові сили, які можуть в будь-який момент взяти участь в воєнних операціях на суші, в повітрі і на морі".
В центральному Китаї
На фронті в провінції Хубей з змінним успіхом тривають бої в районі Ічана.
Відмічається діяльність китайських партизан в районі південної ділянки Тяньцзінь—Пукоуської залізниці.
На фронтах в північному і південному Китаї — становище без змін.
За повідомленням шанхайського кореспондента агентства Юнайтед Пресс, японські морські власті повідомили іноземні консульства, ще в ніч на 15 липня почались воєнні операції на побережжі провінції Чжецзян — від Нінбо до Веньчжоу. В присланому повідомленні говориться, що Японія зберігає за собою право затримувати всяке іноземне судно, яке опиниться в портах Нінбо і Веньчжоу і знімає з себе відповідальність за шкоду, яка може бути заподіяна іноземному майну в цьому районі. 15 липня. (ТАРС).
Обмеження споживання у Фінляндії
СТОКГОЛЬМ, 14 липня. (ТАРС). В розмові з хельсінським кореспондентом шведської газети "Афтонбладет" міністр постачання Фінляндії Таннер заявив, що "Положення з постачанням в Фінляндії виключно важке. Фінський народ повинен від багато дечого відмовитись". Далі Таннер відмітив: "Хліб продається по карточках по 300—600 грамів на день. В цьому році нам прийдеться імпортувати з закордону 250—300 тисяч тонн хліба. Чи вдасться нам це зробити, покищо сказати не можна".
Нальоти німецької авіації
ЛОНДОН, 15. (ТАРС). Як передає агентство Рейтер, в ніч на 15 липня кілька німецьких літаків появились над побережжям Англії і скинули бомби в ряді пунктів в південно-східних і південно-західних районах. В результаті бомбардування серйозної шкоди не заподіяно.
Далі агентство повідомляє, що вчора вдень в повітряному бою коло південно-східного побережжя Англії брало участь біля 40 німецьких бомбардувальників "Юнкерс", а також винищувачі, що їх супроводжували. Англійські зенітні батареї вели огонь майже безпереривно протягом півгодини. Бій в повітрі тривав цілу годину. Німецькі бомбардувальники були відігнані.
В результаті цього бою англійські винищувачі збили 4 німецькі бомбардувальники і один винищувач. Крім того, зенітним огнем був збитий ще один німецький бомбардувальник. Англійська авіація втратила один літак.
Повернення інтернованих німецьких громадян на батьківщину
БЕРЛІН, 15. (ТАРС). Німецьке інформаційне бюро повідомляє, що з німецьких громадян, інтернованих у Франції, коло 3.400 чоловік повернулись в Німеччину. Коло 1.200 чоловік знаходяться ще в Франції і в неокупованих районах, а частина також в заокеанських володіннях Франції. Тепер одержані відомості про місце перебування всіх інтернованих у Франції німецьких громадян. 