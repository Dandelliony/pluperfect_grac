За розквіт культури

(З промови кандидата в депутати Сталінської райради м. Львова по 103 виборчому округу тов. Полянського Якова Яковлевича)
У Польщі був тільки один оперний театр. У Львові майже не було мистецьких закладів. Радянська влада за один рік відкрила тут стільки театрів та інших мистецьких закладів, скільки не могли відкрити польські правителі і за 20 років.
Ми маємо тепер у своєму місті театр опери та балету, драматичні театри — український ім. Лесі Українки, польський, єврейський, філармонію, державну хорову капелу "Трембіта", державні оркестри тощо. Мистецтво поставлено на службу трудящих, воно стало справді народним.
Я горджуся, що більшовицька партія з перших днів радянської влади на Західній Україні послала мене на роботу у Львів, де я працюю тепер заступником директора театру опери та балету. На цій невеличкій ділянці я прикладаю всіх сил для того, щоб краще задовольнити запити трудящих. 