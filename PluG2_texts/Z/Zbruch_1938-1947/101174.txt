◦ ◦ ◦ ◦

  Промкрам для населення. Велику кількість різних промислових товарів для реалізації серед трудящих Львова в передсвяткові дні завіз львівський магазин «Союзунівермаг». Днями надійде в продаж: шовк, бавовняні та вовняні тканини, галоші, шкіряне взуття, готовий одяг. Трикотажні вироби, шкіряні пальто, ручні золоті годинники, галантерійно-парфюмерія вироби, культтовари та дитячі іграшки, господарські товари тощо. До 28-х роковин Жовтня магазин реалізує промислових товарів на суму 2 міліони 600 карбованців. В магазин «Союзунівермагу» надійдуть також для продажу радіоприймачі та піаніно.   Святкові подарунки. 50 тисяч святкових подарунків готує до 28-х роковин Жовтневої соціалістичної революції Львівський кондитерський трест. Кожний подарунок складається з різних кондитерських виробів вагою в 200 грамів, упакований в художньо-оформлений кульок. Успішно виконують завдання по виготовленню дитячих святкових подарунків львівські фабрики «Більшовик» та №3. Крім цього на львівських підприємствах кондитерського тресту виготовляється 150 тонн передсвяткового асортименту: вищих сортів шоколаду, печива, бісквітів, цукерок тощо для трудящих Києва, Львова, Донбаса, Дніпропетровська та інших міст України.   Переджовтневий кінофестиваль. З 23 жовтня у львівському Палаці культури залізничників розпочався переджовтневий кінофестиваль. Кінофестиваль триватиме 12 днів. За цей час демонструватимуться кінофільми: «Кутузов», «Суворов», «Чапаєв», «Битва за Севастополь», «Розгром німців під Москвою», «Берлін» та інші.   Новий автобусний маршрут. Днями відкривається регулярне пасажирське автосполучення Львів—Тернопіль. На цій трасі в 130 кілометрів щоденно курсуватиме автобус на 25 місць. В перший рейс машину поведе стахановець Львівського обласного автотресту шофер тов. Двустяк.   Лекції вчених. Професори, викладачі і наукові працівники Львівського державного університету ім. Івана Франка регулярно читають лекції на науково-популярні та літературні теми в своєму підшефному госпіталі. Днями професор Постригань прочитав для поранених воїнів цікаві лекції на теми: «Дарвін і дарвінізм» та «Хімія в народному господарстві». Дві лекції прочитав також професор Сирокомський.   Виставка графічних робіт. При Львівській організації Спілки радянських художників України нещодавно створена графічна секція, яку очолює заслужений діяч мистецтв УРСР О. Кульчицька. Зараз секція готує виставку робіт місцевих графіків, яка відкривається у Львові напередодні 28-ї річниці Жовтня. На виставці буде представлено понад 200 робіт: офорти, дереворити тощо, виконані графіками: заслуженим діячем мистецтв УРСР тов. О. Кульчицькою, Кротохвиль-Віденською, Пеньойжиком, Григорійчуком, Станіславською, Опольською та інш.   Трансляція радіопередач. З 1 жовтня через телефонні лінії було організовано передачу львівських обласних останніх вістей в десяти районах області. З 20 жовтня трансляція цих передач розпочалася ще в 14 районах. Таким чином вже 24 райони області щодня спухають місцеве обласне радіомовлення з 18 до 18 години 30 хвилин.   Механізовані пральні. У Львові почали працювати три механізовані пральні: по вулицях Чернігівській, ім. Леніна та Червоноармійській. Пральні обладнані механізованими барабанами, центрифугами, газовими і парними сушилками. Крім цього Львівський пральний трест розгорнув підготовку по обладнанню у Львові майстерень по фарбуванню і хімічній очистці одягу.   Вільна Україна 