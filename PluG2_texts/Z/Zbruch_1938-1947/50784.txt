◦ ◦ ◦ ◦ ◦ ◦ ◦

Концерт, присвячений Ів. Франкові. Львівська облфілармонія готує програму літературно-музичного концерту, присвяченого великому українському поету-революціонеру Івану Франку. Вся програма літературно-музичного вечора будується з творів і пісень на тексти письменника. Будуть представлені вокальні номери, художнє читання, музична частина. Великий репертуар готує майстер художнього слова Бендерський. Він читатиме "Каменярі", "Товаришам з тюрми", вступ до поеми "Мойсей", "Земле моя, всемогущая мати"; з прози — "Боа Констріктор", "Вівчар", уривок з "Борислав сміється", і інші. Готують свою програму солісти Лозінська і Йоха.
З'їзд композиторів України. Вчора, 22 квітня, на з'їзді композиторів України тривали дебати на звітну доповідь правління спілки. Композитор П. О. Козицький у своєму виступі відмітив, що при складанні планів на творчі замовлення композиторам не враховуються запити радянського слухача, індивідуальні особливості музичних і хорових колективів України, жанри: естрадний, хорової музики і масової пісні. В планах немає хвилюючої тематики нових опер, які відображали б героіку і пафос соціалістичного будівництва в нашій країні. Необхідно з участю драматургів і літературознавців розробити спеціальний темник на оперні лібретто. Складений управлінням в справах мистецтв при РНК УРСР план творчих робіт на цей рік досі не доведений до відомості композиторів. Не на достатньо високому рівні політ-виховна робота серед композиторів. Звідси — багато хиб в їх творах.
З'їзд з величезною увагою вислухав виступ львівського композитора В. О. Барвінського. Тов. Баровінський говорить про почуття дружби і братства, які здавна відчували народи західних областей України до народів великого Радянського Союзу. Композитори західних областей, не зважаючи на жорстокі переслідування в панській Польщі, доставали і виконували твори українських радянських композиторів. Тов. К. Ф. Данькевич розповів про нові роботи одеських композиторів тт. Турова, Фоменка, Араратяна та інших. Він говорив про громадську роботу композиторів України і підкреслив, що окремі члени правління спілки мало беруть участь в громадській роботі. У дебатах виступили також композитори тт. Клебанов, Кауфман, Шейнін і Тіц, заслужений діяч мистецтв т. Гринченко та інші. З великим піднесенням під бурхливі оплески учасники з'їзду приймають текст привітальної телеграми вождю народів товаришеві Сталіну. Сьогодні з'їзд продовжує свою роботу. (ТАРС). 