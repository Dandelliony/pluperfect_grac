Поштові посилки з бомбами.

"Скотленд Ярд" веде енерґійне слідство у справі поштової посилки і вибуховим матеріялом, що її надано минулої пятниці в одному з поштових бюр у Льондоні. Посилку переслали знавцям. Здогадуються, що її вислали члени републиканської ірляндської армії.
Згинув арабський делєгат на льондонську конференцію.
ЄРУСАЛИМ. ПАТ. Адуан Нашашібі, один з делєґатів поміркованої арабської партії на льондонську конференцію, вмер від ран, які він в суботу дістав. Адуана Нашашібу напали, як він як глядач брав участь у матчі копаного мяча.
Рапорт про укріплення Лібії.
РИМ. ПАТ. Мусоліні прийняв марш. Бадоліо, який після повороту з Лібії склав шефові італійського уряду звіт про стан оборонних укріплень на західньому пограниччі Лібії.
Марш. Ґерінґ приїхав до Сан Ремо.
В неділю рано марш. Ґерінґ разом з дружиною переїхав через Ґеную і в год. 11. приїхав спеціяльним поїздом до Сан Ремо.
Інциденти на совІтсько-манджурському кордоні.
ТОКІО. ПАТ. Аґенція Домеї повідомляє з Гоінкінґу про два інциденти, що трапилися на совітсько-манджурському кордоні. В суботу рано трьох совітських кіннотчиків нелегально виїхало на  манджурську територію обстрілюючи прикордонні стежі близько Суіфенго у провінції Кірін.
Другий інцидент трапився в неділю в год. 8-ій рано. 40 вояків, що належать до світської прикордонної сторожі, передісталося на манджурську територію близько Кваніегтої на північ від смуги Суіфенго у провінції Кірін. Совітські вояки обстрілювали стежу складену з 20 манджурських вояків.
Манджурський уряд склав енерґійний протест у ґенерального консуля Совітського Союзу в Харбіні у звязку зі згаданими інцидентами.
Національна Еспанія вестиме незалежну політику.
У розмові з кореспондентом "Дейлі Хронікль" у Барсельоні ґен. Франко ще раз підкреслив охоту зберегти повну незалежність політики національної Еспанії. Навіть пядь еспанської землі не дістанеться під якенебудь чуже панування — запевнив ґен. Франко. Нова Еспанія не кермуватиметься ані ідеєю реванжу ані ненависти. Світ мусить це зрозуміти. Перемога без згоди була би пустим тріюмфом. Хочемо бути приятелями навіть тих, що досі були нашими ворогами. Коли наші вчорашні вороги захочуть щиро співпрацювати з нами, Еспанія своїми власними силами зможе відзискати місце, яке їй в Европі належиться.
Еспанія винна Італії 8 міліярдів лірів.
ПАРИЖ. ПАТ "Ексцельзіор" обраховує, що довг, який національна Еспанія затягнула в Італії за всякого роду достави, доходить до 8 мільярдів лірів. 