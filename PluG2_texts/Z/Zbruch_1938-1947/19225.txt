Товариство боротьби з комунізмом.

ХУСТ. КУП. — Товариство боротьби з комунізмом, що кілька днів тому оснувалося в Хусті, почало працю. Воно в першу чергу навязало звязки з анальоґічними орґанізаціями в Італії, Німеччині, Еспанії і Японії. Товариство видало вже пропаґандивні брошури, афіші та летючки. Незабаром видасть у німецькій мові повість Уласа Самчука "Марія", щоб німецька публика довідалася з неї про життя українського народу під владою комуністів.
За фашистівське виховання молоді.
РИМ. Учора вечором відбулось під проводом Мусолінія засідання Великої Фашистівської Ради, присвячене реформі навчання. Міністр освіти Боттай поінформував Велику Фашистівську Раду в "маґна харта" шкільної реформи, яка складається з 29 артикулів і опрацьована на засадах фашистівської доктрини. Одним з основних артикулів цієї "маґна харта" є артикул, який стверджує, що школа є засадничим елєментом усіх соціяльних сил і повинна розбуджувати політичний змисл нової ґенерації. Школи, фашистівський союз молоді і також фашистівський союз студентів, спільно творять інструмент фашистівського виховання. Цьому вихованню підлягатиме кожний від 4-го до 14-го року життя у фашистівських союзах молоді, пізніше у відповідних орґанізаціях до 24-го року життя. Доступ молоді до студій відбуватисьме не в міру матеріяльних засобів, тільки виключно на основі духових спосібностей. Нова реформа навчання увійде в життя від нового шкільного року. Наступне засідання Великої Фашистівської Ради відбудеться 21 березня.
Японці заняли Нантав.
З Гонкону повідомляють урядово, що японці обсадили Нантав, віддалене на 3 милі від бритійської кольонії Ковлюн.
Пацифікаційна комісія.
ПЕКІН. Маршал Ву-Пей-Фу виїздить при кінці лютого з Пекіну де Кайфенґу, щоб станути у проводі т. зв пацифікаційної комісії. Маршал Ву-Пей-Фу знову видав відозву, що заклики до перемиря. Дуже багато ґенералів армії
Чан-Кай-Шека оголосило свою підтримку для маршала Ву-Пен-Фу.
Пятнацять боїв за чотири дні.
ТОКІО. Японське військо звело з китайськими партизанами в провінції Гопеї між залізничими шляхами Пекін—Ганкав і Тієнтсін—Пукав 15 боїв за 4 дні від 11-го до 15-го ц. м. Китайці втратили 536 вбитих, 31 полонених і 77 ручних скорострілів.
Міністр Бек не виголосив свого експозе.
Засідання соймової комісії закордонних справ, яке мало відбутися в суботу і на якім мін. Бек мав виголосити експозе, відкликано з огляду на заупокійне богослужіння за Пія XI.
Польський віцеміністр закордонних справ у Римі.
В пятницю рано приїхав до Риму віцеміністр Шембек. На двірці повитав його польський шарж д’афер з персоналом амбасади, ґенеральний консуль та представники духовенства. 