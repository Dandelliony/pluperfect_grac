◦ ◦ ◦ ◦ ◦ ◦ ◦

Заява Черчіля
Морський міністр Черчіль, виступаючи в палаті громад, заявив, що німецькі атаки недавно зробили кілька нападів на англійські плавучі маяки, розташовані навколо побережжя Англії. Черчіль зазначив, що будуть вжиті спеціальні заходи для захисту плавучих маяків. Скрізь, де можливо, вони будуть замінені постійними маяками на побережжі. (ТАРС.)
Повідомлення німецького інформаційного бюро про незгоди у французькому уряді
БЕРЛІН, 10 лютого (ТАРС). Німецьке інформаційне бюро передає із Брюсселя, що бельгійський журнал "Сіте вель" опублікував повідомлення про серйозні незгоди всередині французького уряду. В цьому повідомленні рахуються з можливістю персональних змін у складі уряду. Агентство Бельга повідомляє про подробиці реорганізації французького уряду, що чекається. За чутками, Даладьє передасть військове міністерство генералу Гамелену або генералу Ногес. Міністр внутрішних справ Capро відступить свій пост Шотану — нинішньому заступнику прем'єр-міністра. Буде створено міністерство інформації. Це міністерство очолить нинішний міністр праці Помаре. Міністром праці замість Помаре буде призначений голова радикал-соціалістської фракції в палаті депутатів Шішері. Міністр авіації Гі ла Шамбр також піде зі складу уряду.
Безправ'я негрів в США
Законодавчі збори штату Міссісіпі (США) схвалили законопроект, який передбачає видання окремих підручників у питаннях державного устрою для дітей білих і для негритянських дітей. В підручниках, призначених для дітей негрів, відсутний виклад справи і порядку голосування на виборах, відсутний також опис "Прав і обов'язків громадян".
Власник великих плантацій сенатор Дейвіс, який виступав в дебатах у цьому питанні, заявив:
"Негри ніколи не можуть сподіватись на те, що вони одержать такі ж привілегії в області соціального законодавства і освіти, як білі".
Необхідно відмітити, що негри становлять більшість населення штату Міссісіпі. Не зважаючи на те, вони позбавлені права голосу, а також багатьох інших прав. Негритянські діти відвідують окремі школи, де вони дістають багато менше знань, ніж діти білих у своїх школах. (ТАРС).
Становище безробітних в США
НЬЮ-ЙОРК, 9 лютого (ТАРС). Повідомлення американської преси з різних пунктів країни свідчать про те, що становище безробітних в США все більше погіршується. Як повідомляє газета "Нью-Йорк пост", один з членів комітету допомоги безробітним — Хадсон заявив, що з Нью-Йорка було вислано понад 2 тисячі гостро нужденних безробітних, які прибули з інших районів країни.
Безробітні міста Вальсенбург (штат Колорадо) улаштували демонстрацію, вимагаючи хліба і роботи. Демонстранти загрожували захопити склади продовольства, якщо не одержать допомоги. 