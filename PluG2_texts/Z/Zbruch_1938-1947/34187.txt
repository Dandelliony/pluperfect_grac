◦ ◦ ◦ ◦ ◦ ◦ ◦

Повідомлення. Сьогодні, 18 березня, о 7 годині вечора, в приміщенні театру опери й балету відбудеться вечір зустрічі інтелігенції міста Львова з кандидатами у депутати Верховних Рад СРСР і УРСР. Доповідь про завдання інтелігенції у виборах до Верховних Рад робить поет орденоносець Микола Бажан. На вечорі виступлять письменники з читанням своїх творів, присвячених виборам до Верховних Рад СРСР і УРСР.
Новоорганізовані радгоспи. Нещодавно в Городокському районі організовано рибгосп. Він має 7 великих рибних ставків площею в 1129 гектарів. Зараз розгорнулась велика підготовча робота до ремонтування шлюзів. В цьому році рибгосп з ставків має одержати понад 23 тисячі тонни риби.
В Щирецькому районі організовано племінний радгосп. В користування його виділено 2.200 гектарів кращої землі. Згідно державного плану протягом цього року радгосп повинен мати 500 племінних корів. Зараз в ньому є 300 корів.
Путьовки на курорти Львівської області. У квітні цього року з Запоріжжя на курорти Львівської області поїде перша партія курортників. Запоріжське обласне курортне бюро вже одержало 40 путьовок на квітень 1до санаторіїв Трускавець, Ворохта, Моршин. Тут лікують хвороби серця, нервової системи, шлунково-кишечні захворювання і інш. Вже закупили путьовки обласна спілка працівників МТС, колгоспники Іванівського і В. Токмакського районів, робітники м. Мелітополя. Всього курортне бюро Запоріжжя надішле в цьому сезоні на курорт західних областей України 150 чол.
Львівський Поштамт повідомляє, що відкрито прийом посилок для пересилки їх на терені західних областей України і західних областей Білорусії. В один адрес приймається не більш двох пакунків на місяць по 8 кілограмів кожний.
Посилки з виборчими документами, розмінною монетою, бактеріологічними препаратами та кінопосилки приймаються без обмежень до 20 кгр. кожна. Посилки з політичною літературою та медикаментами приймаються без обмежень вагою до 8 кілограмів. Дирекція Поштамту. 