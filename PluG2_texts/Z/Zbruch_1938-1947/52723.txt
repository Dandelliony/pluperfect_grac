◦ ◦ ◦ ◦ ◦

На Азорські острови вийшов з Лісабона пароплав "Ліма", маючи на борту інженерів і вантаж воєнних матеріалів. На минулому тижні з Ліссабона на Азорські острови вийшов пароплав з військами.
Вночі 6 червня невідомий літак скинув бомби на Естепону (Іспанія) в 30 милях на схід від Гібралтара.
Австралія розмістила в США замовлення на велику кількість легких танків. Поставка цих танків почнеться найближчим часом. В Австралії збільшується також власне виробництво танків.
Французські власті заборонили вивозити з Франції нитки, тканини, одяг, предмети галантереї, трикотаж, білизну, а також шляпи і зонтики.
В травні американські підприємства поставили 1.334 воєнних літаки проти 1.389 літаків у квітні.
Представник Рузвельта в Лондоні Гарріман виїхав на Близький Схід для прийому прибуваючого туди американського озброєння. Гаррімана супроводжують його помічники — генерал Ройс і полковник Грін.
9 червня військово-польовий суд Бухареста розглянув справи нової групи легіонерів-заколотників. 23 чол. засуджені до різних строків тюремного ув'язнення, з них один чол. засуджений до 10 років каторги, один — до 6 років каторги і три чол. — до 5 років каторги.
За офіціальними даними, в поточному році народжуваність у Франції надзвичайно знизилась. Так, наприклад, в Парижі в січні народжуваність знизилась на 50 проц., в лютому — на 40 проц. в порівнянні з цими ж місяцями попередніх років. В той же час відмічається значне збільшення смертності, особливо у великих центрах.
Керівники національної оборони США оголосили про свій намір запровадити контроль над використанням алюмінійового лому і цинку з тим, щоб забезпечити задоволення потреб воєнної промисловості.
В підземних сховищах, недавно споруджених в Гібралтарі, є спальні, їдальні і електрифіковані кухні.
Китайський уряд асигнував півтора міліони китайських доларів для розвиту текстильної промисловості в провінції Ганьсу. 