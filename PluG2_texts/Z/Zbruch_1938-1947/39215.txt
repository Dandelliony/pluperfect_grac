Харчова промисловість в Бесарабії

КИШИНІВ, 19. (РАТАУ). У розмові з спеціальним кореспондентом РАТАУ заступник народного комісара харчової промисловості Союзу РСР тов. М. І Пронін заявив:
"До окупації Бесарабії румунами цей край мав все небохідне для бурхливого розвитку харчової промисловості. Бесарабія завжди славилася своїми обширними посівами зернових, кукурудзи, плодоносними виноградниками, фруктовими садами. В минулому з цього краю щороку вивозилося в промислові центри країни коло 2,5 тис. вагонів різних фруктів. Бесарабія мала значні лишки хліба, виробляла десятки міліонів відер виноградного вина. За 22 роки в результаті хижацького хозянування румунських бояр сировинна база харчової промисловості Бесарабії різко звузилася. Посівні площі під тютюном скоротилися до 3,5 тис. га, посіву буряків впали з 15 тис. до 5 тис. га. Площі, що раніше знаходилися під виноградниками і садами частково розорані, зайняті посівами пшениці і жита. Незмірно впала врожайність всіх культур. Валовий збір кукурудзи за останні 10 років зменшився майже на 6.800 тис. квінталів, а слив та інших фруктів — на 65 проц.
Зрозуміло, що це не могло не позначитися на стані харчової промисловості краю. Багато підприємств через нестачу сировини були законсервовані або працювали не на повну потужність. З 14 пивоварних заводів, працювало тільки три, число маслобійних заводів скоротилося на 80 проц., з 2.164 харчових підприємств переважна більшість дрібні, кустарні заводики, устатковані примітивною, допотопною технікою.
Тепер, на-ходу, доводиться організовувати керівництво харчової промисловості Бесарабії. Наркоматом створені виноробне управління, трест стартової промисловості, трест лікерно-горілчаної промисловості, а також заготовна контора "Головконсерву". Виноробне управління створює на базі колишнього маєтку поміщика Крісті в Романештах виноробний комбінат союзного значення.
Трест спиртової промисловості приймає 20 заводів різної виробничої потужності — від 50 до 700 декалітрів на добу, а трест лікерно-горілчаної промисловості 23 підприємства. Всього взято на облік 7З комерційних млина, понад 400 хлібопекарень, дві макаронні фабрики, 18 миловарних заводів, 5 цукрових заводів, одна консервна фабрика і т. д. Більшість з них зразу ж після приходу частин Червоної Армії до Бесарабії, були пущені і продовжують безперебійно працювати.
Возз'єднання населення Бесарабії з населенням Молдавської АРСР дасть могутній поштовх швидкому піднесенню сільського господарства Бесарабії, бурхливому розвиткові промисловості і в першу чергу, харчової, закликаної зайняти провідне місце в усьому народному господарстві визволеного краю. Вже тепер, в результаті величезного виробничого піднесення серед робітників на ряді харчових підприємств виявлені можливості збільшення випуску готової продукції. Відбудування ж усіх фабрик і заводів, розширення деяких з них, переведення їх на роботу в дві зміни дадуть можливість в кілька раз збільшити випуск тютюнових виробів, фруктових консервів, вин, масла та інших харчових продуктів". 