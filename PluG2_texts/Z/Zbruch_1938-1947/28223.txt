Школи готуються до жовтневих свят

В червоному кутку торговельної 9 школи йде жвава робота. Учні Самбірський Євген, Янішевський Єміліян, Петрашек Збігнєф та Винницький Зигмунт працюють над оздобленням зали. В залі вивішено лозунги, плакати та портрети Леніна, Сталіна, Молотова і Ворошилова.
Вчитель тов. Вороняк організував в старших класах вивчення Сталінської Конституції. Учні другого класу вивчають вірш радянського поета Максима Рильського "Пісня про Сталіна". Почали також працювати музичний та драматичний гуртки.
***
Учні єврейської комерційної школи розгорнули широку підготовку до Жовтневих свят. В школі організовано драматичний та співочий гуртки, які вивчають радянські пісні. В школі організовано гурток по вивченню Сталінської Конституції та історії народів Радянського Союзу.
Учні першої академічної гімназії активно готуються до Жовтневих свят. На зборах вчителі та учні прослухали доповідь про Велику Жовтневу Соціалістичну Революцію.
Червоний куток оздоблений лозунгами, плакатами та портретами керівників Комуністичної Партії і Радянського Уряду. Самодіяльні гуртки готують пісні радянських і західно-українських композиторів. 