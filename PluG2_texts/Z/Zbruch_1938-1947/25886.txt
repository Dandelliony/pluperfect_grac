◦ ◦ ◦ ◦ ◦ ◦ ◦ ◦ ◦ ◦

Нові ціни хліба у Львові. Маґістрат Львова устійнив новий цінник хліба, а саме: 1 кґ житнього хліба з 55 відс. млива має коштувати 28 сот. та з млива 98 відс. 21 сот. Ці ціни обовязують від 18. ц. м. — Львівський пекарський цех подає до відома, що від 18. ц. м. 1 кґ. пшеничного житнього люксусового хліба коштуватиме 36 сот., 1 кґ. куликівського хліба 40 сот. Ціна булок не змінена.
Посвячення угольного каменя під новий костел у Славську. У Славську пов. Стрий відбулося посвячення угольного каменя. Посвячення довершив латинський парох зі Сколього при участи стрийського віцестарости Ілашевича.
Львівська хроніка. На пл. Краківській зловлено передучора вечором на гарячім вчинку кишеневої крадежі Хаїма Бравштайна, якого поліція арештувала. — В мешканню Ф. Pозенбавм (Вірменська 3) запалилася пруська стінка внаслідок сильного палення під кухнею. — В городі при вул. Йорданській 36 якась невідома жінка підкинула 6-місячну дівчинку. Покидька передали в опіку міському дільницевому урядові. — З мешкання Софії Марковської (Шевська 10) якийсь злодій украв учора пополудні футро, килим і білля вартости 1.500 зол. — Веславові Кравчинському (Набєляка 45) украли на вул. Лєґіонів з кишені срібну папіросницю вартости 120 зол. — Трамвай "9" наїхав на військовий віз при вул. Замарстинівській. При зударі один кінь окалічів. — На залізничому товаровому двірці у Львові стверджено, що вантажний ваґон, який ішов з вантажем сталі і бляхи, розбили залізничі злодії. Покищо невідомо, що злодії забрали, бо головної, важкої посилки вони не нарушили. — До мешкання І. Кеслєра, водотягового інсталятора намагалися крізь стрих вдертися злодії, щоб розбити вогнетревалу касу. Одначе замість до кімнати з касою, вони вибили діру до спальні Кеслєра, тому не забравши нічого, зрезиґнували зі свого пляну. 