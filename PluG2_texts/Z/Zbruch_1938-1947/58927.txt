◦ ◦ ◦ ◦ ◦

На сході новий наступ
Верховне Командування Збройних Сил повідомляє: На східному фронті тепер ідуть нові успішні наступальні дії. Під час боїв за останні три дні захоплено понад 10 тисяч полонених і знищено 171 бронемашину.
Повітряні атаки на Севастопольську фортецю спричинили сильні експлозії в кораблебудівельних верстатах і складах вибухових матеріялів. У гавані бомбами пошкоджено великий вантажний корабель.
Штурмові літаки бомбардували останньої ночі військові споруди в Москві і в Ленінграді, а також тилові шляхи сполучення ворога на середньому відтинку фронту.
На Британському острові авіяція в ніч на 19-е листопада обкинула бомбами тяжкого калібру порти і постачальні підприємства, головним чином на східному побережжі.
В часі від 9-го до 15-го листопада совєтські повітряні сили втратили 232 літаки; з того 12 збито в повітряних боях, 44 зенітною артилерією, а решту знищено на землі. У тому самому часі на східному фронті загинуло 24 власні літаки.
Пожежа в Тель-Авів — 15 магазинів згоріло
Берлін, 20 листопада. У Палесгіні величезна пожежа в торговельному районі міста Тель-Авів знищила 15 великих магазинів. Шкода досягає 50 тисяч фунтів стерлінгів. Такої великої пожежі не було в Палестіні від десятків років. Для боротьби з вогнем притягнено австралійські війська.
Індія проти Англії
Берлін, 20 листопада. Індія не хоче проливати крові в англійській війні — так просто відкинули міністри сімох індійських провінцій вимогу підтримки індійської воєнної допомоги для Англії. З того приводу рада оборони віцекороля Індії вхопилася погроз, щоб тих міністрів примусити до зміни їхнього становища. Англійці намагаються залякати індійців здогадною загрозою для Індії.
Нові керівники армії Британії
Берлін, 20 листопада. Генеральний штаб британської імперії одержує нових керівників. Дотеперішній шеф генерального штабу, генерал сер Джон Ділл, іде в відставку 25-го грудня, в 60-у річницю своїх народин. Він одержав ступінь фельдмаршала і буде губернатором у Бомбею. Його заступить генерал сер Аллен Брук, головнокомандуючий збройними силами метрополії.
Відкликання Корнвелла
Берлін, 20 листопада. Висланий до Єгіпту британський генерал Корнвелл, який мав провести об'єднання єгіпетських збройних сил із британськими, несподівано був відкликаний лондонським військовим міністерством. Правдоподібно через незначні успіхи в Єгіпті він має бути вжитий до інших завдань в Англії.
Всі контратаки большевиків відбиті
Берлін, 20 листопада. Завдяки непохитному бойовому духові німецьких військ та силі німецької зброї, також учора розбилися всі контратаки большевиків на німецькі позиції на східному фронті. У середньому відтинку большевики вчора пополудні провели бронетанкову атаку на одну місцевість, яку передтим здобули частини одної німецької дивізії. Атакуючі большевики потерпіли криваві втрати від німецького вогню і за короткий час утратили 27 бронемашин. Обслуга одної зенітної гармати холоднокровно допустила один 52-тонний танк на 80-метрову віддаль і знищила його. В районі іншої дивізії на тому самому відтинку німецькі бронемашини в понеділок наткнулися на большевицькі танки. В боях, які тривали до вчорашнього ранку, знищено дальших 23 бронемашини, в тому числі дві 52-тонні і п'ять 34-тонних. Пополудні в дальших боях на тому самому відтинку здобуто або знищено дальших 13 совєтських танків; у німецькі руки попало 14 гармат.
Фінське воєнне звідомлення
Берлін, 20 листопада. Фінське воєнне звідомлення говорить сьогодні про дальші пожвавлені дії артилерії на фронті Ганко. Фінська артилерія відповіла на ворожий вогонь і примусила совєтські батерії до мовчанки. На Карельському перешийку слаба перестрілка з обох сторін і дії розвідувальних частин.
З фронту над рікою Свір повідомляють про слабу перестрілку, за винятком відтинка Яндеда, де панувала дуже пожвавлена діяльність артилерії і гранатометів.
На південних відтинках фінського східного фронту фінські війська добилися місцевих успіхів. На північних відтинках становище далі без змін.
Фінські військовоморські сили повідомляють про незначний ворожий рух у Фінському заливі, а фінська авіяція повідомляє про продовжування бомбардування Мурманської залізної дороги на північ від Каргумакі.
Картки у Туреччині
Берлін, 20 листопада. У зв'язку з недостачею хліба в Туреччині турецька преса домагається заведення харчових карток. Першим кроком до цього мала б бути реєстрація запасів муки.
Неспокій в Індії
Берлін, 20 листопада. У всій Індії панує тривалий неспокій у зв'язку з долею політичних в'язнів, що мучаться в британських тюрмах. Цим був спонуканий англо-індійський уряд до видання нової, типово обманної заяви. А саме міністр внутрішніх справ сер Реджіналд Максвелл, заявив, що уряд Індії тепер не має змоги робити обіцянок в справі звільнення політичних в'язнів в Індії. На потіху він додав, що ціла справа в майбутньому буде дуже уважно розглядана, і вислід буде доброзичливо виконаний.
Ціле це крутійство індійці розуміють так, що їхні борці за волю ще довго матимуть нагоду в негідних людини тюрмах випробовувати "доброзичливість" британських варварів.
Недобитки з "Арк-Роял" прибули до Гібралтару
Берлін, 20 листопада. У Гібралтарі висадилися дальші 30 врятованих членів екіпажа затопленого британського авіяносця "Арк-Роял". Вони довго плавали по морі в гумових човнах, поки змогли дістатися до Гібралтару. 