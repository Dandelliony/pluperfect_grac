◦ ◦ ◦ ◦ ◦ ◦ ◦ ◦

Оперативне зведення Генерального Штабу РСЧА
28 вересня 1939 року.
Частини Червоної Армії продовжуючи просування до демаркаційної лінії, протягом 28 вересня вийшли на лінію: Граєво, Чижево, (на південний захід від Мазовецька 20 клм.), Межиріччя, Кренпець (на південний схід від м. Любліна 12 клм.), Кебрешин, Молодич (на північний захід від Любачева 15 клм.), Перемишль, Устржи (на південний схід від Перемишля 40 клм.).
Продовжуючи операції по ліквідації решток польських військ в Західній Білорусії і в Західній Україні, частини Червоної Армії роззброїли і взяли в полон 5 кавалерійських полків з 15 артилерійськими гарматами в районі Кружениці, крім того ліквідували останні групи польських частин.
Пошта, телеграф, телєфон, радіо міста Львова
Головний почтамт у м. Львові почав нормальну роботу. Вже завтра поштові філії будуть приймати від громадян листи, телеграми та продавати поштові марки.
Зараз ведуться роботи по упорядкуванню ліній зв'язку. Майно пошти, гроші, склади, збереглись. Всі службовці зв'язку — 1000 чоловік — вже працюють. 3000 телефонних номерів пущено в експлуатацію.
Радіостанція м. Львова приступила до роботи на другий день після приходу у місто військ Червоної Армії. Всі радіотрансляційні вузли західного воєвідства в найближчі дні приступлять до нормальної роботи.
На переферії приступили до ремонту всіх поштових і телефонних установ.
Предмети першої потреби для Західної України
В деяких містах Західної України відчувається нестача предметів першої потреби. За рішенням Уряду Радянських Соціалістичних Республік для Західної України в 3-денний строк буде відвантажено 10.000 тонн солі, 14.300 ящиків махорки, 10.000 ящиків сірників і 1.500 тонн гасу.
За повідомленням з Москви вчора вже почалася відправка в Західну Україну вищезазначених предметів першої потреби.  