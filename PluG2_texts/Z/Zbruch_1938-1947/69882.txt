◦ ◦ ◦ ◦

Верховне Командування Німецьких Збройних Сил повідомляє:
На Кавказі наступають дальше вперед німецькі і союзні війська, не зважаючи на завзятий ворожий спротив. Зенітна артилерія запалила в Керченській протоці один вантажний корабель. На Озівському морі потопили німецькі міноловні човни без власних втрат з одного ворожого з'єднання 2 панцерні, переважаючі артилерійським озброєнням совєтські сторожеві судна, примусили інші судна до повороту і захопили полонених.
На фронті Дону заломилися численні большевицькі спроби переправи через ріку. Летунство потопило на Волзі 3 вантажні кораблі і пошкодило один річковий пароплав.
На схід від В'язьми і біля Ржева розбито зосередженим вогнем всіх родів зброї і при успішній підтримці летунства вихідні становища ворожих військ. На інших становищах відкинено криваво совєтські наступи.
На південний схід від Ільменського озера знищено в непригожих бойових теренах ворожі сили, замкнені там від кількох днів. Ворожі наступи проти мостового причілка на Волхові і на оточувальному фронті біля Ленінграду були безуспішні.
У Фінському заливі потопили німецькі бойові літаки один ворожий міноловний човен і важко пошкодили один дальший. Фінське летунство потопило 19-го і 20-го серпня 2 совєтські підводні човни поцілами бомб.
Минулої ночі вели Совєти турбувальні налети на Ґенерал-Ґубернію і Східну Німеччину.
Цивільне населення Варшави мало деякі втрати, заподіяні скиненими бомбами. Окремі британські бойові літаки налетіли ніччю північно-німецьку прибережну область. Англійське летунство втратило вдень і вночі 9 літаків.
Німецькі бойові літаки бомбардували в ночі на 21 серпня знову воєнний порт Портсмут і заподіяли бомбовими поцілами важкого і найважчого калібру знищення і пожежі корабельних варстатів і в районі порту.
Ворожі втрати в часі спроби висадитися на побережжя Каналу 19 серпня зросло понад дотепер подані числа, а саме: на 2095 полонених, між «йми 617 ранених. Числа вбитих і потоплених не можна ще усталити.
Число ворожих літаків, застрілених в часі тих дій, зросло із 112 на 127. Власні втрати змаліли із 37 на 35 літаків.
Фінське летунство зістрілило дотепер понад 1000 ворожих літаків
ГЕЛЬСІНКІ, 21 серпня. — Фінська Головна Кватира подає загальний огляд діяльности фінського летунства від початку війни.
"Після успішних летунських боїв в останніх днях — число зістрілених нашим летунством ворожих літаків досягло і перейшло тисячку, а саме досягло 1.035. З цього — ловецькі літаки зістрілили 610 машин, наземна протилетунська оборона 417, фльота 6, а дві машини зістрілила піхота. Якщо до цього дорахувати напевно знищені або здобуті літаки, ворог втратив від початку війни найменше 1.089 літаків. Крім цього наше летунство атакувало успішно різні цілі на морі та на суші, завдало дошкульних втрат залізничому таборові ворога, затопило одну канонірку, 6 підводних човнів, 4 торпедовці та пошкодило важко інші кораблі, сторожеві човна та запорові бальони.
Італійське воєнне звідомлення
РИМ, 21 серпня. — З Головної Кватири Італійських Збройних Сил повідомляють:
На північному відтинку східного фронту намагався ворог перевести підступний напад, який одначе негайно зліквідовано. При відступі ворог залишив деяке число вбитих.
Підчас завзятих летунських боїв зістрілили італійські та німецькі ловецькі летуни 8 британських машин.
Одна з італійських машин не повернулася до своєї бази.
На остров Мальту переведено знову летунський налет спільними силами держав осі. Німецькі ловецькі летуни зістрілили в повітряних боях одного "Бофайгтера" та 6 "Спітфаєрів".
Новий шеф британського ґенерального штабу на Середньому Сході
СТОКГОЛЬМ, 21 серпня. Згідно з повідомленням аґенції Ройтера, ґенерал-майора Р. Л. Мекреррі іменовано шефом ґенерального штабу на Середньому ході на місце генерал-лейтенанта Т. В. Корбетта.
Заворушення в Індії
СТОКГОЛЬМ, 21 серпня. Англійське інформаційне бюро подало до відома, що звіти, які надходять а індійських осередків виявляють, що неспокої не припиняються. На захід від Доведарі вбито 5 індійців, підчас того, як англійська поліція стріляла до народних мас, які атакували англійську поліційну станицю. У Рамнаді індійське населення підпалило будинок суду та не хотіло розійтися, не зважаючи на гострі стріли поліції.
Як далі повідомляють, британська поліція перевела труси по домах в Калькуті, між іншим теж в бюрі бенґальського провінціонального виділу конґресу.
Наради в Каїрі рівночасно з нарадою в Москві
АНКАРА, 21 серпня. — У зв'язку зі звільненням ґенералів: Очінлека й Річі, в Єгипті стали відомими тепер подробиці нарад, які відбулися 17-го серпня в Каїрі. Як повідомлять з Анкари, ці наради проведено в головній кватирі Нагост у приявності Очінлека, Стовпа та провідних старшин північно-американської військової місії в Каїрі, як теж у приявності британського амбасадора Лямпсона та американського посла Кірка.
В парляментарних та урядових колах Каїру підкреслюють, що предметом нарад крім військових та політичних питань були теж окремі основні проблеми воєнного проводу аліянтів на Близькому Сході. В столиці Єгипту підносять факт, що ці наради відбувалися рівночасно з нарадами в Москві.
Анґлійські репресії. Син Ґандія арештований
СТОКГОЛЬМ, 21 серпня. — Ройтер повідомляє з Індії, що в середу арештовано сина Ґандія, Девагаса Ґандія. Син Ґандія. якого британці також кинули до тюрми, був директором часопису "Гіндустан Таймс", що вчора припинив свою діяльність. 