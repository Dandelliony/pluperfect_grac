Підготовка ювілейних видань Ів. Франка

У Львівській філії Інституту української літератури їм. Т. Г. Шевченка Академії наук УРСР йде велика наукова підготовка до ювілею Ів. Франка. Тут працюють над підготовкою ювілейних видань творів Івана Франка. Всього буде видано 25 томів. В них вперше будуть зібрані літературознавчі та критичні праці, які друкувалися Франком у різних журналах.
Професори В. Сімович і Я. Ярема закінчують наукову підготовку текстів поем та поезій Франка. Оповідання письменника підготовляють до друку також наукові працівники Радзикевич, Щурат, Деркач, Стефаник і інші. З Києва приїхала спеціальна бригада Академії наук, яка готуватиме переклади Франка з іноземних мов, його публіцистичні твори про Шевченка тощо.
Вже закінчується підготовка до друку перших п'яти томів ювілейного видання. До травня 1941 року вийдуть всі 25 томів.
Одночасно з цим наукові працівники розробляють різні теми, зв'язані з проблемами франкознавства. Ці праці будуть видані окремим збірником. Професор Я. Ярема готує тему: "Іван Франко і німецька поезія". Доцент Гуфельд підготовляє наукову роботу: "Франко як літературний критик". Наукові робітники Інституту Деркач і Лужницький працюють над темами: "Франко і Леся Українка" і "Франко як драматург". Розробці літературної спадщини великого письменника-революціонера багато часу приділяє академік М. С. Возняк. 