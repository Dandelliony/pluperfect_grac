Заборона наліплювати афіші на домах. — Підпалюють українські кооперативи. — 60% католиків і 40% євангеликів.

Заборона наліплювати афіші на домах. Городське староство у Львові видало розпорядок того змісту, що з нагоди виборів не вільно наліплювати аґітаційних відозв на мурах домів ні виписувати на мурах домів виборчих гасел товстою фарбою, якої не можна змити. За це будуть карати не цих, що будуть наліплювати, але і тих, що будуть давати такі вказівки.
Підпалюють українські кооперативи. “Невідомі” людці підпалюють від якогось часу українські кооперативи в яворівському повіті. І так у ночі з 23. На 24. липня ц. р. згорів кооперативний дім у Мужиловичах. В ночі з 6. На 7. серпня ц. р. відпалено дім кооперативи “Єдність” в Черчику. Тепер згоріла крамниця кооперативи “Гаразд” у Грушові враз з домом кружка “Сільського Господаря” в ночі з 13. На 14. вересня ц. р. У всіх випадках стверджено підпал, але лише в Черчику найдено палія, всі інші і на далі залишилися “невловимі”. (“У. С.”)
60% католиків і 40% євангеликів. Населення фриштацького і тушинського повіту, що їх Польща дістала без плебісциту від ЧСР, має 227.000 мешканців, з того 60% католиків і 40% євангеліків. Є теж кілька парохій т. зв. “чеського національного костела” (гусити або т. зв. церковні брати). 