◦ ◦ ◦ ◦ ◦ ◦ ◦

Шведська реакція не вгамовується
СТОКГОЛЬМ, (ТАРС). Радянсько-фінляндський мирний договір завдав серйозної поразки планам паліїв війни на півночі Європи. Виконуючи волю своїх хазяїв, шведська реакція негайно після укладення радянсько-фінляндського мирного договору розгорнула нову шалену кампанію, спрямовану на підрив нейтралітету Скандінавії. На цей раз прапором, навколо якого об'єднались всі сили скандінавської реакції, став так званий "оборонний союз" Швеції, Норвегії і Фінляндії. Свою кампанію шведські реакціонери проводять під лозунгом "перегляду самих основ всієї шведської і норвежської політики", тобто відмови від політики нейтралітету.
Досить звернутися до "джерел" плану створення цього "оборонного союзу", щоб переконатися, що в цій "ідеї" нема нічого нового. Ті самі сили, які провокували скандінавські країни на війну, продовжують діяти в тому ж напрямі, проповідуючи так званий "оборонний союз". "Ті, хто старався розширити війну, — пише норвезька газета "Арбейдерен", — є тепер найбільш агресивними захисниками укладення оборонного союзу. Вони не приховують, що цей союз спрямований проти СРСР".
Тільки цими днями в Стокгольмі в найбільшому залі "Аудіторіум" відбувся мітинг, на якому виступили лідери "активістського" руху в Швеції — відомий Хеглунд, генерал Окерман і інші. В той час, як Хеглунд "обґрунтовував" необхідність створення "оборонного союзу" з політичної точки зору, представники реакційної частини шведської вояччини опинились на воєнній стороні питання.
В своїй мерзенній, повній антирадянських вихваток, промові Хеглунд всіляко вправлявся в доказах необхідності покінчити з нейтралітетом Швеції. На цьому мітингу відбулось своє рідне братання між реакційною частиною вояччини і групою Хеглунда. Бравий генерал Окерман в піднесеному тоні віддав належне провокаторові Хеглунду, гордо заявивши, що "його старий противник стоїть поруч з ним на одній трибуні і символізує ідею єдності перед загальною небезпекою". Генерал прямо вимагав посилення терору проти революційних організацій, розправи з політичними противниками, невгодними вояччині, збільшення асигнувань на шведську армію.
Яскріє світло на всю шумиху, підняту навколо "оборонного союзу" проливає той факт, що одним з "програмних" документів, які обгрунтовують "необхідність" цього союзу, фігурує книжечка генерал-майора Юнга, тепер начальника генерального штабу шведської армії, видана в 1930 році. В цій книжечці Юнг ще в 1930 році сформулював "програму" об'єднання північних країн для боротьби проти Радянського Союзу.
Проте, вся ця свистопляска "активістів" викликає протести мас і серйозні заперечення осіб, заклопотаних збереженням миру і і нейтралітету Швеції. Цими днями шведський міністр шляхів сполучення ліберал Андерсон в своїй промові в місті Мура заявив, що активістська преса не відбиває справжніх настроїв шведської громадськості. "Те, що проповідувалось в останні дні в пресі, — заявив він, — не є показовим. Не можна сказати, що газети відбивають громадську думку навіть в тому разі, коли вони стараються вплинути на неї".
В ряді газет також висловлюються протести проти провокаційної лінії паліїв війни. "Скандінавське співробітництво, — пише ліберальна газета "Дагбладет", — в останні роки було спрямоване проти війни. Ніякого воєнного союзу між Норвегією і іншими скандінавськими країнами не було. Він нам не потрібний і в майбутньому". Виступаючи проти переговорів про укладення так званого "оборонного союзу", газета називає такий союз "грою з вогнем". "Ідея оборонного союзу, — продовжує газета, має багато противників. Такий оборонний союз може заставити Норвегію озброїтись у більшому розмірі, ніж насправді вимагає її оборона. Проти цього заперечує більшість народу".
"Результатом такого союзу", — пише газета "Арбейдерен", — буде шалена гонка озброєнь за рахунок дальшого зниження життєвого рівня трудящих. Будуть рішуче урізані демократичні права і значно посилена небезпека втягнення нашої країни у війну". "Якщо норвежський уряд і парламент виступлять за оборонний союз з Швецією і Фінляндією, то це означає порушення політики нейтралітету", — пише газета "Арбейдербладет".
На думку газети "Ню даг", "активісти" стараються розивати ідею реваншу в формі "оборонного союзу" проти СРСР. "Але фінський народ, — заявляє газета, — не піде на цю вудочку. Фінляндія, як і Швеція, заінтересована в установленні тісного зв'язку з Радянським Союзом, щоб забезпечити свою благополучність. Треба бути пильними, щоб агентура паліїв війни не спробувала іншими шляхами досягти своєї мети. Зовнішньополітичний курс повинен бути курсом миру, незалежності і благополучності шведського народу". 