Про заборону колгоспам, колгоспникам і одноосібним господарствам

продажу і обміну зерна, борошна та печеного хліба до виконання плану здачі зерна державі з урожаю 1944 року Постанова Рада Народних Комісарів Української РСР   Відповідно до постанови Раднаркому Союзу РСР від 24 вересня 1943 року №1040, з метою попередження фактів злочинного розбазарювання хліба, призначеного для здачі державі, Рада Народних Комісарів Української РСР постановляє:   1. Заборонити колгоспам, колгоспникам і одноосібним господарствам в Київській, Чернігівській, Житомирській, Вінницькій, Кам'янець-Подільській, Сумській, Полтавській, Харківській, Ворошиловградській, Сталінській, Дніпропетровській, Запорізьській, Кіровоградській, Миколаївській, Одеській і Херсонській областях продаж і обмін зерна, борошна та печеного хліба до виконання планів здачі хліба державі.   2. Встановити, що продаж колгоспами, колгоспниками і одноосібними господарствами хліба може провадитись тільки з дозволу Раднаркому УРСР після виконання, по кожній зокрема області в цілому, встановленого для них плану здачі державі зерна (обов'язкова поставка, хлібний фонд Червоній Армії, повернення позик, натуроплата за роботи МТС, а також засипки колгоспами насіннєвих і мінімальних фуражних фондів.   3. Голів колгоспів та інших службових осіб за невиконання цієї постанови притягати до суворої відповідальності.   На колгоспників і одноосібників, винних у незаконній торгівлі хлібом, на перший раз накладати штраф в розмірі 300 крб, а при повторному порушенні притягати до судової відповідальності.   Незаконно продавані продукти відбирати та передавати органам Наркомзагу.   4. Зобов'язати виконкоми обласних Рад депутатів трудящих прийняти, відповідно до цієї постанови, обов'язкове рішення та оголосити його в місцевій пресі.   5. Виконкомам обласних рад, районних, міських Рад депутатів трудящих та органам міліції встановити нагляд за виконанням цієї постанови.   Голова Ради Народних Комісарів Української РСР М. Хрущов. Заступник Керуючого Справами РНК. УРСР І. Джигомон.   Вільна Україна 