Авторський вечір поета-орденоносця В. Сосюри

В цьому році вся радянська літературна громадськість відзначатиме 20-ти літній ювілей літературної праці видатного поета-орденоносця Володимира Сосюри. Користуючись з нагоди перебування В. Сосюри у Львові, клуб письменників організував авторський вечір поета.
На вечір зібралось багато українських, польських, єврейських письменників і художників, серед яких були академіки — депутат Верховної Ради СРСР К. Й. Студинський і депутат Верховної Ради УРСР М. С. Возняк. Голова оргкомітету письменників О. Десняк розповів на вечорі про творчість В. Сосюри і широку популярність його віршів серед трудящих СРСР. Присутній поет зачитав ряд своїх творів: перший свій вірш "Відплата", надрукований в травні 1920 року в газеті "Одеський Комуніст", кілька фрагментів з поеми "Червона зима", пролог до поеми "Іван Франко" та ряд ліричних віршів.
Вечір пройшов в дружній атмосфері. 