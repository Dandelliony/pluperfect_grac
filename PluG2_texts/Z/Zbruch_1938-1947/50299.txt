◦ ◦ ◦ ◦ ◦ ◦ ◦

Виступ Черчілля в палаті громад
ЛОНДОН, 10. (ТАРС). Агентство Рейтер повідомляє, що вчора прем'єр Черчілль виступив у палаті громад з оглядом воєнного становища.
Черчілль вимітив, що втрата Бенгазі і виступ у Кіренаіці відчутні для Англії, головним чином у зв'язку з втратою дуже цінних воєнно-повітряних баз навколо Бенгазі. Нам, сказав Черчілль, слід було припинити свій початковий наступ біля Тобрука і на ньому поки задовольнитися. Проте розгром італьянської армії дав нам можливість захопити без особливих труднощів і без серйозних втрат значну територію, а наше командування вважало це доцільним. Перекидання німецьких військово-повітряних сил і бронетанкових частин з Італії і Сіцілії в Тріполі почалося ще до зайняття англійцями Бенгазі. Тепер, коли німці використовують свої бронетанкові сили в Кіренаіці, сказав Черчілль, ми повинні бути готові до впертої і запеклої боротьби не тільки для оборони Кіренаіки, а й для оборони Єгіпта. Розгром італьянців в Ерітреї, Абіссінії, в Британському і Італьянському Сомалі звільняє поступово дуже значні сили і велику кількість транспорту, які ми можемо перекинути для підкріплення Нільської армії.
Черчіль повідомив далі про зайняття англійцями Асмафи і Массауа в Ерітреї, про очищення Червоного моря від кораблів противника, а також про зайняття Аддіс-Абеби. Сад чекати, сказав він, цілковитого розгрому або захоплення всіх італьянських сил в Абіссінії, що полегшить англійські операції на інших фронтах.
Перейшовши до подій на Балканах, Черчілль відмітив, що Німеччина протягом ряду місяців неухильно нагромаджувала в Угорщині, Румунії і Болгарії бронетанкові і мотомеханізовані дивізії, а також авіацію. До того часу, поки Греція не зазнала нападу з боку Італії, сказав Черчілль, вона додержувала найсуворіший нейтралітет, і англійці не мали з греками угод воєнного характеру. Лише після того, як греки вирішили у відповідь на напад захищатися і звернулися до Англії по допомогу, Англія уклала воєнний союз з Грецією і почала перекидати туди значні англійські імперські сили.
Говорячи про події в Югославії, Черчілль вимітив, що величезні німецькі бронетанкові сили почали просування на захід, в Південну Сербію, тоді як інші німецькі сили були кинуті на територію Греції, де вони відразу ж натрапили на сильний опір і зазнали немало жертв в результаті відсічі з боку грецької армії. Англійські імперські війська досі ще не брали участі в боях.
Переходячи до англо-французських відносин, Черчілль вітав заяву Петена про те, що Франція ніколи не виступить проти своїх колишніх союзників. Ми дозволили, продовжує Черчілль, пропуск дуже значної кількості продовольства у Францію. Проте, заявив він, якщо воєнні матеріали надходять через Францію в розпорядження німецької армії, то ми змушені, рискуючи навіть вступати в сутички з французькими воєнними кораблями, здійснити наші права.
Черчіль відмітив помітне поліпшення співвідношення між англійськими і німецькими військово-повітряними силами, збільшення чисельності і бойової могутності англійської бомбардувальної авіації, а також помітне збільшення потужності і розмірів бомб. Значно поліпшується також засоби боротьби з німецькими літаками, що роблять нальоти на британські острови.
Говорячи про втрати торгового флоту, Черчілль сказав: тоннажність англійських суден, що загинули з початку війни, становить близько 4 млн. тонн. А одержала Англія за цей період понад 3 міліони тонн. Ми значно розгортаємо будівництво торгових суден і робимо все можливе, щоб прискорити оборот наших торгових суден. Проте єдиним засобом пережити 1942 рік без серйозного ослаблення наших воєнних зусиль є гігантське будівництво торгового флоту в США — будівництво приблизно таких масштабів, які були досягнуті в 1918 році. Ми маємо запевнення в тому, що в майбутньому році кілька міліонів тонн нових американських суден буде використано для спільної боротьби. Черчілль повідомив, що США передали Англії 10 американських сторожових швидкохідних катерів, що прекрасно озброєні і мають великий радіус дії. Черчілль висловив надію, що Ірландія надасть Англії аеродроми і воєнно-морські бази.
Було б дуже рисковано пророкувати, продовжував Черчіль, в якому напрямі Німеччина використає свою воєнну машину в ньому році. Вона може в перший-ліпший момент спробувати вторгнутися на наші острови. Наприкінці Черчілль висловив надію, що коли Англія виграє бій за Атлантику і коли їй буде забезпечений постійний приплив американської зброї, то вона здобуде перемогу.
Угода про створення американських авіабаз в Гренландії
ВАШІНГТОН, 11. (ТАРС). Офіціально оголошено, що Рузвельт і датський посланик в США Кауфман услали угоду про збудування авіабаз і інших оборонних споруд в Гренландії. Оголошено також, що на Гренландію поширюється доктрина Монрое.
Державний департамент США опублікував текст угоди про збудування американських авіабаз і інших оборонних споруд в Гренландії.
Секретар Рузвельта Ерлі заявив представникам преси, що США захищатимуть Гренландію і інші іноземні володіння в західній півкулі, в тому числі і Канаду, проти нападу. Ерлі підкреслив, що США діють у відповідності з доктриною Монрое.
Повідомлення італьянського командування про втрати за березень
РИМ, 11. (ТАРС). Агентство Стефані передає повідомлення італьянського командування про втрати в березні, куди включені також відомості, які не ввійшли в попередній список.
За цими даними, на грецькому фронті: вбито — 3.102, поранено — 6.031, пропали без вісті — 7.483 чоловіки. В Північній Африці: вбито 58, поранено 128, пропали без вісті — 24.088 чоловік. У Східній Африці: вбито — 150, поранено — 383, пропали без вісті — 645 чоловік. Військово-морський флот: вбито — 48, поранено 104, пропали без вісті — 641 чоловік. Авіація: вбито — 33, поранено — 44, пропали без вісті — 298 чоловік.
Перекидання літаків з США в Англію
НЬЮ-ЙОРК, 11. (ТАРС). Агентство Ассошіейтед Пресс повідомляє, що в Нью-Йорк прибули 18 американських льотчиків, які пілотували американські літаки з Каліфорнії на Бермудські острови. Вони заявили, що за останні кілька місяців на Бермудські острови з США прибувало в середньому по 4 літаки на тиждень. За їх словами, на Бермудських островах є достатнє число англійських льотчиків для пілотування літаків в Англію. Зараз організуються додаткові льотні команди для пілотування літаків з Каліфорнії на Бермудські острови. 