◦ ◦ ◦ ◦ ◦

Адміністративний поділ дистрикту Галичина. Повіти й округи (Крайзе і Бецірке). Адміністративний поділ Галичини на повіти (Крайзе) і на округи (Бецірке) вже устійнений. Подаємо його в той спосіб, що вперед подаємо повіт, а за ним. у дужках округи: Бережани (Бережани, Бучач, Підгайці); Городенка (Городенка, Товмач); Городок (Городок, Яворів); Дрогобич (Дрогобич); Золочів (Броди, Золочів, Перемишляни); Калуш (Долина, Калуш); Камінка Стр. (Камінка Стр., Радехів, Сокаль); Коломия (Коломия, Косів, Снятин); Львів-місто (дільниці: німецька, українсько-польська, жидівська); Львів-повіт (Бібрка, Жовква, Львів-повіт); Рава Руська (Любачів, Рава Руська); Самбір (Самбір, Турка); Станиславів (Делятин, Надвірна, Рогатин, Станиславів); Судова Вишня (Мостиська, Рудки, Судова Вишня); Стрий (Жидачів, Стрий, Ходорів); Тернопіль (Скалат, Тернопіль, Теребовля, Збараж, Зборів).
Нові назви вулиць. В дальшому перейменуванні львівських вулиць: вулицю Фредри назвали Гіршгассе, вул. Падеревського — Сенаторштр., вул. Кубалі — Екштр., вул. Лозинського — Тульпенштр. Перейменували теж вулицю Панську (Пілсудського) на Гауптштрассе.
Львівські Бровари. Продукція пива у Львівських Броварах багато збільшилась. Бровари відпускають пиво для вояків теж у дальших районах, як Вінниця, Київ, ба навіть на фронт.
Знакування шляхотних металів. Дня 29 IX ц. р. Господарський Виділ при Губернаторі Дистрикту Галичина видав такий розпорядок про нове знакування виробів зі шляхотних металів, які мають совєтське знакування: "У зв'язку з розпорядком про заборону вживати далі совєтських стемплевих знаів і т. п. заряджую, що всі предмети зі шляхотних металів з совєтським знакуванням, які є в торгівлі, треба до 15 ХІІ. 1941 р. пред'явити Урядові Проби у Львові, вул. Гротгера 4. щоб перестемплювати їх знаками, які обов’язують у Ген.-Губернаторстві. Ці предмети, що будуть пред'явлені до 15 XII. 1941, перестемплюється безплатно. Зате предмети, що їх після речинця знайдеться при контролі без нових знаків, будуть сконфісковані. Цей розпорядок не відноситься до предметів, яких уживають приватні особи.
Крамниці з музичним приладдям. Щоб заспокоїти потреби музичного життя, повстало у Львові багато крамниць, які продають та направляють музичні інструменти та знаряддя. Про розвій музичної культури дбають інші крамниці, які мають на складах ноти та підручники з теорії музики. "Державний склад нот" переводить тепер ліквідацію старих засобів нот і береться за реорганізацію підприємства на нових основах, щоб поширити свою діяльність та заспокоїти потреби й вимоги музичної культури громадянства.
Помер на вулиці. На вулиці Академічній 26-літній Володимир Махола помер затроєний алькоголем. Рано знайшли його тіло та відставили до трупарні. 