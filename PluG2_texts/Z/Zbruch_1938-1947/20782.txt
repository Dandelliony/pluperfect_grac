Звідки їх стільки взялося?

Із локального львівського бюлєтину ПАТ-а довідуємося, що оноді відбулись у Львові вибори до виділу "Союзу "русских" журналістів" (по польськи він зветься "Звйонзек дзєннікаржи Рускіх"). До виділу ввійшли: М. Цебринський, Корнель Ганасевич, д-р С. Ґоріячко, Мацейовський, Марко, Сірко-Білинський і м-р Світич. Головою став Цебринський, про якого вперше довідуємося, що він — журналіст. Але правдивою ревеляцією є вістка, що той "союз" має аж 41 членів! Звідки набралось аж стільки "русских" журналістів?! Адже виходить один невеликий анемічний москвофільській щоденник (невідомо для яких читачів) та один тижневик, у краю не було кого взяти до редакції того тижневика, тому аж із Вильна виписали професійного журналіста-росіянина, — аж тут раптом — 41 люда! Це більше ніж Секція українських журналістів у ТОПІЖ-і, та майже стільки, що Синдикат львівських журналістів! Коли б так щедро розділювати титул "журналіста" та "редактора", як у москвофілів, то таких "журналістів" були б у нас хіба тисячі, а у світі міліони! "Журналістами" стали у москвофілів мабуть усі ті, що колинебудь щонебудь написали за ввесь час істнування "Русского Голоса" та "Землі і Волі", всі "дєятєлі", які колинебудь з краю написали туди дописі!
Дивуємося, що деякі справді професіонали-журналісти серед москвофілів (їх можна порахувати на пальцях одної руки) потурають такій комедії. 