◦ ◦ ◦ ◦

Верховне Командування Німецьких Збройних Сил повідомляє:
У Кавказькому районі тривають запеклі бої за сильно укріплені гірські становища.
У Сталінграді вдерлись наступальні відділи, підтримані з'єднаннями летунства, кількома ударними клинами дальше в північну частину міста. Великі сили ворожої піхоти та танків, що заатакували північне заставне становище, відкинено протинаступом із важкими кривавими втратами для них і знищено 98 танків переважно анґлійського й американського походження. В цих боях визначився знову незвичайною хоробрістю один танковий відділ. Цей відділ замкнув уже в останніх днях серпня скорими ударами від Дону аж до Волги рух на ріці, проломив сполуку Сталінграду з північчю, на захід від Волги та наладнав передумовини для наступу на сам Сталінград. У дуже важких, тижнями триваючих оборонних боях удержав він важливе заставне становище перед далекопереважаючими ворожими силами.
Летунство атакувало днем і ніччю залізничі шляхи у запіллю в районі долішнього та середнього бігу Волги, як теж у районі Москви.
На північний захід від Воронежа втратив ворог у даремних наступах на відтинку одної дивізії 25 танків.
Біля Ржева власні наступальні дії довели до місцевого поліпшення становищ, хоч і був завзятий ворожий спротив. Артилерійський вогонь і летунство розбили ворожі з'єднання так, що не дійшло зовсім до наміреного наступу.
У бездоріжних лісових теренах поза середнім фронтовим відтинком, німецькі й мадярські з'єднання зігнали разом і знищили сильні банди. При невеликих власних втратах втратив ворог 1026 убитих і 1. 218 полонених, як теж велику кількість важкої й легкої зброї.
На північному фронтовому відтинку замкнено великі ворожі сили та відбито протинаступи, що мали їх відтяжити.
В Єгипті відділи німецької й італійської танкової армії відкинули британський наступ, піддержаний нагальною артилерійською підготовою, знищили деяке число танків і взяли 200 полонених.
У Суецькому заливі бойові літаки пошкодили важко один великий торговельний корабель.
Підчас денних налетів поодиноких британських бомбовиків на побережжя Каналу та підчас нічних турбувальних налетів на смугу Північного Моря, збито 4 ворожі літаки.
Німецькі літаки бомбардували за дня залізничі споруди та заводи зброєневого промислу, як теж воєнні цілі в різних місцевостях на півдні й південному сході Анґлії.
Перед гирлом ріки Оріноко, в морській смузі Фрітавн, перед Новою Фінляндією та по середині північної частини Атлянтійського океану, німецькі підводні човни затопили 12 ворожих торговельних кораблів у 54.000 брт. Цим робом затопили наші підводні човни в місяці вересні 126 кораблів у 769.200 брт. і перевищили дотеперішній місячний найвищий успіх, здобутий у травні 1942 року.
Ще 14 торговельних кораблів пошкоджено торпедами.
У боротьбі проти ворожої воєнної фльоти над- і підводні бойові сили, затопили 6 есмінців, 2 помічні крейсери, З швидкі човни. 3 есмінці та багато швидких човнів знищено. Здобуто один швидкий човен.
У тому самому часі німецьке летунство знищило 35 торговельних кораблів у 242.500 брт. і пошкодило ще 8 торговельних кораблів.
З ворожих воєнних морських сил затопило летунство один крейсер і при співдіянні прибережних батерій затопило 5 есмінців, багато зброєневих кораблів, один сторожевий човен і велике число моторових, торпедних човнів, як теж всякого роду човни для висадки. Цим втратила британсько-американська плавба у вересні лиш унаслідок німецьких воєнних дій 161 кораблів у 1,011.700 брт. Ще 22 кораблі пошкоджено. 