◦ ◦ ◦ ◦ ◦ ◦ ◦

Бомбардування Бельфасту
БЕРЛІН 6. V. — Головне Командування німецьких збройних сил подає:
Сильні ескадри німецьких боєвих літаків перевели минулої ночі успішну атаку на важну пристань Бельфаст у північній Ірляндії. Завважено сильні вибухи й великі пожежі, особливо серед обєктів воєнного летунського промислу та в корабельних варстатах Вікерса-Арнстронґа. Згоріли 4 кораблі у пристані. Інші ескадри боєвих літаків обкидали бомбами корабельні варстати анґлійської воєнної фльоти й заведення харчевого промислу в Беров і Форнес, що лежать здовж західнього анґлійського побережжя, та влучно поцілили бомбами важні воєнні обєкти минулої ночі в районі ріки Мерсей, де вибухли пожежі. Дальші летунські атаки спрямовано на заведення воєнного промислу в околиці Гатлепулю та на портові обєкти в Айпсвич і Плімавт.
В морському районі довкола Анґлії боєві літаки затопили 4 торговельні кораблі загальної містоти 21.000 тон і один контр-торпедовець. Крім того вони ушкодили поважно бомбами 5 інших великих торговельних кораблів. Боєві літаки налетіли на летовище Менстон у південно-східній Анґлії. Знищено кілька літаків на землі та спричинено вибух пожеж у сховах і маґазинах погінних матеріялів.
На терені Північної Африки розбито приготування до анґлійських протинаступів під Тобруком артилєрійським вогнем.
Воєнна фльота разом з дунайською фльотилею очистила Дунай з мін і забезпечила плавбу по Дунаю.
Ворог не налітав на терени Великонімеччини.
Бої в Іраку
Всі нафтопроводи в руках іраканських військ.
В Іраку проголошено загальну мобілізацію всіх родів зброї, при чому пороблено всі заходи для повної забезпеки перед саботажами анґлійських аґентів. Премієр міністрів Ель Кайляні виголосив промову, в якій, між іншим, подякував народові за його дисципліну, а війську за героїчну поставу.
З Баґдаду подають, що в Іраку є тепер три боєві фронти. Перший біля Габбанії, летовища віддаленого 5 км. від Баґдаду, над озером тієї самої назви. Тут мають анґлійці 80 літаків і тисячу вояків, що бороняться у провізоричних полевих окопах. Вони окружені з усіх сторін.
Другий відтинок фронту тягнеться від Басри до летовища Йсаіба та опісля до границь емірату Ковейт, обсадженого анґлійцями. Минулої середи прийшло тут до першого зудару і тут саме перейшло багато індійців з анґлійських частин до іраканців.
Третій фронт — це партизанські бої в західній пустині біля форту Рутба, здовж трансйорданської границі.
Під Басрою окружування анґлійських відділів, що тут висіли на сушу, затіснюється з кожною годиною без помітного спротиву: анґлійці розчислюють на те, що іраканці підсунуться ближче під гарматний засяг анґлійських боєвих кораблів у пристані. Індійці постійно перебігають з анґлійських частин до іраканців.
Завзяті бої йдуть саме тепер на першому відтинку, під Баґдадом, довкола летовища Габбанії. Анґлійські літаки бомбардували позиції під Гарфаром та Рашідом, при чому поцілили в Рашіді полеву лікарню. Іраканцям вдалося спалити анґлійські резервуари пальних матеріялів в Габбанії.
Іраканське боєве звідомлення подає, що всі нафтові копальні та нафтопроводи в руках іраканських військ. Заклики Абдуль Ілляга, що втік до Амман та через єрусалимське радіо закликає арабів вступати до анґлійської армії, не найшли ніяких відгуків. Араби, замість проливати братню кров, солідарно йдуть проти Анґлії. Також продираються гуртами арабські загони з інших арабських країв, щоби вступати в ряди іраканців.
Великий єрусалимський муфті, що перебував на еміґрації в Баґдаді, видав до єрусалимських арабів, як їхній зверхник, заклик до бою з анґлійцями.
Криваві сутички в Палестині
БЕЙРУТ, 6. V. — В Палестині вибухли заворушення арабського населення проти жидів. Кілька визначних сіоністів увязнено. В деяких сторонах краю дійшло до кривавих заворушень. До цього причинилися в значній мірі події на Балканах і в Іраку.
Заклик премієра Іраку
ШВАЙЦ. БЕРН, 6. V. — Як подає Авас з Баґдаду, премієр Іраку виголосив радіопромову. Він висловив признання народові, старшинам і воякам Іраку за докази любови до батьківщини в перших днях боїв. Нарід, що має таку хоробру армію, не може пропасти. Уряд і цілий іракський нарід рішені зробити все для оборони краю. В цілому Іраку відбуваються маніфестації з честь уряду. В неділю ранком перелетіли вперше анґлійські літаки над Баґдадом і скинули бомби. Зістрілено один анґлійський літак типу Велінґтон.
Бомбардування Мальти й Тобруку
РИМ, 6. V. — Головне Командування Італійської Армії подає:
Вночі з 3. на 4. ц. м. сильні ескадри німецького летунського корпусу збомбардували успішно морські й летунські бази на острові Мальті, де спричинили пожежі, вибухи й важкі втрати серед важних військових обєктів. У повітряних боях над Мальтою дня 4. ц. м. німецькі літаки зістрілили 2 ворожі ловецькі літаки.
У Східній Африці італійські акції під Тобруком розвиваються успішно. Летунство збомбардувало укріплення Тобруку.
У Східній Африці італійські частини на відтинку Аляджі відперли ворожу атаку, завдаючи ворогові поважні втрати. Серед убитих анґлійських вояків найдено багато жидів з Палестини.
Перші успіхи іракських військ
ШВАЙЦ. БЕРН, 6. V. — З Баґдаду повідомляють, що на летовищі в Габанії знищено на землі 6 анґлійських літаків. Іракські летуни обкидали бомбами летовище Габанія. Також артилєрія обстрілювала це летовище. Загалом знищено 26 анґлійських літаків. Змоторизований анґлійський відділ намагався зайняти форт Рудба з летовищем, та його відбили з втратами. На полі бою ворог залишив кілька знищених повзів.
Іракські війська перетяли нафтопроводи, що лучать Керекук з Гайфою. Ними перепливала нафтова ропа для анґлійської середземноморської фльоти.
Іракський премієр, Рашид Алі ель Кайляні, виїхав на фронт до вояків, що беруть участь у боях.
Провінцію Любляну, як складову частину Італії, створено зі здобутих словінських теренів.
В Копенгазі відкрили 4. травня в салі данського Національного Музею Німецький Науковий Інститут.
В Гельсінках відкрито 4. травня на запросини фінського міністра освіти виставу німецької книжки під гаслом "Книжки пишуть історію".
У Бразилії катастрофальний хмаролім спричинив велику повінь.
Син італійського маршала Бадолія, Паольо, погиб геройською смертю в північній Африці, як поручник летунства.
Ібн Савд збирає свої війська на південний границі Трансйорданії в околиці Акаби.
Рузвелт зажадав від конґресу 3 і пів міліярда долярів на дозброєння.
Мін. Рібентроп прийняв новоіменованого хорватського посла д-ра Брака Бенцона.
Болгарський премієр, проф. Філов, міністер внутр. справ Ґабровський і міністер залізниць Ґороннов відвідали звільнені македонські терени, Скоплє, Велєс і інші міста, де їх населення вітало з захопленням.
Син Рузвелта пережив у Чункіні важку атаку японських бомбовиків. Він покинув уже Чункін і відлетів у напрямі Ранґуну. Звідти має відлетіти до Каїра, де має бути військовим обсерватором.
Ірак може змобілізувати кількасот тисяч вояків.
На Креті панує велике огірчення населення на анґлійських вояків, що в великому числі опинялися на цьому острові. Крета не приготована прохарчувати таке велике число людей.
Німецькі ловецькі літаки підчас атаки на південну Анґлію 5. травня зістрілили 2 анґлійські літаки.
Ірак вдержав доплив нафтової ропи до Гайфи в Палестині. 