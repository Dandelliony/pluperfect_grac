◦ ◦ ◦ ◦ ◦ ◦ ◦ ◦ ◦ ◦

Мадярщина заняла Карпатську Україну з огляду на ріки..
Заява реґента Гортія.
Як подають мадярські радіовисильні, реґент Горті заложив ось яку заяву на тему Карпатської України:
Поворот Карпатської України до Мадярщини — це було життєве питання. Карпатська Україна здебільша покрита лісами. Населення живе і деревного промислу, тому є небезпека, що карпатські ліси винищаться. Якби не стало карпатських лісів, карпатські ріки й потоки, що засилюють водою Тису, висохли би; не стало б води і в Тисі. Мадярщина замінилась би на пустиню. Зате в часі, коли тають сніги, маси води, не спинені деревами, виповнюють ріки поза береги. Майже що року на весну Мадярщину навіщують небезпечні повені, що зривають шляхи та забагнюють терен; тереном такої повені є саме тепер північна Мадярщина. За такий стан відповідають чехи, які по хижацьки експльоатували карпатоукраїнські ліси.
Словаччина приняла мадярські домагання.
У понеділок остаточно визначать новий кордон між Карпатською Україною та Словаччиною.
Будапештенська радіовисильня повідомляє:
В четвер перервано мадярсько-словацькі переговори, бо словацька делєґація зареаґувала на мадярські вимоги домаганням до деяких мадярський територій; мадярська делєґація відкинула ці домагання з місця.
У пятницю в год. 12. почалося спільне засідання обох делєґацій в будинку мадярського міністерства закорд. справ. В год. 17. почалися переговори експертів, які у загальному погодилися що до майбутнього розмежування між Карпатською Україною і Словаччиною. В понеділок експерти викінчать працю та врисують на мапу новий кордон з подробицями.
Перед стрічею міністра Бека з міністром Бонне.
ПАРИЖ ПАТ. Французьке міністерство закордонних справ видало 31. ц. м. такий комунікат:
У звязку зі запроєктованою візитою мін. Бека у Льондоні, з ініціятиви франц. уряду розглянено можливість його стрічі з мін. Бонне. Дата тої стрічі ще не устійнена.
Німецька господарська експансія Швеції?
СТОКГОЛЬМ ПАТ. Тутешні офіційні кола рішучо заперечують поголоску, немовби Німеччина домагалася монополю на шведську залізну руду. З німецького боку не було ніякого демаршу в цій справі. 