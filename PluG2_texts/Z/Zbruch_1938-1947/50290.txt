◦ ◦ ◦ ◦ ◦ ◦ ◦

Будинок вчених. В шести філіалах інститутів Академії наук УРСР та у 8 вищих учбових закладах Львова працює близько 1500 наукових працівників: академіків, професорів, доцентів і т. д. Партія і уряд дбають про те, щоб для їх наукової роботи, культурного відпочинку створити сприятливі умови. Для цього, за рішенням ЦК спілки працівників вищої школи, у Львові створюється Будинок вчених. Під цей заклад відведено один з кращих будинків по вулиці Міцкевича. В ньому йде тепер капітальний ремонт і обладнання. Будинок художньо і архітектурно оформляється.
Наукова поїздка студентів у Москву. Студенти п'ятого курсу архітектурного факультету Львівського політехнічного інституту повернулися з одномісячної наукової поїздки по Радянському Союзу. 24 студенти були в Києві, Москві, Ленінграді. Найдовше вони побували в Москві, де знайомилися з багатющою скарбницею пам'яток культури і архітектури столиці нашої батьківщини. З особливим зацікавленням вивчали архітектуру періоду соціалізму, слухали лекції професорів Академії архітектури і т. ін. Студенти відвідали музеї і театри Москви і відпочивали в прекрасному Будинку відпочинку архітекторів в Суханові під Москвою.
Реферати молодих літераторів. На початку березня у Львівському педагогічному інституті при кафедрі російської мови і літератури організувався літературний гурток. За короткий час члени гуртка провели розробку окремих тем. Так, студенти А. Левіт і Я. Бейлінсон підготували доповіді про творчість кращого поета радянської епохи В. Махновського. Реферати молодих літераторів визнані задовільними. Зараз гуртківці розробляють нові доповіді з літературознавства. Студент Маргуліс розробляє тему про творчість лауреата Сталінської премії О. Толстого. Студентка — сталінський стипендіат С. Айзенберг готує доповідь "Пушкін і Міцкевич". Робота гуртка пробудила в студентів жвавий інтерес до великої російської літератури. 