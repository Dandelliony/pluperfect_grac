Про становище в північній Буковині і Бесарабії. — Висока смертність фінських дітей

Болгарська газета про становище в північній Буковині і Бесарабії
СОФІЯ, 28. (ТАРС). Газета "Утро" опублікувала інформацію, присвячену північній Буковині і Бесарабії. В ній підкреслюється сваволя, яка панувала раніше в цих властях. Газета вказує, що "через різні прикордонні міста продовжує прибувати з Румунії в Бесарабію багато солдатів, селян і робітників". Вказуючи на те, що в цих областях швидко налагоджується нове життя, газета пише: "Величезне враження справила та обставина, що кожний народ дістав там можливість говорити на своїй рідній мові, чи то румунській, російській, або болгарській".
Вказуючи наприкінці на наявність великого числа неписьменних серед населення Бесарабії і північної Буковини, газета пише, що тепер вжиті заходи до того, щоб всі діти могли відвідувати школу. Поряд з цим газета відмічає також великі медичні і санітарні заходи, які здійснюються тепер в цих районах.
Висока смертність фінських дітей
ХЕЛЬСІНКІ, 29. (ТАРС). Як повідомляє газета "Хувуд-Стадсбладет", комітет охорони здоров'я провів обслідування серед 15 тис. дітей. Така перевірка здоров'я дітей провадиться вперше. Причина огляду, пише газета, викликана тим, що холодна зима і наслідки війни вплинули на здоров'я дітей. Багато дітей хворіли взимку запаленням легенів і часто не мали лікарської допомоги. Обслідування показало, що 80—90 проц. дітей хворі рахітом. До 40 проц. дітей потребують пломбування зубів.
В іншій статті ця ж газета наводить дані про смертність дітей. За статистичними даними, смертність дітей більше всього спостерігається серед сільського населення. В 1938 році смертність дітей в містах становила 63,4 проц., а на селі — 68,7 проц. Найвища смертність спостерігається в північній і східній областях в сім'ях бідноти.
Газета "Уусі Суомі" пише, що з числа обслідуваних дітей до 90 проц. немовлят хворі золотухою. 40 процентів школярів також хворі золотухою. Багато дітей страждають від недокрів'я. 