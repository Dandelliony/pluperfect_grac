◦ ◦ ◦ ◦

Справа об'яв і оголошень. Уповноважений Шефа Поліції та Служби Безпеки голови Управи міста Львова для дальшої передачі й оголошення в пресі. Із негайною обов'язковою силою наказую ось що: Всякі оголошення чи в пресі, чи на мурах мусять мати дозвіл із негайною обов'язковою силою Уповноваженого Шефа Поліції і Служби Безпеки. Нарушення цього розпорядку підлягає найгострішій карі. Начальник бригади і генерал-майор поліції.
Реєстрація втікачів. Подається до відома, по при Управі міста Львова організовано станицю втікачів. Завдання станиці: реєструвати втікачів і приміщувати в таборах для тимчасового перебування та допомагати їм дістатися на їхнє місце призначення. Зголошуватися треба в бюрі для реєстрації втікачів при вул. Академічній 11, І поверх. Втікачі, які досі є без приміщення й без можливостей харчування, дістануть тимчасове приміщення і прохарчування в таборі. Львів. 4 липня 1941 р. Управа м. Львова.
Об'ява. Наказую всім органам Міліції і торговельних підприємств м. Львова організувати під крамницями одну чергу громадян. Самовільний поділ на черги по віросповіданні чи національності забороняється. Управа м. Львова.
Час праці по установах. Об'ява. 1. Установи м. Львова працюють від години 8 до 14 та від 17 до 19 офіціального німецького часу. 2. Сторони принимається від 10 до 12 години. Управа м. Львова.
У справі звороту приватного майна. Заява. Зворот приватного майна, в першу чергу будинків, підприємств, верстатів, крамниць, їдалень і т. д., покищо не актуальний. Ця справа буде управильнена пізніше. Команда міста Львова.
Платничий обіг у Львові. Оголошення. Звичайним платничим засобом остає надальше карбованець. Крім цього треба приймати німецькі "Reichskreditscheine" по 100, 50, 20, 10, 5, 2, 1 і 0,5 марки, а також німецький більон по 1, 2, 5 і 10 фенігів. Курс виміни: 1 райхсмарка = 100 фенігів — 10 карбованців. Командант міста Львова. 