Маніфест першої Української Національної Центральної Ради в Ужгороді.

Перша Українська Національна Центральна Рада в Ужгороді проголосила маніфест до населення Карпатської України. Маніфест видвигає такі домагання:
І) Наладнати дефінітивно кордон між Карпатською Україною та Словаччиною.
2) Всі державні становища обсадити карпатськими українцями.
3) Перевести ревізію громадянства, наданого по 1919. р.
4) Передати урядові Карпатської України копальні соли в слятинських долах та інше державне майно.
5) Зліквідувати чеські школи.
Совітські укріплення на польському кордоні нездатні до вжитку.
Щоденник "Нойсте Нахріхтен" подає вістку, що в Совітах поставили перед суд та розстріляли 18-ох інжинірів, які будували укріплення на совітсько-польському кордоні. Їм закидують, що вони вживали до будови найгіршого матеріалу, тому ці укріплення вже нині, недовго по скінченні будови, стали нездатними до вжитку, так, що їх мусітимуть збурити.
Анґлійська преса про дальшу чистку в армії СССР.
"Дейлі Телеґраф" з 18. ц. м. повідомляє, що в Совітах дальше переводиться безоглядну чистку у всіх ділянках армії, зокрема "осібної далекосхідної".
Потверджуються також вістки, що зник з овиду марш. Бліхер, який ще донедавна був божищем большевиків.
"Дейлі Телеґраф" подає також вістку з Москви, що славний із своїх безоглядних переслідувань противників Сталіна Єжов, комісар внутрішніх справ і голова ҐПУ, має уступити, а на його місце мають назначити ще більше кровожадного чекіста, грузина Берю, знаного із крівавої розправи з опозицією в Грузії. 