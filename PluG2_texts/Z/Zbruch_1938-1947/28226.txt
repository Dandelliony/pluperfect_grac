◦ ◦ ◦ ◦ ◦

Виправдає довір'я народу. На мітингу робітників фабрики "Бранка" 116 жовтня виступив кандидат в депутати Українських Народних Зборів проф. Кирило Осипович Студинський. Він запевнив своїх виборців, що повністю виправдав довір'я народу.
— Західна Україна повинна бути радянською, — заявив тов. Студинський. — Ніколи вже не вернутись чорним дням капіталізму в наші міста і села.
Після виступів робітників тт. Гринкевича та Кузьмінської на мітингу принято резолюцію, в якій виборці одностайно заявляють, що 22 жовтня вони будуть голосувати за тов. Студинського.
Нові українські школи. Раніше у Львові було тільки дві українських народних школи. Діти українців не мали можливості учитись на своїй рідній мові.
Червона Армія принесла народові Західної України визволення. Прийшов кінець пригніченню українців польськими панами. Зараз у Львові вже відкрито 8 українських народних шкіл. Наплив дітей до цих шкіл дуже великий.
Спекулянта покарано. Власник паливного складу по вул. Клепарівській, Лев Анстрой продавав на міських базарах годинники по спекулятивних цінах. Годинник, який коштував 15 карб., він продавав за 80 і більше карбованців. Днями спекулянта затримано і притягнуто до судової відповідальності. Справу Анстроя розглядав військовий трибунал і засудив його до позбавлення волі на 5 років.
Повідомлення. В пятницю 20 жовтня о год. 5 (за місцевим часом) в приміщенні Ратуші (зал Засідань, І поверх) відбудуться загальні збори українських, польських і єврейських письменників.
На порядку дня — вибори організаційного комітету письменників Львова. 