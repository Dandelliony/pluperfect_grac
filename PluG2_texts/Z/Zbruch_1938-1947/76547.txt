◦ ◦ ◦ ◦

В Альбанії королівським декретом створено нове міністерство, якому підлягатимуть справи преси, радія, фільму, культури і пропаганди.
Японія має намір розбудувати на Борнео на тамошній базі мінеральних скарбів промисловість для залізних руд, нафти, золота, ртуті, діямантів і міді, та дерево-обробної промисловости.
Китайський уряд іменував державного радника Ченцішенга китайським амбасадором в Гсінкінг.
Море викидає на беріг рештки розбитих кораблів з Ґібральтарського проливу. Повідомляють про це з Альжесірасу, що морські хвилі викинули біля Рога Тенерифи поторощені рештки різних кораблів та кілька порожніх рятункових човнів. На чардаку одного з рятункових човнів були харчі англійського пароплава, що затонув недалеко. Еспанські рибалки виловили у Ґібралтарській вузині ще два порожні рятункові човни.
Щойно тепер повідомлено з Лондону, що в останніх днях січня над південно-східною Англією включно з Лондоном лютувала хуртовина, якої давно вже не пам’ятають. На великих обширах повстали великі шкоди наслідком повеней, особливо в Мідденс. Сусекс та і інших частинах східного побережжя.
Як урядово повідомляють, братиславський міжнародний наддунайський ярмарок відбудеться в цьому році між 4 і 12 вересня.
Німецькі бойові літаки підчас збройної розвідки попали 9-го лютого над західною частиною заливу Біская на загін британських бомбардувальних літаків типу "Бюфайтер", з якими розпочався повітряний бій. Вже після короткої перестрілки німецькі летуни зістрілили один "Бюфайтер". Інший літак примушено після важких пошкоджень віддалитися. В іншому місці заатаковано бомбардувальний літак "Велінгтон" і поцілено його у правий мотор та в крила. Втікаючи, він був змушений скинути свої бомби в море.
У Швеції почали виробляти новий вітаміновий препарат, що його видобуто з синіх мушль слимаків та інших равликів. Він має в собі вітаміну "Д" і має велике значення у годівлі домашньої птиці тим, що збільшує продукцію яєць.
Новоіменовані італійські міністри присягнули вірність королеві і  цісареві Вікторові Емануелеві ІІІ.
Турецький амбасадор в Куйбишеві Азікалін, що задержався майже тиждень в Каїрі, вернувся знову до Анкари.
Еспанський уряд вирішив розбудувати пристані Ляс Пальмас і Пуерто ля Люз (Канарійські острови). На це призначено 5.700 міліонів пезетів.
В одній лікарні в Цволле (Голяндія) одна жінка породила 3 дівчинки і одного хлопця. Мати і діти здорові.
В минулому році понад 4.700 крамниць дрібного торгу японським рижовим вином припинили торгівлю. За цим прикладом підуть ще 28 тисяч таких самих крамниць з цілої Японії.
Щоб здійснити пляни посилення збройного потенціялу та щоб розбудувати велико-азійський господарський простір, Японія заангажує в короткому часі багато китайських фахових робітників, що працюватимуть для японської індустрії.
Дирекція поліції в Братиславі виготовила плян очищення словацької столиці від асоціяльних елементів. Усіх жебраків, волоцюг і вуличних жінок примістять у виховних таборах або закладах.
Від першого травня 1942-го року прибуло до Швайцарії нелегальною дорогою близько 8 тисяч втікачів. В Швайцарії перебуває всього 16.500 втікачів і емігрантів.
В Англії підрахували, що британське летунство втратило над контингентом в місяці січні 120 бомбардувальників.
Французька держава взяла в посідання дім, де родився маршал Фош, в місцевості Тарб (в Гасконії). 