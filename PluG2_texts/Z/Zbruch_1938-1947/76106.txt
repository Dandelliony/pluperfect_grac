◦ ◦ ◦ ◦

"Сурма" щедрує в Преображенці. Сьогодні, у неділю, 30 січня на Службі Божій в церкві св. Спаса (при вул. Краківській) в 12-ій год колядує і щедрує хор "Сурма". Датки зібрані на тацу — призначені на допомогу потребуючим.
Мистецькі кола збирають коляду. Сьогодні, 31-го січня під усіми нашими церквами збирають датки на коляду відомі громадяни з наших мистецьких кол. Свою участь в тій збірці зголосили письменники, журналісти, пластики та артисти.
Курс зварщиків (швайсерів). Об'єднання Праці Українських Ремісників при Українському Комітеті на Львів—місто повідомляє, що незабаром пічнеться курс ґазових і елєктричних зварщиків (швайсерів). Курс триватиме три місяці у вечірних годинах. Зголошення в домівці ОПУР при У. К. на Львів—місто, вул. Вірменська ч. 25, 1. пов. до 10 лютого включно.
Аґрономічні фахівці. Хліборобська Палата закликає всіх, що мають аґрономічну освіту, себто вищі, середні або нижчі фахово-аґрономічні студії та не працюють у свойому фаху, зголоситися письменно до Хліборобської Палати, Львів, Вінтерґассе ч. 8, ІІІ. пов., і подати такі дані: Ім'я і прізвище, фахова освіта, де працює і точна адреса.
Приділ масла. Український Комітет на Львів—місто повідомляє українців Львова, які ще досі не одержали святочного приділу масла, щоб задержали харчові картки за січень 1943 р., бо без тих карток не зможуть одержати асигнати на масло. 