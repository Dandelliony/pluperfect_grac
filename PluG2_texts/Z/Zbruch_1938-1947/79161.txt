◦ ◦ ◦ ◦

Виставка образів Олени Кульчицької. В неділю, 25-го квітня, в год. 12-ій вполудне. Спілка Українських Образотворчих мистців відкриває у своїх виставових залях (Марійська площа ч. 9, І-ий поверх) виставку праць нашого заслуженого мистця, п. Олени Кульчицької.
За нову схему старої історії України. Заходом Спілки Праці Українських Науковців, відбудеться в середу, 26. IV. ц. р у великій залі Літературно-мистецького Клюбу, при вул. 29-го Червня ч. 10, І п., доповідь проф. д-ра М. Думки п. н.: "За нову схему старої історії України". Початок в год. 6-ій веч. (18-ій).
Сходини світливців. В п'ятницю, 30. IV. ц. р., чергові сходини Світливців відбудуться в Літературно-мистецькому Клюбі при вул. 20-го Червня ч. 10, І. пов., в год. 6-ій вечором.
Опікуни студіюючої молоді. Мґр Байко, власник фірми медичних інструментів у Львові, вул. Сикстуська ч. 2, уфундував дві стипендії для студентів Високих Шкіл по 100 зл. місячно. Крім того працівники цієї фірми складають що місяця 100 зл. на потреби студіюючої молоді. — Один визначний український промисловець уфундував 4 стипендії: дві для студентів університету по 200 зл. і дві для учнів фахових шкіл по 100 зл. Разом 600 зл. місячно.
"Веселий Львів". В неділю, 25-го квітня, в год. 6-ій вечором, в понеділок, 26-го квітня, в год. 3-ій пополудні та в год. 6-ій вечором і у вівторок, 27-го квітня, в год. 6-ій вечором, відбудуться в Театрі Малих Форм "Веселий Львів" дальші вистави ревії весінніх усміхів у двох частинах і 16-ти відслонах під назвою: "Весна! Ах, весна!" з дещо зміненою святочною програмою. Тексти: B. Софронова-Левицького, В. Мартюка, Т. Мигаля, Б. Нижанківського, З. і О. Тарнавських. Музика: Є. Козака та О. Курочки. Участь беруть: І. Лаврівська, Н. Ранкур, C. Тарасович, Ю. Лаврський, А. Муратів, А. Радванський, Я. Стадник, вокальний квартет О. Курочки та балетний ансамбль. У святочній програмі бере теж участь прімабалерина Ларісса Чехова. Мистецький керівник: Зенон Тарнавський. Літературний: В. Софронів-Левицький. Режисер: П. Сорока. Балетмайстер: А. Вежинський. Декоратор: М. Левицький.
Заборона продукувати деякі вироби з паперу в Г. Г. Уряд господарювання папером у Генеральній Губернії заборонив продукувати цїлу низку товарів з целюлози, деревної маси, паперу і картону. Це торкається, між іншим, етикет, поверхні яких більше як 20 кв. см. картонажів, різнородннх паперових підставок під морозиво, тектурових коробок, бромо-срібних листівок, паперу для пакування хліба, паперових торбинок, всього роду подяк, друків, хоруговок, протоколів, паперів на абажури, ложок, коробок для ручних робіт, ґратуляційних карт і т. д. Для продукування шкільних зшитків необхідний окремий дозвіл. Можна його одержати з уповноваження Уряду Господарювання папером від Господарської Групи для друку і паперу в Головній Групі Промислова Господарка і Рух.
Спортовики на "Писанку". УКРАЇНА — ГАРБАРНЯ. Львів, 23 квітня. Дві найкращі львівські дружини копунів: Україна та Гарбарня зустрінуться у Світлий Понеділок, 26-го квітня, а год. 4.30 пополудні в товариській зустрічі на площі Гарбарні — вул. Піліховська (доїзд трамваєм ч. 3 у сторону Янівської рогачки). Дружини виступлять у своїх найкращих складах. Змагання тим більше цікаві, що ввесь дохід із них призначений на "Писанку — українській дітворі". 