◦ ◦ ◦ ◦

Зміни в трамвайній комунікації. З огляду на часті випадки свобідної поведінки пасажирів у відношенні до жіночого персоналу, трамвайний персонал буде відтепер складатися засадничо тільки з мужчин. Зроблено вийняток тільки для вдів по трамваєвиках та дружин вивезених трамвайних робітників, які працювали на трамваях. Отже залишиться всього 23 жінки. — Трамваї для цивільного населеня курсують до 10 години вечора. Але від год. 8,30—9,30 бувають часто зміни трамвайних курсів, бо деякі вози йдуть уже до трамвайного парку. Тому подорож треба закінчити до год. 9,30. — 2-ка їздитиме від сьогодні від Головної станції вулицями Городецькою, Зибликевича до Технічної школи. — 3-ка до хвилини направлення цілої лінії курсує тільки до вул. Святого Хреста. — 9-ка незабаром курсуватиме своїм давнім шляхом вулицями Пелчинською, Городецькою, повз Краківського майдану.
Поминки по жертвах терору. 24 серпня влаштовує село Бартатів, Городецького повіту, поминки по 22 жертвах большевицького терору з цього села. Програма дня: год. 10 польова Служба Божа біля могили замучених, год. 11.30 панахида і проповідь священика, год. 12 жалібна Академія, в програму якої входять: промови представника повіту і голови сільської управи, хорові продукції, деклямації, відчитання прізвищ замучених, складання вінків і гимни.
Санаторія для б. політв'язнів. Українська Допомогова Акція відкриває в Брюховичах санаторію для бувших політв'язнів. Зголошення приймає канцелярія УДА, площа св. Юра І. До зголошення долучити лікарську оцінку здоров'я, опінію про громадську працю і потвердження двох ручителів, що петент був політв'язнем. 