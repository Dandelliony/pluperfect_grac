◦ ◦ ◦ ◦ ◦ ◦ ◦

Таксі для Львова. На початку травня Львівський Облтранстрест має одержати першу партію таксі. Серед них 10 легкових і 10 вантажних автомашин. До кінця поточного року трест придбає ще 85 машин для поповнення таксомоторного парку.
Цими днями трест починає будувати велику станцію обслужування автомашинами різних установ та підприємств міста. Станція матиме гараж на 150 машин, велику майстерню для {поточного та профілактичного ремонту автомобілів тощо. Будівництво станції буде кінчено до Жовтневих свят. (ОблРАТАУ)
Торгівля в передсвяткові дні. Президія львівської міської Ради затвердила план організації весняної і літньої торгової мережі. До першотравневих свят в парках, садах, в центрі і на околицях міста буде відкрито 900 торгових точок для продажу морозива, води і фруктів. Крім цього, з перших днів травня будуть відкриті зразкові магазини Головунівермагу НКТ СРСР, Головпарфюмерії, Головморозива і Головгастронома.
В продуктових крамницях міста торгівля продовжена на 3 години — до 1 години ночі. Круглу добу будуть працювати 5 крамниць Головгастронома і Харчоторгу, а також ресторани "Бристоль", "Севілля", "Байка" і інші. До 15 травня торгові організації міста мають відкрити додатково 800 кіосків для продажу морозива і води. Рябінков.
Благоустрій районних центрів. Цього року районні центри області на комунальне будівництво одержать 1 міліон карбованців. 2.725 тисяч карбованців одержать на поточні роботи по впорядкуванню комунального господарства. В Магерові, Олеськах, Підкаменці, Шевченково і Ляшках будуть збудовані нові електростанції. Значно розширюються електростанції в Перемишлянах і Бродах. Будуються нові бані в Бібрці, Раві Руській і Жовкві. В трьох районах будуть збудовані готелі.
Райцентри одержують 880 тисяч карбованців на впорядкування шляхів і тротуарів, 235 тисяч карб. на зелене господарство, 300 тисяч крб. на освітлення вулиць, 595 тисяч на утримання в чистоті райцентрів і 390 тисяч на утримання громадських колодязів. (ОблРАТАУ)
Паспорти для гуртків художньої самодіяльності. Львівський обласний Будинок народної творчості розпочав видачу спеціально виготовлених паспортів для гуртків художньої самодіяльності міста і районів області. Паспорти одержать 500 драматичних, хорових і хореографічних гуртків.
Нові магазини. Щодня розширюється торгівля в Яворівському районі. До райспоживспілки для міста і сільських споживчих товариств надійшло багато цукру, сірників, мануфактури і трикотажних та шкіряних виробів. Всього завезено товарів на 190.000 карбованців. Міське споживче товариство до 1 травня відкриває дві нові крамниці, 6 кіосків з морозивом і 4 кіоски для продажу води. Біля лісу в Яворові буде відкрито ресторан для відпочиваючих. 