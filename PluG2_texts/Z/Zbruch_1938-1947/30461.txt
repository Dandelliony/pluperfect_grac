◦ ◦ ◦ ◦ ◦ ◦ ◦

На західному фронті
БЕРЛІН, 9. (ТАРС). Верховне командування німецької армії повідомляє: "Між Мозелем і Рейном на південний схід від Мерінга на французській території нашому загону вдалося висадити два бліндажі ворога і привести у непридатність три інших бліндажі. Німецький військово-повітряний флот підсилено продовжував розвідувальні польоти головним чином над західною і центральною Францію. Німецькі літаки у кількох місцях були безуспішно атаковані ворожими винищувачами і обстріляні зенітною артилерією".
Війна на морі
ЛОНДОН, 9. (ТАРС). Морське міністерство повідомляє, що 7 грудня англійський есмінець "Джерсі" був торпедований ворожим підводним човном. З команди 10 чоловік загинули, 12 поранені.
Міністерство авіації повідомляє, що англійський літак атакував німецький підводний човен у момент, коли він йшов під воду.
Міністерство економічної війни повідомляє, що за перші 13 тижнів війни союзним флотом захоплено 737 тисяч тонн контрабандних вантажів.
Минулого тижня англійський контроль затримав 13.700 тонн товарів, призначених для Німеччини.
Рейтер передає про захоплення англійськими військовими кораблями в південній Атлантиці німецького пасажирського пароплава "Уссукума". Команда, що намагалася потопити пароплав, знаходиться на одному з англійських кораблів.
НЬЮ-ЙОРК, 8. (ТАРС). За повідомленням з Осло, англійський пароплав "Томас Велтон" в наслідок вибуху затонув у Вестфіорді, біля північного побережжя Норвегії.
Німецькі і італійські поставки зброї
СТОКГОЛЬМ, 9. (ТАРС) Лондонські кореспонденти газет "Свенска дагебладет" і "Дагенс нюхетер" запевняють, що, за одержаними ними в британських колах відомостями, Німеччина відправила за останій час у Фінляндію зенітні гармати і велику кількість зброї. все це було надіслано Фінляндії через Скандинавські порти, звідти залізницею до місця призначення. Тепер Німеччина начеб то запропонувала Фінляндії приставляти зброю по зниженим цінам. Німеччина, як повідомляє "Дагенс нюхетер" дозволила також транзит італійського озброєння, визначеного для Фінляндії. 50—60 бомбардувальників "Савойя", що перебувають на шляху у Фінляндію, начеб то не тільки пролетіли над німецькою територією, але і зробили там посадку і заправились німецьким пальним.
Пожвавлення в промисловості США
ВАШИНГТОН, 8. (ТАРС). За даними федерального резервного управління випуск продукції у США в листопаді перевершив найвищу точку Бума, що існувала в промисловості 1929 року. Індекс промисловості в листопаді досягав 125, в жовтні 120, у вересні 111, в серпні — 103. Управління запевняє, що "промислова активність США, яка різко підсилилася з початку війни, в листопаді продовжувала наростати". 