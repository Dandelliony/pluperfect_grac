Польські війська перейшли Ользу.

В неділю в годині 14. перейшов міст на Ользі курінь підгалянських стрільців під командою полк. Ґабрися, що став командантом б. чеського Тещина. Опісля йшли представники адміністраційної влади  з віцевоєводою Мальгеймом, урядовим  комісарем заользанського Шлеська та старостою Пляховським; дальше поліція, залізничники, поштовці та ще військові відділи ріжних родів зброї.
Приказ ґенерального інспектора збройних сил.
В неділю в год. 13.50 марш Сьміґли-Ридз подав приказ до групи ґен. Бортновського, що мали заняти Заользанський Шлеськ.
Тешин в неділю перед 14. годиною.
Вже в ночі зі суботи на неділю зібралась на вулицях Тешина непроглядна юрба.
В год. 13. приїхали з білими прапорчиками чеські старшини з ґен. Грабчиком, в год. 13.48 надїхав ґен. Маліновський. Після короткої розмови чеські старшини підїхали.
Юрба повитала оваційно частини, що перейшли міст.
Інцидент з посадником Тешина.
Коли шлеський воєвода Ґражинський звиджував дирекцію поліції у б. чеському Тешині, приступив до нього посадник міста Кождонь з членами міської ради, щоби дати йому ключі міста і книги. Воєвода не приняв і заявив: "Любимо ясні ситуації та цінимо означені характери, тому шануємо чесних чехів і німців, але не можемо толєрувати ніяких посередніх типів. Не можу приняти від вас ключів ні квітів — прийму їх від інших людей." 