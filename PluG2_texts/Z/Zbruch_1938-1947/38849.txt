◦ ◦ ◦ ◦ ◦ ◦ ◦

Вимога групи французських депутатів
НЬЮ-ЙОРК, 9. (ТАРС). Як передає агентство Ассошіейтед Пресс, велика група депутатів у Віші постановила просити французський уряд встановити і покарати "всіх осіб, відповідальних за розгром Франції".
Втрати італьянської армії
БЕРЛІН, 9. (ТАРС). Німецьке інформаційне бюро передає з Рима перший опублікований головним штабом італьянської армії список убитих з складу дивізій, які билися на західному фронті в Альпах і в італьянській Африці. За цим списком, італьянська армія втратила убитими 818 чоловік. Поранено 12.982 чол. і зникли без. вісті 315 чол.
Французи топлять англійські кораблі
НЬЮ-ЙОРК, 9. (ТАРС). Як передав римський кореспондент агентства Юнайтед Пресс, французи потопили коло Касабланки чотири англійських конвойних судна. Французським підводним човном потоплений англійський крейсер.
Англійські кораблі залишили Гібралтар
БЕРЛІН, 9. (ТАРС). За повідомленням німецького інформаційного бюро, в Танжері підтверджують, що англійські воєнні кораблі залишили Гібралтар після бомбардування Гібралтара французькими літаками. В порту залишається тільки один англійський воєнний корабель.
Демобілізація селян з французської армії
НЬЮ-ЙОРК, 9. (ТАРС). За повідомленням агентства Ассошіейтед Пресс з Віші, французський уряд демобілізував усіх селян, які були призвані в армію.
Треті роковини визвольної війни Китая
ЧУНЦІН, 9. (ТАРС). 7 липня, в день третіх роковин визвольної війни китайського народу, вулиці Чунціна прикрасились флагами, лозунгами, плакатами. На площах і перехрестях міста відбувалися летючі мітинги, що збирали величезні натовпи народу. В зв'язку з повітряними нальотами демонстрації були скасовані. В одному з міських театрів відбувся 2-тисячний мітинг представників громадських організацій. Учасники мітингу в своїй резолюції вітають героічних бійців китайської армії. На мітингу виступив заступник начальника політичного відділу військової Ради Чжоу Ень-лай. Тисячі патріотів з подарунками для поранених бійців відвідали госпіталі.
Мітинги пройшли також у містах: Ченду, Сіані, Гуйліні, Лояні і Куньмині.
Напружене становище в Сірії
АНКАРА, 9. (ТАРС). Сірійська преса всіляко намагається приховати напружене становище в країні, однак окремі факти, що попадають в пресу, показують справжній стан речей. Читачі в своїх листах у газети скаржаться на великий ріст дорожнечі, на спекуляцію. Особливо піднялися в Сірії ціни за останній місяць. Окремі товари подорожчали майже на 100 процентів. В газетах кожний день друкуються розпорядження верховного комісара в Сірії про додержання твердих цін на товари, однак ці розпорядження мало допомагають. Відчувається напруженість і з забезпеченням продуктами харчування. Власті заборонили експортувати харчові продукти, в тому числі овочі і фрукти.
В країні посилюються репресії проти національної преси. На минулому тижні в Сірії закриті три арабські газети "за невиконання закону про пресу". В Дамаску арештовано кілька чоловік нібито за розповсюдження "брехливих відомостей". Властями видане розпорядження, що забороняє їзду вночі на мотоциклах і велосипедах.
Дії англійської авіації
ЛОНДОН, 9. (ТАРС). Міністерство авіації передає, що англійська бомбардувальна авіація вчинила в ніч на 8 липня напад на воєнно-морські доки у Вільгельмсгафені. Відмічені прямі попадання в морські казарми і інші споруди. В головних доках спалахнула велика пожежа. В місцях стоянок воєнних кораблів зареєстровані вибухи бомб великого калібру.
Нальоти авіації викликали дезорганізацію залізничного сполучення на великій території північної Німеччини. Бомбардування зазнали залізничні вузли Оснабрюка, Гамма, Гейдельберга, Дюісбурга, Рурортхафена.
Бомбардовані також підприємства по виробництву боєприпасів, що знаходяться поблизу Людвігсгафена.
З'єднання англійської бомбардувальної авіації зробили кілька нальотів на воєнно-повітряні бази противника на окупованій ним території. Були бомбардовані аеродроми Брюсселя і Роттердама, а також аеродром німецької воєнно-морської бази на острові Зільт (у Північному морі) і аеродромі у Хорнумі (на Фризських островах). Два англійських літаки, які брали участь у нічних операціях, не повернулись на свою базу.
В день 8 липня одно з з'єднання, англійської берегової авіації зробило напад на порт Остенде (Бельгія), де знаходиться ворожа база пального. Були відмічені прямі падання в докові ворота, а також у велике вантажне судно. На території доків спалахнуло кілька пожеж на складах воєнно-морського відомства. Крім цього, бомбардування зазнало одно з ворожих суден, що знаходилось у гавані Булоні. Всі літаки берегової авіації, що брали участь у цих операціях, благополучно повернулись на свою базу.
Протягом 8 липня всього було збито 8 німецьких літаків. Англійські втрати в цей день становили три літаки.
Вимоги усунути Чемберлена з англійського уряду
ЛОНДОН, 9. (ТАРС). Багато робітничих організацій, в тому числі велика федерація Рад профспілок центральної Англії і районний комітет машинобудівників Ковентрі, прийняли резолюції, які вимагають усунути Чемберлена з уряду. Таку ж резолюцію прийняла Рада профспілок Гейтсхеда.
Газета "Ньюс-Кронікл" вміщує результати опитування значної частини населення, проведеного в усіх частинах країни англійським інститутом громадської думки відносно того, чи має бути усунутий Чемберлен з уряду. 77 процентів тих, що відповіли, висловилися за усунення Чемберлена. Коментуючи результати цього опитування, газета в передовій статті вимагає уходу Чемберлена з уряду.
Великі книготоргуючі фірми Англії оголосили про своє відмовлення продавати книгу, випущену визначним видавцем Голланц, під назвою "Винні люди". У цій книзі висувається вимога про усунення Чемберлена і його прихильників з уряду.
Наліт німецької авіації на Англію
ЛОНДОН, 8. (ТАРС). Офіціально повідомляється, що сьогодні авіація противника зробила нальоти на два англійських прибережних міста. В результаті повітряного бою збито два німецьких бомбардувальники. Бомбардування німецькими літаками заподіяло деяку шкоду і привело до жертв в одному місті на заході Англії. Німецькі літаки також скинули бомби на одне місто на південному побережжі Англії. Шкода невелика, відомостей про жертви не надходило. 