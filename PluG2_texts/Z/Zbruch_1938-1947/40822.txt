Розшуки фотографа в Магерові. — Ініціативна група

Розшуки фотографа в Магерові
Магерів — районний центр. Сюди з усіх сіл району приїждають трудящі в різних справах. Чимало з них приходять до паспортного столу одержати паспорт. Для цього потрібні фотокартки.
З цього і починається. Десятки людей ходять по вулицях містечка, розшукуючи фотографа. Вони питають у магерівчан, заходять в районні установи і всюди чують одне і теж: "Марна затія. Фотографів в Магерові вам не знайти".
— Що ж робити?
Лишається один вихід: сісти на підводу, чи взяти посошок в руки і помандрувати за 40 кілометрів. Звичайно, справа неприємна, але нічого невдієш — іншого виходу немає.
В свій час Львівський кінофототрест змилувався над магерівчанами — надіслав групу фотографів. Раділи жителі, та недовго. Через тиждень фотографи виїхали до Львова.
В Магерові є фотографи. Вони було об'єдналися, виявили бажання працювати. Звернулись з цим до фототресту. Тут взяли олівець, підрахували і дійшли до висновку:
— Магерівський район для нас не має будьякої важливості. Обійдеться і без фотографії...
Відповідь головотеська. Керівники фототресту не турбуються про поліпшення обслужування трудящих. Вони собі міркують так: — якщо треба кому," то прийде до нас і за 40 кілометрів! Так воно і є. Люди змушені ходити, вдовольняючи примхи туполобих головотесів.
І. З. Галушко, начальник паспортного столу. Ініціативна група
В шести кілометрах від районного центру Горинець, за розкішними осокорами, сховалося село Підемщина. Навколо простяглися аж до села Криве родючі землі колишнього поміщика Карловського.
— В гарячу пору — жнива, — розповідають селяни, — понад 700 косарів і в'язальниць, чуть світанок, сходились з двох сіл до фільварку збирати врожай за 20-й сніп.
Чого тільки тоді на своїй спині не переніс селянин. Експлуатація і непосильні податки розорювали його. З кожним роком зростало число безземельних. Село пустіло. Зате розбухали кишені в поміщика і куркулів.
...Ненависного ладу нестало. Доблесна Червона Армія вигнала з села Підемщини експлуататора Орловського.
І ось скоро рік, як бідняки й середняки без поміщика будують своє радісне життя. А скільки в кожного з них всього нового, незвичайного відбулося за цей час!
— Та хіба тільки змінилися люди. Не та зовсім і Підемщина стала, — поспішаючи, — додає голова сільської Рада Микола Іванович Сапрун: школу відкрили, де навчання на рідній українській мові, клуб свій є. П'ятсот метрів мостової з каменю послали самі. На наступний рік і другий бік замостимо. І тоді — гуляй, як на проспекті! А то ж було з багнюки й ноги не витягнеш.
Дійсно, село Підемщина обновилось, ожило, і по праву вважається одним з передових в Горинецькому районі. Воно зразково провело сівбу ранніх і першим закінчило збирання зернових на площі 400 гектарів.
Весь хліб селяни звезли в стодоли, на п'ятий день після збирання почали молотьбу і зараз вже її закінчують. Перед веде це село і по виконанню всіх зобов'язань перед соціалістичною державою. М'ясопоставки, наприклад, виконало на 90 процентів.
В чому ж секрет успіхів і хто організатор перемог? На це запитання в районі ви одержите одну відповідь:
— Організатором вчасного виконання всіх зобов'язань перед батьківщиною є ініціативна група.
— Ось хоч би взяти такий факт, — розповідає секретар райкому партії тов. Земляной. — Колишнє поміщицьке жито вистигло одноразово з селянським. Так що ж робить ініціативна група? Вона зразу ж організувала селян і в першу чергу зібрала жито на площі 22 гектари, а потім почали селяни збирати хліб на своїх смужках.
Багато можна навести прикладів високої свідомості й нового ставлення селян до розв'язання великих і малих справ. І в усьому перед веде ініціативна група, яка серед бідняків і середняків з кожним днем завойовує любов і повагу.
Нещодавно в бідняка Івана Суля завалилася хата. Поставити кришу, крокви було не під силу. Вирішив Іван звернутися за допомогою до ініціативної групи. І ранком другого дня виїхало 7 підвід. Селяни допомогли. Іван Назарко поїхав за лісом, Микола Кравець — за піском, Михайло Митришин — по воду. Над вечір хата Івана Суля була відремонтована.
Ініціативна група в селі Підемщина організувалась в передвесняні дні цього року. Сталося це так: Селяни Теодор Чиж, Андрій Терих, Михайло Замасла і Микола Шабировський перед початком весняної сівби прийшли до сільради.
— Що скажете, хлопці? — запитав голова сільради.
— Та що ж, скоро весна, хочемо спільно обробляти землю, — сказав Михайло Замасла.
Цю думку підтримала й сільрада. Чотири селяни разом з головою сільської Ради Миколою Сапруном першими в селі подали заяви до колгоспу.
Так створилася ініціативна група. Кожного вечора її члени розходились по хатах з до пізньої ночі знайомили селян з сталінським статутом сільськогосподарської артілі, читали багато з книжок і газет про кращих передовиків сільського господарства Радянської України. 
Працювати доводилось в умовах жорстокої класової боротьби. Кругом сичали куркулі. Вони весь час сіяли брехню серед селян, радили не йти до колгоспу. Але по-їхньому не вийшло.
Два дні тому, 25 серпня, в Підемщині було велике свято. На збори зійшлося мало не все село. Присутні з непослабною увагою слухали і жваво обговорювали пункт за пунктом примірний статут сільськогосподарської артілі.
— Товариші! Хто за те, щоб ствердити цей статут, прошу підняти руки, — звертається голова президії зборів Микола Сапрун.
Селяни одностайно приймають Сталінський закон і дають клятву свято його виконувати. Далі вони з великою увагою обговорюють друге питання порядку денного — прийом до колгоспу. Розбираючи заяви, вони ретельно слідкують за тим, щоб до колгоспу не пробрався ворог.
Так в селі Підемщина народився колгосп імені 17 вересня. Це другий колгосп в районі. Головою правління колгоспники обрали колишнього члена ініціативної групи Михайла Васильовича Захаслу.
Ів. Туз, с. Підемщина, Горинецького району. 