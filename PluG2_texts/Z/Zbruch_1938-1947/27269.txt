Життя міста

(З бесіди з начальником гарнізону комдивом т. Івановим.)
Тимчасова цивільна влада, треба сподіватися, буде утворена найближчими днями. До цього часу всі питання, звязані з життям міст, доводиться вирішувати начальникові гарнізону.
Після багатьох страшних ночей, коли всі мешканці міста жили в підвалах, місто ожило. Прийшла Червона Армія і в той же день в місті було дано електричне освітлення. На вулицях веселе пожвавлення. Відкрилися деякі кафе і ресторани.
Сьогодні вперше, після довгої перерви, львівська радіостанція дала інформацію про те, як населення захоплено зустріло Червону Армію.
Сьогодні прочали працювати млини. Організовано підвіз зерна з поміщицьких маєтків і закупку зерна у селян. Щоб забезпечити населення достатньою кількістю хліба, всі пекарні працюватимуть з максимальним навантаженням.
Військові інженери запропонували свою допомогу для встановлення водопроводу. Зараз проводиться огляд пошкоджень водопроводу.
Почали нормальну роботу школи. Зважаючи на те, що деякі школи невпорядковані, а інші заняті біженцями, тимчасове навчання буде проводитись в дві зміни.
В місті немає гасу, сірників, цукру, дуже обмежений запас продуктів. Постачання населення цими продуктами залежить цілком від транспорту. Робиться все, щоб його налагодити в коротший час.
Залізничники приводять до ладу всі приміщення вокзалу, які уціліли від бомбардувань. Трамвайщики розбирають барикади на вулицях, ремонтують провода. Цими днями буде пущено трамвай.
Місто приводиться до ладу. Але на багатьох вулицях ще лежать гори зброї. Народні міліція і молодь активно допомагають червоноармійцям доставити зброю в комендатуру.
Ворожі Червоній Армії елементи розкрадають зброю і військове майно. Начальник гарнізону заявив, що вся зброя буде відібрана, а до провокаторів, які з провокаційними цілями відкривають стрілянину, будуть вживатися суворі заходи за законами військового часу.
В місті буде налагоджено нормальне життя і безпека громадян. Порукою цього є сила славної Червоної Армії і любов до неї всіх трудящих, які так захоплено вітали її вступ у місто.
М. Едель. 