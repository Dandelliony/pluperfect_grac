◦ ◦ ◦ ◦ ◦ ◦ ◦

Виступ Дарії Гординської-Каранович. Відома українська пяністка, п. Дарія Гординська-Каранович, виступає з власним концертом у салі Концертгавзу у Відні (Шубертгавз). У програмі концерту відіграє наша землячка, як про це повідомляють афіші, м. ін. фортепянові твори Василя Баронського та Ревуцького. В другій частині того ж концерту співатиме Максиміліян Кайль.
Український вечір для чужинців у Відні. Як нас повідомляє наш віденський кореспондент, українське студентство Відня, згуртоване в Т-ві "Січ", підготовляє на 12. березня в рямцях "Німецько-чужинецького студентського клюбу" при Колінґассе Український Вечір, що має запрезентувати чужинцям, членам Клюбу та введеним ними гостям українську пісню й танок. Багата програма Вечора складатиметься з привітальної промови голови "Січі" Б. Лончини, виступів хорів під орудою Ю. Мохнацького (мішаний) та В. Матіяша (мужеський), сольоспіву О. Ройка (тенор), дуету Романа й Боднара та виступів танкової ґрупи. При фортепяні І. Чопівська й Б. Весоловськнй. До вечора притягнено справді найкращі сили й він буде небудь-якою мистецькою імпрезою. Як зачуваємо, карти вступу на цей вечір замовило вже багато визначних німців, м. ін. професори університету, партійні достойники й інші.
"Україніка". Один з найповажніших католицьких часописів у Німеччині, берлінський "Цайтіль Квершніт", приніс у ч. 2. з цього року велику статтю "Більша Мадярщина", в якій автор (д-р Й. А.) обговорюючи сучасну Мадярщину, згадує широко про наших братів з Закарпаття. Стаття має точні цифри щодо наших земляків та вживає постіймо терміну "Карпатоукраїне".
Увага! Колишні політвязні зі Св. Хреста! Всіх колишніх політичних вязнів-українців, що були в часі від 5. 9. 1939 до 21. 9. 1939 конвойовані з тюрми Св. Хреста до Ковля (брали участь у смертельно-голодовому поході) та якісь якібудь написані вражіння або якісь завваги з того походу, прохаю надсилати їх на адресу: Мих. Погорецький, Люблин, Роберт-Кох штр. 9, м. 6. Всі завваги потрібні мені до споминів, що внедовзі вийдуть друком.
"Ой не ходи Грицю..." на сцені у Відні. Театральна секція у Відні "Студія" виступає в суботу 1. березня ц. р. у великій театр, салі "Готель Пост" при Фляйшмаркт 24. (біля головної пошти) з імпрезою, якої вже давно у Відні не було: народньою драмою зі співами й танцями Мих. Старицького "Ой не ходи Грицю та на вечерниці". Виставу підготовано незвичайно дбайливо: притягнено до неї не тільки щонайкращі місцеві театральні сили, м. ін. учнів високих музично-співацьких шкіл, але й подбано про відповідне мистецьке оформлення драми, м. ін. вставляючи у другу її дію балєт та кладучи окрему вагу на хор і музичний дострій. Зокрема слід відмітити, що для вистави розмалював нові, ориґінальні декорації арт.-маляр С. Борачок. Як уже можна було ствердити підчас проб, "Ой не ходи Грицю" буде справжньою мистецькою атракцією і слід побажати тільки, щоб українці Відня та околиці прибули самі та притягнули на виставу і своїх знайомих німців, що матимуть змогу почути українську пісню й побачити український танок у небуденному виконанні. Початок вистави точно в год. 20-ій.
Ширші сходини жіночої секції, з рефератами дир. Ірини Павликовської та інж. Ліди Бурачинської про відновлення традиції вечорів народньої ноші, що досі не відбулися з незалежних від Секції причин, відбудуться в понеділок, 3. березня в год. 19-ій в домі УОТ, Краків, Адольф Гітлєр-Пляц 12, II. Гостям раді. 