◦ ◦ ◦ ◦ ◦ ◦ ◦

Переговори між німецьким, естонським та латвійським урядами
БЕРЛІН, 11 жовтня (ТАРС). У всіх німецьких газетах опубліковано офіційне повідомлення про переговори між німецьким урядом, з одного боку і естонським та латвійським урядами — з другого, про переселення із Естонії та Латвії у Німеччину громадян німецького підданства і латвійських громадян німецької національності.
У звязку з цим, офіціоз німецького міністерства закордонних справ "Дейче діпломатіш — політіше кореспондент" пише:
"Переговори Німеччини з Латвією і Естонією про евакуацію із цих країн німців свідчить про те, що Німеччина не має наміру використати німців, що проживають за кордоном, для будьякої імперіалістичної мети. Цим фактом Німеччина відкидає приписувані їй намагання до гегемонії у Європі і підкреслює обмеженість своїх інтересів, що також випливає з положення до СРСР. Німеччина, — продовжує офіціоз, — вважає, що тепер найбільш зручний момент для повернення німців з балтійських країн на батьківщину. Терміновість цього заходу звязана виключно з тим, що Німеччина зараз потребує заселення німцями придбаних нею східних областей".
Примітка ТАРС
За останні дні в закордонній пресі з'явилася низка повідомлень, які брехливо пояснюють причини евакуації німецьких громадян, що бажають виїхати з прибалтійських країн. Займаються різними вигадками з приводу того, чим викликаний терміновий характер заходів німецького уряду, деякі газети ("Дейлі експрес", "Дейлі геральд", "Ньюйорк таймс", "Теліграфо" та інші), і телеграфні агенства (Гавас, Ексчейндж телеграф), які намагаються звязувати переселення деяких німців з Латвії та Естонії з договорами про взаємодопомогу, укладеними між СРСР і прибалтійськими державами. Шириться безглузда і брехлива версія, наче б то ці договори тягнуть за собою "совєтізацію" Естонії і Латвії, не зважаючи на те, що в цих договорах чітко підкреслюється невтручання у внутрішнє життя і повага до державного, соціального і економічного ладу договірних сторін. Вище наведене роз'яснення німецького офіціозу показує, що переселення німців у Німеччину провадиться виключно з ініціативи німецького уряду і викликане зазначеними міркуваннями німецької держави.
Французське коммюніке про воєнні дії
ПАРИЖ, 13 жовтня (ТАРС). Агенство Гавас передає таке офіціальне коммюніке про воєнні дії, що було надруковано вчора ввечері:
"Відмічалась активність патрулів обох сторін і наших передових частин, особливо в районі Саарбрюкена".
Прибуття радянських військових кораблів у Таллін
ТАЛЛІН, 12 (ТАРС). Повідомлення про прибуття трьох радянських кораблів у Таллін викликало великий інтерес серед населення. Кораблі прибули на таллінський рейд рівно о 4-ій годині. За годину до їх приходу на пристані була вже публіка і відбувались жваві розмови. Зустрічати радянські міноносці вийшли два катери: перший з офіцером-лейтенантом Тебусом для звязку, другий — з військовим аташе Радянського Союзу в Естонії тов. Цукановим і радником повпредства тов. Бочкарьовим. Нарешті появились три радянських кораблі. Попереду — лідер "Мінск", на якому знаходиться командир загону, капітан першого рангу тов.
Птохов і командир тов. Петров. За лідером ішли міноносці "Гордий" і "Сметливий". Офіцер-лейтенант Тебус вказав місце стоянки для міноносців на таллінському рейді. При проході на рейд лідер-міноносець підняв національний флаг Естонії і дав салют нації, зробивши 21 постріл з гармати. При цьому, команди радянських міноносців, одягнуті в парадну форму, були вистроєні у фронт. Салют-відповідь дала таллінська берегова батарея.
Коло шостої години радянський катер з командиром загону тов. Птоховим прибув до берега. Публіка тепло зустріла радянських командирів і проводила їх до автомобіля.  