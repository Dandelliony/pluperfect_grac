◦ ◦ ◦ ◦ ◦ ◦ ◦

Злиденне становище трудящих у Фінляндії
Гельсінкі. 17 листопада (ТАРС). В пресі все частіше появляються повідомлення про злиденне становище трудящих Фінляндії, викликане воєнними заходами уряду.
Газета "Суомен соціалідемократі" вміщує коротке повідомлення про становище сімей резервістів, які призвані в армію. Багато сімей на околицях Гельсінкі і в його старих районах живуть в дуже важких умовах, в старих напівзруйнованих хатинах, у страшній тісноті. Квартирна плата надзвичайно висока. Сім'ї резервістів, за словами газети, відчувають нестачу в одежі і взутті.
У Франції
Берлін. Німецьке інформаційне бюро повідомляє з Брюсселя, що французська поліція 13 листопада заарештувала в Греноблі 7 комуністів і кинула їх в тюрму. Один комуністичний депутат, що служив у гарнізоні в Авініоні в одного унтер-офіцера був також заарештований за розпорядженням військових властей.
Вихід у відставку уряду індійської провінції Ассам
Лондон. За повідомленням агенства Рейтер, уряд провінції Ассам (Індія) вийшов у відставку. Таким чином, 8 провінціальних урядів, що складаються з членів індійського національного конгресу, вийшли в відставку у знак протесту проти заяви віцекороля Індії Лінлітгову.
Рух в Англії проти війни
Організація об'єднаної спілки машинобудівників в Саутуорку прийняла резолюцію, в якій заявляє, що війна ведеться не в інтересах робітничого класу і демократичного руху. Всю свою роботу, говориться далі в резолюції, організація вирішила спрямувати на найшвидше припинення воєнних дій і встановлення справедливого і остаточного миру. (ТАРС).
Про німецько-шведські переговори
Лондон, 16 листопада. (ТАРС). Агенство "Рейтер" передає, що представник німецького міністерства закордонних справ спростував повідомлення про розрив німецько-шведських торгових переговорів. Він зазначив, що переговори відкладено з тим, щоб дати можливість німецькій делегації одержати нові інструкції. 