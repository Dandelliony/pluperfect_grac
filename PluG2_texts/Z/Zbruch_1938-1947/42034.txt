◦ ◦ ◦ ◦ ◦ ◦ ◦

Створення націонал-соціалістськоі партії у Франції
НЬЮ-ЙОРК, 28. (ТАРС). Кореспондент газети "Нью-Йорк Пост", який перебував в Віші, повідомляє, що Андріен Марке створив в Парижі нову "Французьку націонал-соціалістську партію".
Втрати авіації
ЛОНДОН. 28. (ТАРС). Агентство Рейтер передає вчорашнє комюніке англійського міністерства авіації, в якому говориться, що, "за даними, одержаними до 18 год. 30 хв., 27 вересня над Англією було збито 122 ворожих літаки. Втрати англійської авіації становлять 31 винищувач, з складу екіпажів яких 14 льотчиків урятувались".
Угода між Німеччиною і Фінляндією
БЕРЛІН, 26. (ТАРС). На пресс-конфереції в міністерстві закордонних справ з німецької сторони було повідомлено, що фінляндський уряд опублікував комюніке про те, що між фінляндським і німецьким урядами підписана угода про перевозку німецьких військ у Норвегію через територію Фінляндії. З німецької сторони до цього не дається ніяких коментарів.
У бюлетені "Юнайтед Пресс", який виходить у Берліні, в повідомленні з Хельсінкі говориться, що "тепер в фінському порту Вааза знаходиться велика кількість німецьких офіцерів. Комюніке уряду Фінляндії було несподіванкою для фінського населення".
Перевозка німецьких транспортів між Північною Фінляндією і Північною Норвегією
БЕРЛІН, 26. (ТАРС). Німецьке інформаційне бюро, посилаючись на офіціальне повідомлення фінляндського телеграфного агентства, передає, що цими днями між Північною Фінляндією і Північною Норвегією буде проведена перевозка транспортів з німецькими солдатами — відпускниками і німецькими воєнними матеріалами. Транзит здійснюватиметься під спеціальним контролем.
Англійський протест Фінляндії
ЛОНДОН, 27. (ТАРС). Агентство Рейтер передає, що, за опублікованим у Лондоні офіціальним повідомленням, англійський уряд доручив своєму посланникові в Хельсінкі заявити фінляндському урядові рішучий протест проти того, що він дав свою згоду на проходження німецьких військ через Фінляндію під час їх слідування в Північну Норвегію. Заявляють, що ця дія фінляндського уряду є безсумнівним порушенням політики нейтралітету, а також міжнародного права.
Французські літаки бомбардують Гібралтар
БЕРЛІН, 28. (ТАРС). Німецьке інформаційне бюро, посилаючись на повідомлення італьянської газети "Стампа" передає, що 27 вересня Гібралтар перелетіло кілька французьких ескадриль бомбардувальників. Протиповітряна оборона відкрила огонь по французських літаках, які скинули кілька бомб на кріпость.
Укладення пакту ніж Німеччиною, Італією і Японією
БЕРЛІН, 27. (ТАРС). Німецьке інформаційне бюро передає таке повідомлення:
"Сьогодні, 27 вересня, у великому залі нової імперської канцелярії був підписаний пакт трьох держав — Німеччини, Італії і Японії. Після підписання пакту відбувся урочистий прийом, на якому були присутні члени італьянського і японського посольств, члени німецького уряду і керівники різних установ Німеччини, представники озброєних сил Німеччини, а також представники іноземної преси. Пакт підписали від імені німецького уряду — фон Ріббентроп, від імені італьянського уряду — Чіано, від імені уряду Японії — японський посол у Берліні Курусу.
Берлінський пакт трьох держав говорить:
"Уряди Німеччину, Італії і Японії визнають, що передумовою тривалого миру є те, щоб кожна нація світу дістала необхідний їй простір. Вони тому вирішили при здійсненні своїх прагнень у великому східно-азіатському просторі і в Європі діяти рука в руку і співробітничати. Важливішою своєю метою вони вважають встановлення і підтримання нового порядку, здатного забезпечити преуспівання і благополуччя проживаючих на цих просторах народів. Уряди трьох держав висловлюють далі бажання поширити це співробітництво не ті нації інших частин світу, які схильні діяти в тому ж напрямі для того, щоб можна було здійснити їх прагнення до кінцевої мети — миру в усьому світі.
У відповідності з цим, уряди Німеччини, Італії і Японії погодилися про таке:
"СТАТТЯ 1. Японія визнає і поважає керівництво Німеччини і Італії в справі створення нового порядку в Європі.
СТАТТЯ 2. Німеччина і Італія визнають і поважають керівництво Японії в справі створення нового порядку у великому східно-азіатському просторі.
СТАТТЯ 3. Німеччина, Італія і Японія згодні співробітничати на вказаній вище основі. Вони далі беруть на себе зобов'язання підтримувати один одного всіма політичними, господарськими і воєнними заходами, в разі, якщо одна з трьох договірних сторін зазнає нападу з боку якої небудь держави, яка тепер не бере участі в європейській війні і в китайсько-японському конфлікті.
СТАТТЯ 4. Для здійснення даного пакту негайно будуть скликані спільні технічні комісії, члени яких будуть призначені урядами Німеччини, Італії і Японії.
СТАТТЯ 5. Німеччина, Італія і Японія заявляють, що дана угода аж ніяк не зачіпає політичного статусу, що існує тепер між кожним з трьох учасників угоди і Радянським Союзом.
СТАТТЯ 6. Цей пакт вступає в силу негайно після його підписання і діятиме протягом десяти років, рахуючи з дня його вступлення в силу. Завчасно, до закінчення цього строку, договірні сторони, в разі, якщо одна з них про це заявить, вступлять у переговори про відновлення пакту".
Складений на німецькій, італьянській і японській мовах пакт датований 27 вересня 1940 року і підписаний міністром закордонних справ Німеччини фон Ріббентропом, міністром закордонних справ Італії графом Чіано і послом Японії, Курусу. 