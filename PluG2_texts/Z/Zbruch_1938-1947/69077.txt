Шість відділів Державної Бібліотеки у Львові

У них працює постійно 150 працівників
Львів, 27 липня.
Львівські прилюдні і приватні бібліотеки пережили важкі часи за большевицького панування. Совєти здевастували й безумно понищили великі й вартісні книгозбірні чито шляхом конфіскати, до спалювання включно, чи шляхом вивоження й "реорґанізації".
Те, що залишилося, треба завдячувати давним бібліотечним працівникам. Тепер усі книжки найбільших бібліотек Львова об'єднано в одну цілість — у Державну Бібліотеку. Це не лише адміністраційна, але й програмова цілість.
У склад Львівської Державної Бібліотеки входить шість відділів: І. відділ (давня Університетська Бібліотека); II. відділ (бібліотека Оссолінських); II. відділ (бібліотека Т-ва ім. Шевченка); IV, V. і VI. відділ (Педаґоґічна, Технічна й Медична бібліотеки). Три останні бібліотеки мають спеціяльний характер. Головним завданням Медичної і Технічної бібліотек є допомогти молоді, що вчиться тепер на технічних і медичних курсах.
Перший відділ має характер загальної наукової книгозбірні. До неї присилають книжки з наукових німецьких видавництв. місячний прибуток вагається в межах від 1.000 до 1.500 томів. Другий відділ — це польоністична бібліотека. На третій відділ складається українознавство. Книжки пропаґандивного й белетристичного змісту, що залишилися з большевицьких часів, віддано другому відділові, а наукову літературу розділено поміж відповідні відділи. У четвертому відділі, присвяченому шкільництву, збирається книжки з ділянки виховання й навчання.
Покищо Державна Бібліотека є закрита для читачів. З технічної і медичної користає студіююча молодь, а всі відділи доступні для німецьких урядів, згл. поручених ними працівників, якщо вони займаються науковою роботою.
Бібліотекарських працівників є тепер 150. Це здебільша давні сили, що від багатьох років працюють у бібліотеках. Цілістю кермує директор Державної Бібліотеки д-р Йоганзен. 