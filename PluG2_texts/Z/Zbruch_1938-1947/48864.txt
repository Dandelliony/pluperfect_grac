◦ ◦ ◦ ◦ ◦ ◦ ◦

Інцидент в американському сенаті.
БЕРЛІН, 11. III. — Проєкт закону про допомогу Анґлії прийняли в 19.30 годині серед величезного напруження. Цю атмосферу зміцнювала ще незвичайна приявність 12-ох поліцистів на трибунах серед публики. Напруження ще більше зросло, коли підчас голосування над поправками опозиції, нагло спустили з трибуни довгий на кілька метрів прапор з написом видним здалека, що закликував сенаторів голосувати проти законопроєкту. У звязку з тим арештували одну жінку. На салі панувала мовчанка наче у могилі. Арештовану жінку вивела зі салі поліція.
Успіхи італійського летунства.
РИМ, 11. III. — Спеціяльний звітовик аґенції Стефані описує так недавню атаку італійських літаків на анґлійський транспорт під охороною на Середземному морі:
Розвідчі літаки повідомили, що на морі пливе ворожий транспорт, 10 кораблів під дуже сильною охороною. Командування італійських збройних сил на Еґейському морі видало негайно наказ боєвим літакам атакувати. Не зважаючи на нагальний вогонь артилєрії, головно з кружляків, що мали дуже велике число протилетунських гармат, вдалося влучно поцілити один з кружляків двома бомбами важкого калібру, крім того 3 кораблі. Також на інший транспорт під сильною охороною скинено бомби, що важко ушкодили один ворожий контрторпедовець і спричинили пожежу на одному кораблі. Італійські літаки вернулися без втрат до своїх баз.
Полк. Доновен у през. де Валєри.
ЖЕНЕВА, 11. ІІІ. — Райтер повідомляє, що минулої суботи прилетів з Лондону до Дабліна полк. Доновен, якого вислав през. Рузвелт до Европи. Полк. Доновен відбув одногодинну нараду з през. де Валєрою, після якої президент прийняв гостя сніданням, у якому взяв участь кардинал Мек Борн. Опісля полк. Доновен відлетів літаком до Лондону.
Анґлія домагається швидкобіжних кораблів.
УОШИНҐТОН, 11. III. — У добре поінформованих американських кругах говорять, що віддавна почалася підготова, щоби здійснити закон про допомогу Анґлії. Кажуть теж, що вона частинно вже далеко посунулася. Перші засоби з метою здійснити закон про допомогу Анґлії мають приймати безпосередньо після того, як остаточно пройде закон. У звязку з тим пригадують, що вже перед кількома тижнями Білий Дім наказав перевести інвентуру "необхідного" воєнного матеріялу збройних сил Зл. Держав. У той спосіб створили технічну можливість, щоби якнайскорше вислати до Анґлії перші достави. Зогляду на великі успіхи німецьких швидкобіжних човнів у боротьбі проти Анґлії, анґлійці мали наперед зажадати виробу й достави швидкобіжних човнів.
Сіям дякує Японії.
КОПЕНГАҐА, 11. III. — Токійська мирова конференція успішно закінчилася. У вівторок пополудні підписали мировий договір. Голова сіямського уряду, що спеціяльно прибув до Токія, заявив, що завсіди з вдячністю згадуватимуть у Сіямі дружні зусилля японського уряду. Сіям мав якнайбільше довіря до почуття справедливости японського уряду. Тому Сіям заздалегідь передав японському урядові уповноваження поладнати спір з Індокитаєм. Свою промову закінчив сіямський премієр такими словами: "Я зобовязаний до найбільшої вдячности супроти Японії за її дружне і справедливе відношення до Сіяму".
Англійський посол покинув Болгарію.
СОФІЯ, 11. III. — У понеділок вечером покинув Софію анґлійський посол у Болгарії Рейдер. Разом з ним виїхало 50 осіб, членів анґлійського посольства й анґлійської кольонії. Анґлійці від'їхали не з головного, але з малого підміського двірця. Вони від'їхали до Царгороду. Американський посол Ерл проводив своїх анґлійських друзів до границі. Попереднього дня покинули Софію представники еміґрантського голяндського й бельґійського уряду.
З нагоди похорону короля Альфонса XIII, до Риму прибула ґрупа еспанської шляхти. Вона відвідала Папу, що виголосив при тій нагоді промову, в якій зазначив своє переконання, що Еспанія стане новою потугою. 