Еспанська війна вигасає.

Ройтер повідомляє, що громадянська війна в Еспанії вже вигасає і шо червоні не будуть уже ставити дальшого опору. Як подають льондонські вістки, одинокий еспанський політик, який є прихильником дальшої боротьби, д-р Неґрін, находиться тепер в околицях Валєнсії та носиться з думкою покинути Еспанію.
Конференція німецького амбасадора з мін. Галіфаксом.
БЕРЛІН. ПАТ. Німецький амбасадор у Льондоні фон Дірксен відбув розмову з міністром Галіфаксом і виїхав до Берліна, щоб там зложити звіт із переведених розмов.
Манджурія приступила до протикомуністичного пакту.
В пятницю рано представники Німеччини, Італії, Японії та Манджурії підписали у Гоінкіні протокол, згідно з яким Манджурія приступила до протикомуністичного пакту.
Сталін зложив присягу.
ТАСС повідомляє, що Сталін, як член найвищої воєнної ради СССР зложив військову присягу по новому змістові, у присутності членів тієї ради.
Мадярський міністр закордонних справ приїде до Варшави?
Як подає "Таймс", мін. Чакі приїде небавом до Варшави. 