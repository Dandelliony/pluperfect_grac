◦ ◦ ◦ ◦ ◦ ◦ ◦

Природні багатства. На території села Гребінка-Селиська, Рава-Руського району є великі природні багатства. Деякі селяни пам'ятають, що в 1881 році тут був шкляний завод. Сировину для нього добували на місці. В селі є поклади глини для виробництва посуду, білий пісок, кришталевий камінь і сіль. Крім того тут є чорна, біла і червона руда, з якої можна виготовляти фарби.
Будівництво нової бані. За планом будівництва цього року в Жовкві буде будуватися баня. Пропускна спроможність бані 65 чоловік на годину. Крім цього тут буде обладнано дезинфекційну камеру.
Родильний будинок. В селі Любича-Королівська, Рава-Руського району днями відкрито родильний будинок. Для обслуговування вагітних жінок при родильному будинку завжди чергує два висококваліфіковані лікарі і медсестри.
Після реорганізації і упорядкування експонатів, 7-го квітня 1940 р. відкрито Львівський Музей мистецького промислу. Відкрито дуже цікаву періодичну виставку, що дає історичний перегляд годинників. Серед експонатів є надзвичайні речі годинникарського ремесла, — годинник, що грає, годинник-картина і т. д.
Музей відкритий щоденно (крім понеділка) від 11 до 16 год., а виставка від 11 до 16 і від 19 до 22 год. в будинку музею (Гетманська, 20). Заявки на екскурсії приймає Львівський Музей мистецького промислу, тел. №288-45.
Львівська облконтора "Книгокультторгу" відкрила книгарню антикварної літератури на вул. Академічній, 16. Книгарня купує антикварну літературу у всіх громадян та установ. З пропозиціями звертатись: Львів, Академічна, 16, тел. 226-42 антикварна книгарня Книгокультторгу. 