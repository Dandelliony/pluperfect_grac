◦ ◦ ◦ ◦

Звичайний час у зимі. Від 2-го листопада ц. р., 3-ої години рано в Німеччині обов'язує, замість літнього, звичайний час. Того дня пересунуть вказівки всіх годинників одну годину взад. До цього прилучаться також інші европейські краї. Звичайний час буде обов'язувати до 29 березня 1943 р. до 2-ої години дня.
Курс аплікантів. Об'єднання Праці Українських Правників при УЦК повідомляє: Передіспитовий тримісячний курс для адвокатських аплікантів, які живуть у Львові, зачинається 4-го листопада (середа), в год. 18-ій у залі розправ Окружного Суду у Львові при вул. Судовій ч. 7, кімната 5 в партері. Участь цих аплікантів — обов’язкова вимога для допущення до іспиту. Зголошення приймаються в Палаті Адвокатів.
Курс для режисерів. Відділ Культурної Праці УЦК улаштовує двотижневий курс для режисерів драм-гуртків. Відкриття курсу відбудеться 14 листопада 1942. Оплата 60 зол. Курсантів забезпечиться гуртожитком і за оплатою харчем. Зголошення на курс надсилати до ІНТ (Львів, вул. Францішканська ч. 7) найдальше до дня 5 листопада 1942 р.
Виплата стипендій. Подаємо до відома усім студентам-стипендитам з краю, що виплата стипендій за місяць листопад відбудеться в днях від 2-го до 7-го листопада 1942 р. в Українському Центральному Комітеті у Львові, вул. Паркова ч. 10, кімната ч. 4. в год. від 12—14-ої в такому порядку: понеділок, середа, п'ятниця — студентам: політехніки, богослов'ї і агрономії; вівторок, четвер, субота — студентам: медицини, фармації, ветеринарії і лісового виділу. Принести зі собою легітимацію (індекс) та виказку ОПУС. Хто до того часу не віддав особового листка 1 заяви, стипендії не одержить.
Адреси кімнат. Об'єднання Праці Українських Студентів при УЦК. звертається оцим з проханням до українських громадян Львова, щоб вони подавали на адресу ОПУС (Львів, вул. Анни ч. 1/І. п.) адреси вільних кімнат, що їх вони можуть піднайняти українським студентам. Ці адреси можна подавати письменно або усно (год. 10—14. і 16—20) та зазначити при тому: 1) скількість кімнат; 2) висота чиншу; 3) для кого призначена кімната (для студентів чи для студенток) і скільки — особова кімната.
Косметичні курси. Вписи на: 1)Державні Косметичні Курси. Умови приняття: найменше 4 кляси середньої школи або рівнозначної фахової школи. 2) Державний Курс лікувального масажу. Умови приняття: покінчення вселюдної школи. — Зголошення щоденно у Львові, при вул. Замойського ч. 3. — Інформації дає Управа школи. При письменних запитах залучити значок. 