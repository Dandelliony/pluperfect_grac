Радіоконцерт українських колядок у Берліні. — Засідання Комісії НТШ. — Нова римо-католицька парохія. — Великі обмеження руху у прикордоннім поясі.

Телєвізійний радіоконцерт українських пісень і колядок у Берліні. В пятницю, 23. грудня ц. р. в год. 20.10 сер. евр. часу в телєвізійній радіовисильні в Берліні відбувся концерт українських пісень і колядок у виконанні нашої співачки Іванни Синенької-Іваницької . Треба підкреслити, що це перший того роду український концерт та що наша співачка виступила у національному одягу. У програму ввійшли і карпатоукраїнські колядки.
Засідання Комісії старої історії України НТШ відбудеться у пятницю 30. ц. м. в год. 18-ій у Бібліотеці НТШ з рефератом дир. А. Ґенсьоровського: Корсунянин Настас і перша церковна орґанізація за Володимира Великого.
Нову римо-католицьку парохію у львівській архидієцезії створено з днем 16. ц. м. у Галерчині, пов. Броди. До нової парохії належать такі села: Галерчин, Висоцько, Голосковичі і Жешовянка з парохїі в Поникві; Чехи, Кадлубиська і Голешів з парохії в Олеську. Пониква з парохії Броди і Заболотці з парохії в Руді Брідській.
Великі обмеження руху у прикордоннім поясі. Львівський воєвода видав розпорядок про обмеження у прикордоннім поясі в львівськім воєвідстві. На основі цього розпорядку особи, які виїзджають на терен прикордонної смуги, повинні мати дозвіл від староства свого постійного після замешкання. В дозволі староство означує прикордонну місцевість, до якої зацікавлена особа має намір поїхати. Прикордонна смуга обіймає місцевости положені від 2-ох до 6-ох кільометрів від кордону, що їх подрібно вичислює розпорядок львівського воєводи. Особи, які прибувають на терен прикордонної смуги, повинні зголосити свій приїзд до 24-ох годин. У прикордонній смузі заборонений взагалі всякий рух поза оселями від заходу до сходу сонця. Ширина прикордонної дороги устійнена на 10 м від кордонних стовпів і в цій 10-метровій смузі заборонений взагалі особовий рух. 