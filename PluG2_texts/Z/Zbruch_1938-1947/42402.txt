◦ ◦ ◦ ◦ ◦ ◦ ◦

Бомбардування Бірмінгама
БЕРЛІН, 4. (ТАРС). Як повідомляє німецьке інформаційне бюро, не зважаючи на осінні тумани, що почались, понад 100 німецьких літаків зробили сьогодні вночі наліт на Англію, скинувши 120.000 кгр. бомб. Головним об'єктом бомбардування був Бірмінгам, який є важливішим центром англійського протиповітряного захисту. Сьогодні вранці льотчики німецької розвідувальної авіації зробили кілька знімків, які показують, що під час нічного нальоту німецької авіації на Англію пошкоджена велика кількість аеродромів і авіаційних заводів.
Шведська газета про підготовку вторгнення в Англію
СТОКГОЛЬМ, 5. (ТАРС). Газета "Нюа Даглігт Аллеханда" надрукувала повідомлення свого лондонського кореспондента, в якому говориться: "з Голландії повідомляють, що на верфях континенту будуються великі пароми для вторгнення в Англію. Досі вважали, що їх використовують як транспортні судна. Спостерігачі ж відмічають, що на голландських верфях німці з'єднують великими західними балками шість паромів разом (в два ряди, по три в кожному) і покривають їх спільною палубою з броневих плит. Очевидно, готується збудування понтонного моста нечуваних розмірів, щоб забезпечити швидке перекидання танків і моторизованих частин. Відомо, що коло 3.000 таких паромів зібрано в портах на побережжі Ла-Манша. Ширина кожного коло 15 метрів. Якщо всі поставити в ряд, то можна легко утворити свого роду цеп, що тягнеться через весь канал, ширина якого в найвужчому місці дорівнює 30 кілометрам".
Комюніке про переговори між Гітлером і Муссоліні
БЕРЛІН, 4. (ТАРС). Німецьке інформаційне бюро передає з Бреннера комюніке про переговори між Гітлером і Муссоліні. В комюніке говориться: "В порядку регулярного обміну думок між Німеччиною і Італією сьогодні в Бреннері зустрілись Гітлер і Муссоліні. У трьохгодинній розмові, яка протікала в дусі характерній для держав осі сердечності, в присутності міністрів закордонних справ обох держав були обговорені всі цікавлячі обидві країни питання. Під час останньої частини переговорів був присутній генерал-фельдмаршал Кейтель. Переговори продовжувались під час сніданку в тісному колі".
БЕРЛІН, 4. (ТАРС). Німецьке інформаційне бюро передає з Бреннера, що після закінчення переговорів Гітлер покинув о 14 год. 30 хв. Бреннер.
Газета "Заря" про становище в Румунії
СОФІЯ, 5. (ТАРС). Газета "Заря" передає, що продовольче становище Румунії з кожним днем все погіршується. В зв'язку з гострою нестачею зерна і особливо пшениці вартість одного вагона пшениці зросла до 85.000 лей. Введено обмеження на споживання хліба, підвищені ціни на нього і т. д. "Небезпека справжнього голоду цієї зими, — пише газета, дуже можлива. Різка нестача продуктів першої необхідності викликала ріст спекуляції". 