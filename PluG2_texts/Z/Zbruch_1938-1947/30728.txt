Боротьба з туберкульозом. — Львівський телеграф

Боротьба з туберкульозом
Незабаром почне працювати у Львові туберкульозний інститут — філіал Київського інституту. В інституті працюватимуть 20 наукових працівників, які крім наукових дослідів розроблятимуть план практичної боротьби з туберкульозом. При інституті буде створено окремий відділ гігієни, який висилатиме рухомі медколони по всіх областях України з метою пропаганди гігієни серед трудящих сіл і міст. Цей відділ провадитиме також облік туберкульозно хворих Найближчого часу буде відкрита у Львові нова тублікарня на 100 ліжок. Існуючі 4 тубдиспансери обслуговуватимуть визначені їм райони міста.
Львівський телеграф
Львівський телеграф працює нормально. Всі ділянки телеграфної служби організовані по структурі, існуючій у Радянському Союзі. Заведено також усі радянські правила експлуатації. Телеграфна кореспонденція обмінюється вже з усіма пунктами Радянського Союзу.
Організовано радіотелеграфну централю, якої раніш не було. Число передаваних і прийнятих телеграм досягає 6500 на добу. Приймаються також телеграми до закордонних країн. На телеграфі зараз працює 450 робітників. Для переведення ремонту апаратури організовано механічну майстерню. Усі робітники вивчають зараз українську і російську мови та знайомляться з новими телеграфними правилами. 