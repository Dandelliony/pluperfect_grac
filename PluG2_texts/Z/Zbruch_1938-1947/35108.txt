Акт про передачу Петсамо фінам. — Постачання трудящих міста Львова

Акт про передачу Петсамо фінам
У відповідності з статтею 7-ою протоколу до мирного договору між СРСР і Фінляндією від 12 березня 1940 року, спеціальні уповноважені, виділені командуванням Червоної Армії, в особі: Сибірського Л. С. — полковника і Федорова М. М. — військового інженера 3-го рангу і спеціальні уповноважені, виділені командуванням фінської армії, в особі: капітана А. Пеннанен, поліцейського ісправника Куукканен і інженера Нордін, склали цей акт у тому, що згідно з статтею 6-ю протоколу до мирного договору між СРСР і Фінляндію, від 12 березня 1940 року Петсамо і порт Ліінахамарі, з спорудами і устаткуванням комунального господарства і місцевою промисловістю, згідно з описом, що додається, передаються в розпорядження спеціальних уповноважених, виділених командуванням фінської армії.
Обидві сторони, які підписали цей акт, констатують, що командування Червоної Армії відбудувало в Петсамо телефонно-телеграфну станцію, дві електростанції, електросітки, водопровід, парове опалення ряду будинків, а в порту Ліінахамарі — причали і що всі ці підприємства передані представникам фінської армії в робочому стані.
Цей акт складений в двох оригіналах, на російській і фінській мовах кожний, в Петсамо о 12 год. 40 хв. 9 квітня 1940 року.
Уповноважені Червоної Армії Сибірський, Федоров
Уповноважені фінської армії А. Пеннанен, Вальтер Нордін, Куукканен Постачання трудящих міста Львова
З Москви, Ленінграда, Одеси, Києва і інших міст Радянського Союзу, щодня прибувають до Львова десятки вагонів з різними промисловими, продовольчими товарами, призначеними для постачання трудящого населення міста Львова.
В першому кварталі 1940 р. торговельні організації Львова одержали з східних областей СРСР і продали більш, як на 6,5 міліонів бавовняних тканин, на 200 тисяч карбованців льняних, на 100 тисяч — шовкових, на 965 тисяч — швацьких виробів, на 1.800 тисяч карбованців трикотажу, на 1.384 тисяч карбованців взуття, на 775 тисяч карбованців мила туалетного, на 952 тисячі карбованців — парфюмерних товарів, багато оселедців, ікри, кетової і паюсної, рибних консервів і т. д.
Завіз промислових, як і продуктових товарів, з кожним днем збільшується. На десятки міліонів карбованців товарів тепер знаходиться на шляху до Львова. Тут високоякісне модельне взуття, різні тканини, одяг, радіоли, грамофонні пластінки, різний посуд, а також різноманітні товари споживання.
Всього протягом квітня і травня до Львова буде завезено більш, як на 50 міліонів промислових товарів. Зокрема модельного взуття — на 1 міліон 400 тисяч карбованців, взуття, зробленого по особливому заказу на 1 міліон, і хромового — на 3 міліони. В продаж надійде також 2.300 веломашин, зроблених на радянських заводах, на 700 тисяч карбованців електричних ламп і т. д.
Серед продуктових товарів, які одержать торговельні організації міста у другому кварталі цього року — 1.500 тонн риби, з них — 30 тонн червоної риби, 200 тонн копченої, 20 тонн баликів, 3 тонни паюсної ікри і 5 тонн кетової — червоної; крім того буде завезено 800 тонн різних оселедців, 400 тонн масла тваринного, 450 тонн — масла рослинного, 100 тонн маргарину, 500 тисяч коробок консервів, з них 350 тисяч рибних, 10 тонн чаю, 50 тонн макарон, більш, як на 7,5 міліонів різних вин, шампанського, лікерів, коняку і інші. 