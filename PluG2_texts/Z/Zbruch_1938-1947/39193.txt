◦ ◦ ◦ ◦ ◦ ◦ ◦

Демобілізація в Румунії
Букарешт, 16. 7. Румунський ґенеральний штаб повідомив у суботу, що з днем 14. ц. м. здемобілізовано 150.000 резервістів. У найблищих днях звільнять з активної служби 650.000 вояків, так що буде звільнених разом 800.000 вояцтва. Цю демобілізацію пояснюється потребою рук до праці в господарстві підчас жнив.
Причиною демобілізації є ще й приступлення Румунії до держав оси, а тим самим злагіднення румунсько-мадярських взаємин. Слід надіятися демобілізації на Мадярщині.
З днем 15. ц. м. звільнено у Румунії лікарів-жидів з державної служби. Небаром усунуть жидів з урядів суспільної безпеки.
Б. мін. Ґафенка приміщено у манастирі.
Італія домагається протекторату над Палестиною
Рим, 17. 7. Оце вперше італійська преса видвигнула домагання протекторату Італії над Палестиною. Часопис "Трібуна" стверджує, що майбутнє Палестини буде запевнене, якщо усунеться з анґлійської держави жидів. Річ у тому, що жидівську проблєму у святій землі повинна розвязати тепер Італія, а не Анґлія. Це тим більше, що панування Анґлії на Середземному Морі вже меркне.
Анґлія хоче розброїти Єгипет
Італійський часопис "Попольо д'Італія" повідомляє з Атен, що анґлійський уряд наказав цілковите розброєння єгипетської армії і віддачу всієї зброї та воєнного приладдя анґлійським військам в Єгипті. Ці вістки потверджує анґлійська аґенція Райтера. Ця аґенція відмічує, що Анґлія домагається тільки віддачі анґлійської зброї. Коли ж зважити, що єгипетське військо має анґлійську зброю, то це рівнається цілковитому розброєнню.
Згаданий часопис впевняє, що Анґлія хоче відобрати Єгиптові всі автономні права і втягнути цю країну до війни за свої інтереси.
Черчіль хоче руїн Льондону! Розпучлива промова Черчіля по радіо.
Берлін, 17. 7. Анґлійський премієр Черчіль виголосив по радіо промову до анґлійського народу. Черчіль заявив, що він радше дозволить знищити Льондон ніж віддати його в німецькі руки. "Якщо непрошені гості увійдуть в Анґлію, підкреслив Черчіль, то будемо боронити кожне село й кожне місто". Звалища Льондону розчавлять ворожу армію, бо ми будемо боронити кожного клаптика вулиці столиці. Льондон швидше стане руїною, як попаде в руки ворога."
Німецька преса додає, що Черчіль прямує до руїни Анґлії. Польща підбехтана анґлійською пропаґандою теж не хотіла здати Варшави без бою і тому прийшла руїна. Те саме буде з Льондоном. Черчіль буде оглядати звалища і попіл столиці своєї батьківщини, якщо собі цього бажає.
Урядовою мовою у совітсько-карельській республиці має бути фінська мова.
У понеділок почалися в Чікаго наради демократичної партії при участи 1.100 делєґатів із цілого краю.
У Віші відбулося національне свято Франції. У богослуженні приймав участь марш. Петен із членами уряду. Після богослуження марш. Петен склав вінок на могилі невідомого вояка. Після однохвилиної мовчанки відбулася військова дефіляда перед марш. Петеном.
Анґлійська прибережна артилєрія обстрілювала анґлійський корабель у часі вїзду до пристані Порт оф Спен.
Ірляндія приготовляться. В північній Ірляндії селянам наказали приготовити їхні поля до летунських цілей.
Покидають Женеву. Анґлійські урядовці Союзу Народів покинули Женеву автобусами з великим поспіхом. Через незайняту третину Франції переїхали вони до Еспанії, звідки задумують виїхати до Південної Америки.
Американська молодь проти встрявання у війну. На зїзді американської молоді у стейті Вісконсіна приняли 345 голосами проти 14 резолюцію з протестом проти встрявання Америки в европейські та азійські справи.
Зірвання картелю американських держав. Після відмови Арґентини й Бразилії взяти участь у господарському картелю американських держав, уряд Злучених Держав Північної Америки — зрікся цього пляну.
Дальше нищать каву. Бразилійський уряд наказав знову затопити в морі 7 міліонів мішків кави, щоб тільки це допустити до знижки цін кави.
Телєґрама Мануїлеска до Рібентропа.
Букарешт, 17. 7. Новий румунський міністр закордонних справ Мануїлеску вислав до мін. закордонних справ Німеччини Рібентропа телєґраму, в якій висловлює надію і запевнення, що румунсько-німецькі взаємини будуть якнайкращі.
Мін. Рібентроп вислав Мануїлескові телєґраму, відмічуючи, що завжди в нього може знайти допомогу для своїх змагань.
Ґібральтар знову бомбардований.
Мадрид, 17. 7. Знову у неділю був налет невідомих літаків на Ґібральтар. Укріплення і пристань бомбардовано пять разів. Анґлійська протилетунська артилєрія обстрілювали ті літаки, але безуспішно. Серед населення з того приводу паніка. 