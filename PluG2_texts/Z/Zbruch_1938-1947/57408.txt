◦ ◦ ◦ ◦ ◦

Автобус до Перемишля. До Перемишля їздить уже автобус зі Львова. Всісти до нього можна в полудневих годинах при вул. Маршалківській (віл. вул. Міцкевича). Ближчі інформації подамо в найближчому часі.
Обережно з газом. Усім, що користуються газом, пригадуємо, шо треба з ним обережно обходитись тимбільше, що тепер газ став куди сильнішим, а через те небезпечнішим, ніж досі. Про це свідчить випадок при вулиці Над Яром, де Франц Сінглер, що приїхав із Станиславова, помер під час купелі затроєний газом.
Починається наука. Вже почалась наука в народних школах. Незабаром будуть відкриті фахові школи: торговельна та механічна. Під увагу взяті теж вищі школи. Вже розписані вписи на ветеринарний курс, що підготовляє до студій у Ветеринарному Інституті. На курс можуть вписатись не лиш матуранти, але й теж абсольвенти середньої школи, що не склали іспиту зрілості. Вписи відбуваються в Шкільному Відділі (Абтайлюнг Віссеншафт унд Унтерріхт), Кармелітська 4. На цю адресу повинні теж зголоситись усі абсольвенти трьох курсів Ветеринарного Інституту. Крім цього відбуватимуться інші спеціяльні курси, як 3-місячний курс для кооперативних працівників, який організує Ревізійний Союз Українських Кооператив у Львові, при вул. Миколая 16, курс для сільсько-господарських керівників і інші. Є надія, що вся українська молодь зможе продовжувати та завершувати свою освіту.
Приділ паші для коней. Всі установи І приватні власники коней, що зареєстрували свої коні в Управі Міста, повинні негайно зголоситися по дальший приділ паші в Управі Міста — Відділ Ернерунгсамт, кімната ч. 33.
Обласна виставка. В другій половині цього місяця очікується у Львові приїзду офіціяльних гостей. 3 цього приводу з ініціятиви Уряду Губернатора при співучасті Відділу Пропаганди і Промислово-Торговельної Палати у Львові уладжується Обласну виставку. Ця виставка має бути згущеним показом промислових, краєзнавчих, культурних і господарських відносин Області Галичини. Всі культурно-господарські організації і промислові підприємства, яких виробництво характеризує домашній промисл, народне мистецтво, ношу, образотворчість, типічні вироби місцевої промисловості, сільського господарства і т. д. повинні взяти участь у цій виставці і на протязі 19 жовтня 1941р.) передати свої експонати керівникові виставки при Губернаторстві, вул. Чарнецького 16, І. пов. Інформації і фахові поради можна одержати в керівника виставки або в Промислово-Торговельній Палаті при вул. Бурлянда 6, III. пов. 