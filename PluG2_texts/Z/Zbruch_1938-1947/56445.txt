◦ ◦ ◦ ◦ ◦

Евіденційне бюро. Евіденційне бюро міста Львова і львівського повіту видає нові документи в випадку, коли комусь пропали особисті довідки та документи. Хто старається про новий паспорт, повинен мати з собою метрикальне свідоцтво (евентуально відпис) та інші документи. Мусить теж привести з собою двох вірогідних свідків. До Евіденційного бюра повинні зголошуватись всі новоприїжджі і ті, що виїжджають. Тут теж ведеться книгу народин і смерті та справджується адреси у випадках слідства. Від понеділка, 22. ц. м. це бюро працює в будинку при майдані Смольки 3. Урядові години: 8—13 і 14.30—18.
Справи палива. В зв’язку з зимою, що надходить місто робить заходи, щоб дістати для жителів міста більше кількість палива. Вже тепер видається картки на 25 кг. дерева на сім’ю. Цих 25 кг. дерева коштує у всіх складах — 76 сотиків. Бази паливного матеріялу для населення містяться у Львові: при вул. Мохнацького 2, На Байках 22, Перацького 73, Стрийській 27, Вірменській 10, Янівській 75, Бляхарській, Бема 11, Городецькій 57. Вони працюють від 7—13 год. Головними паливними базами є двірці: Головний, Черновецький, Підзамче і Персенківка. Незабаром надійде новий паливний матеріял — торф. На торф будуть видані картки. Справа вугілля буде наладнана зчасом.
Приділ мешкання. Той, хто старається про нове мешкання, йде на І. поверх Мешканевого Уряду при вул. Баторого 26. і там купує бланкет за 10 фен. та значок за 1 рм. і наклеює його вгорі на бланкеті. Значків купується стільки, скільки кімнат бажається одержати (кухні не береться під увагу). Куплений бланкет слід чітко і ясно виповнити в німецькій мові. Виповнений бланкет несеться до домоуправи, де мусять ствердити (писемно і печаткою), що подані в бланкеті дані є згідні з правдою. Опісля треба звернутися з проханням до Мешканевого Уряду на III. поверх, де дістається водночас інформацію, коли слід зголоситися по ордер на нове, чи пак більше мешкання.
Нагорода для українського залізничника. Дирекція Залізниці Схід у Кракові признала публичну похвалу та грошеву нагороду залізничникові-українцеві Михайлові Федевичеві за відважну поведінку та совісне виконування обов'язків. Він добровільно зобов'язався оберігати залізничні влаштування та стаційне майно. Залізниці Схід в перших днях боїв з большевиками, тобто від 23 до 28 червня своєю рішучістю зберіг майно від грабежі.
Початок навчання. Тільки 10 днів ділить нас від заповідженого шкільною владою початку навчального року, що має початися 1. жовтня. Вже місяць тому шкільна влада покликала адміністраційний апарат, поділила Галичину на округи і райони та приступила до реєстрації вчителів і впису учнів. Саме тепер закінчилася реєстрація вчителів і цими днями пічнеться розміщення вчителів по окремих школах. Спершу, навчання буде відбуватися тільки в початкових школах, а згодом почнеться організація середнього, загально-освітнього і фахового шкільництва.
Фальшиві 50-золотові банкноти. В грошевому обігу появилися фальшиві 50-золотові банкноти Емісійного Банку з датою 1 вересня 1940 р. Їх можна пізнати з поганого виконання, в якому бракують півтони. Крім того на передній стороні банкнота всі три лінії горішнього обрамування є однаково сильні, тоді, як на справжніх банкнотах середна лінія сильніша, як обі бічні. Також числа фальсифікатів є криваво-червоні замість помаранчево-червоних. На другій стороні фальсифікатів впадає в вічі сіро-зелена краска, як оригінальні банкноти мають блакитно-зелений відтінь, а рисунок Суконниць є грубий і неплястичний.
Перерва в трамвайному русі. 20. вересня були прорвані на Копитковім трамвайні дроти, внаслідок чого І. Городецький Трамвайний Відділ не міг урухомити возів. Цей стан тривав до год. 9. рано. Тепер трамвайна комунікація вже налагоджена. 