Виступ світових рекордсменів

Цікава спортивна зустріч відбулася в Будинку Червоної Армії між кращими важкоатлетами КОВО і Львова. В збірній команді КОВО по штанзі виступали відомі гиревики Радянського Союзу — світові рекордсмени Г. Новак, заслужені майстри спорту орденоносець Г. Попов і Я. Куценко.
В змаганнях блискучого успіху домігся Г. Новак. В жиму обома руками він легко підняв 120-кілограмову штангу. Ця вага на 2,5 кг більша офіційного світового рекорду, який тримає єгіптянин Туні.
Майстер спорту у півлегкій вазі А. Донской підняв у сумі трьох рухів 300 кг. Це кращий результат Союзу в цьому році.
Своєю технікою вразив присутніх Г. Попов. 100-кілограмова штанга в його руках здавалася іграшкою. Попову належить 6 світових рекордів з штанги по різних рухах.
Після виступів штангістів відбулися змагання борців. На килимі зустрілися неодноразовий чемпіон СРСР з найлегшої ваги тов. Спірідонов (Львів) і майстер спорту Лернер (КОВО). 10-хвилинна сутичка закінчилася перемогою тов. Спірідонова. В півсередній вазі тов. Чеграхчі (КОВО) виграв у Поздновського (Львів).
Наприкінці вечора змагалися боксери. В першій парі зустрілись т. Міщук (Львів) і Бакулія (КОВО). Трьохраундовий бій закінчився перемогою Міщука.
Цікавою була зустріч боксерів легкої ваги. Майстер спорту Аверьянов (КОВО) виступав проти молодого боксера Кайтлера (Львів). В перших двох раундах Кайтлер стійко витримував сильні удари свого противника, але в третьому раунді т. Аверьянов сильним ударом нокаутував Кайтлера.
Зустріч між збірними командами Львова і КОВО з боротьби, боксу і штанги закінчилися перемогою спортсменів КОВО з усіх видів спорту. 