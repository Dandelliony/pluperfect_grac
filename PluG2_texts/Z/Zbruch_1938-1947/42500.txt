◦ ◦ ◦ ◦ ◦ ◦ ◦

Заупокійне богослуження за душу бп. п. акад. Вол. Гнатюка. В 14. роковини смерти визначного українського наукового діяча бл. п. академіка Володимира Гнатюка відбулося заупокійне богослуження, що його відправив у Берліні 8. ц. м. в каплиці при Йоганнісштрассе 4 берлінський парох о. д-р Петро Вергун. Крім родини Покійного взяли участь у богослуженні члени берлінської кольонії.
Засідання наукової ради У. Ц. К. відбудеться в середу, 16. ц. м. в 18-тій год. вечером, в домівці Українського Видавництва при вул. Кармеліцькій, ч. 34, І. пов. з таким денним порядком: 1. м-р Микола Кулицький: Українські назви осель на Холмщині. — 2. Дискусія. — Вступ тільки для членів і запрошених гостей.
Концерт української співачки в Берліні. Відома українська оперова співачка Іванна Синенька-Іваницька виступить удруге в Берліні з концертом українських і чужих арій. Концерт відбудеться в неділю 13 ц. м. і призначений на допомогу українській студіючій молоді.
Концерт Михайла Дуди. Відомий наш тенор Михайло Дуда виступить із власним концертом у берлінській Зінґ-Академі 19. жовтня ц. р. в год. 19. 