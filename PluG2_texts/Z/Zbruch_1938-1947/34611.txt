◦ ◦ ◦ ◦ ◦ ◦ ◦

Війна в Західній Європі
ПАРИЖ, 31 березня. (ТАРС). Агентство Гавас повідомляє: "Вчора в районі між рікою Саар і Вогезами весь день продовжувалась сильна артилерійська стрільба. В районі на північ від Бітш після короткої артилерійської підготовки піхотні частини противника намагались провести вилазку проти двох невеликих французських постів, але зазнавши значних втрат, відійшли.
Над лінією фронту проведено кілька розвідувальних польотів у супроводі винищувачів. Німці провели 4 рейди над англійським побережжям.
Французькі військові кола підтверджують, що 29 березня французький воєнний корабель був атакований в Північному морі німецькими літаками.
ПАРИЖ, 1 квітня. (ТАРС). Офіційно повідомляється, що вчора відмічалась "досить значна активність авіації обох сторін".
В сьогоднішньому ранковому комюніке сказано, що "ніч пройшла спокійно на всій лінії фронту".
БЕРЛІН, 1 квітня. (ТАРС). Німецьке інформаційне бюро повідомляє, що вчора над французькою лінією фронту відбулося декілька великих повітряних боїв. Німецькі винищувачі, які охороняли кордон, зустрілись в різних пунктах з французькими винищувачами останньої конструкції. В боях брало участь 25 німецьких літаків типу "Мессершмідт" проти 36 французських літаків типу "Моран". Невтративши жодного літака, німецькі винищувачі збили 7 французських літаків.
ПАРИЖ, 31 березня. (ТАРС). Офіційно повідомляється: "Вчора вдень у районі ріки Нід і на захід від Вогезів відбувалися невеликі сутички. Противник зазнав поразки і ми захопили кілька полонених. Артилерія виявляла значну активність як і в попередні дні. Вночі відбувалася артилерійська стрільба в північно-західному районі Біти. На Рейні і у Верхньому Ельзасі — кулеметна стрільба".
БЕРЛІН, 31 березня. (ТАРС). Верховне Командування німецької армії повідомляє: "На західному фронті між Мозелем і Рейном 29 і 30 березня відбулося багато сутичок наших і ворожих розвідувальних частин. На північ від Сааргемюнде одному ударному загонові вдалося захопити в полон декілька чоловік. Відмічається посилений вогонь артилерії, що непокоїть, лише на окремих ділянках фронту. На інших ділянках — ніяких особливих подій.
Під час розвідки в жорстокій сутичці з сторожовою охороною ворога взято в полон кілька солдат і захоплений кулемет. Ворог втратив при цьому коло 10 чоловік убитими і велике число пораненими. З німецького боку — незначні втрати. Інший розвідувальний загін захопив в полон офіцера, фельдфебеля і 4 солдат".
БЕРЛІН, 31 березня. (ТАРС). Інформаційне бюро передає, що з початку війни число збитих або загинулих літаків противника становить 357, загальні ж втрати німецької авіації становлять всього 85 літаків. 