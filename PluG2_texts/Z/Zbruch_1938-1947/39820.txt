Зі спорту.

УСК "Сян" приготовляється до виступу у Кракові
Приготовляючись до важких змагань у Кракові з нім. дружиною "Люфтваффе Спортферайн" розіграли обі дружини УСК "Сян" дня 7. липня ц. р., в год. 17. пополудні на грищі місцевого "Ґренцшуцу" мячеві тренінгові змагання. Гра обох дружин була дуже гарна і цікава. Тому, що це були тренінгові змагання, провідник секції Л. Лозинський рішив напад І. дружини пересунути до ІІ. дружини, а напад II. дружини пересунути до І. дружини. Інші формації залишилися на своїх давніх місцях.
По прегарній та завзятій грі виграла дружина "синіх", себто II. дружина. Гра почалася сильним темпом, що нагадувало темпо мистецьких дружин. У тому часі хвилинами переважала дружина "червоних" і добула двоє воріт зі стрілу Турка та Красника. "Сині" отрясаються з переваги та добули одинокі ворота, після чого гра стала рівнорядною. Стан 2:1 на користь "червоних" залишися до половини гри незміненим. По половині грачі дещо змінились на своїх місцях. У другій половині гра більше цікавила публику. Атаки з обох сторін чергувалися за атаками. Обидва воротарі мали повні руки роботи. Пописувався відомий Гуцул та добрий Зелез. Одначе не витримали сильних атак на свої ворота й мусіли кількакратно капітулювати. Сильні атаки на ворота приносять у кінцевому висліді 8 воріт. Під сю пору сильну перевагу мала дружина "синіх". Одначе атаки знаменито видержав добре дисиґнований О. Федорович. Всежтаки в короткому часі сходить із грища; за ним сходить контужений Гуцул. Відтоді гра тратить на вартости та скінчилася загальним вислідом 7:4 для дружини "синіх", себто ІІ. Сяну. Найкращими на площі були: Кліш Ю., Зелинський, Суський, Гуцул, Гринишин, Федорович, Турко І., Дигдалевич, Навроцький та Красник. Турко І. був тим разом слабший, а Дутко у другій половині гри з браку тренінґу ослаб. Дебют молодих грачів випав добре. Суддював добре проф. Губарів. Видців замало. На площі "Гренцшуцу"
Біля залізничного мосту над самою границею лежить у Нім. Перемишлі спортова площа. Давніше буде вона власністю польського клюбу Г.К.С "Чувай", тепер є власністю "Ґренцшуцу." Спочатку вправляли там лише самі німці, опісля за дозволом комісаря Берґера можуть з цієї одиноко відповідної площі користати також і українці. З розвитком та урухомленням діяльности УСК "Сян" віджило спортове життя і в цьому чисто спортовому товаристві та в інших товариствах, хоч плекання спорту є їх побічним завданням. На цій площі можуть українці спільно з німцями користати з приємностей і так спортова площа "Ґренцшуцу" стала одиноким найважнішим місцем та осередком спортового життя німців і українців у Нім. Перемишлі. Тут відбуваються в неділі та свята мячеві змагання, відбиванка та кошівка. Тут тренують теж змагуни. Тут відбуваються показові їзди наколесників, вправи вільноруч та атлєтичні вправи в бігах, скоках та стусанах кулею, ратищем та диском. Тут збирається молодь, щоб на свіжому воздусі провести вільні хвилини та при помочі руханки й вправ стати дійсно здоровими членами своєї нації. Ця спортова площа стала в останньому часі осередком ще однієї ділянки спорту: ситківки. Заходами УСК "Сян", головно членів товариства проф. Красника, дир. Сенечкової та рухливого Л. Лозинського урухомлено побіч інших істнуючих вже секцій спочатком цього місяця і ситківкову секцію. Заходом вище згаданих осіб та ще інших членів ситківкової секції урухомлено на днях хвилево нечинний один корт. Провідником ситківкової секції УКС "Сян" вибрано проф. Красника його заступницею дир. Сенечкову. Під знаменитою учительською рукою проф. Красника відбуваються час від часу тренінги гри в ситківку, виключно для членів секції, що ще не вміють грати.
На одних із останній сходинах рішено, що кожний член ситківкової секції мусить мати до гри свою ракету та мячики. І тоді кожна партія гри для членів ситківкової секції безплатна. Своїх ракет новооснована ситківкова секція УCK "Сян" покищо не має. Секція може позичити на гру лише членам власні тенісові мячики за мінімальною оплатою. Оплата за одногодинну гру, для нечленів 1 зол. Із корту можуть користати лише українці і німці. Ситківкова секція розвивається з дня на день у скорому темпі та приєднує собі щораз то нових членів зпоміж старшого та молодшого громадянства. Секція має уже тепер біля 25 членів. У найближчих тижнях відбудуться вже клюбові змагання у ситківці. УСК "Сян" повинен подбати теж про урухомлення інших секцій, що їх досі не урухомлено та згуртувати в них молодь та старших обох полів.
Ма-ро 