Палац дитячого щастя.

Костер ребята зробили дуже просто. Протягнули по підлозі електричний шнур з трьома патронами. Щоб шнур не було видно, прикрили його ковдрою. В патрони вкрутили червоні лампочки, а зверху поклали сухого гілля і стрічки тонко нарізаного паперу. Коли запалили світло, червоні лампочки загорілись, як вуглики, а стрічки паперу почали рухатись, мов язики полум'я.
Вийшло неначе на поляні в лісі — посередині костер, а навколо розташувались піонери. Всі сиділи тихо і урочисто, уважно слухаючи старшу піонервожату Геню Бартель. Геня говорила на українській, польській і єврейській мовах, бо ребята, що були присутні на піонерському кострі, різних національностей. Два роки тому вони навряд чи сиділи б поруч, як товариші і брати, та ще в графському особняку. Але так повелось у нас, що графа прогнали, а в його особняку розважаються діти тих, кого пани експлуатували і серед яких розпалювали національну ворожнечу.
Про це і говорила Геня, відкриваючи піонерський костер 30 школи, присвячений ХХІІІ роковинам Великої Жовтневої соціалістичної революції. Ребята до костра написали спеціальний літературно-художній монтаж "Спасибі товаришеві Сталіну за щасливе дитинство" і тепер колективно читають його. Звучать вірші Тараса Шевченка, Пушкіна, Міцкевича, Маяковського, Джамбула. Чудово співає піонерський хор "Пісню про Сталіна".
Коли костер "погас", коли розповіли всі вірші і оповідання, коли виспівали всі пісні, коли танцюристи втомилися — тоді сурмач засурмив шикуватися на лінійку. З розгорнутим прапором вишикувались загони і у відповідь на заклик: "До боротьби за справу Леніна—Сталіна будьте готові!", пролунало дружне: "Завжди готові!"
...Щоденно в чудових залах Львівського Палацу піонерів і школярів відбувається то піонерський костер, то збір піонерського загону, то вечір однієї з шкіл Львова. Це — крім щоденної роботи численних гуртків і студій самого Палацу.
Широко розкриті двері колишнього графського особняка. Щоденно з двох годин дня до 10 годин вечора сотні ребят із захопленням працюють в якому небудь з гуртків: авіамодельному, балетному, юних натуралістів і юних археологів, радіотехнічному, гімнастичному, драматичному, фото-хоровій капелі, скульптурній і художній студіях...
Сонячний промінь заглядав в кімнату. Трохи блідий, він загорається всіма фарбами райдуги, добігши до полиці з посудом. Чого тут тільки немає. Глечики з вузькими горлами і глечики-баранчики, чашки, макітри, тарілки, горшки. Все це щедро розмальоване яскравими фарбами.
Серед кімнати стіл. За столом сидять ребята. Перед ними баночки з розведеною фарбою. Тонкими кісточками вони наносять малюнок квітки або небаченого птаха на чашки і вази. Весь цей посуд і багато іншого зроблено ребятами. За містом юні майстри самі накопали гончарної глини, майстерно працюючи руками на формовці, самі наробили тарілок і чашок, самі випалили їх в гончарній печі, самі пофарбували.
Але не тільки різноманітний посуд змайстрували ребята з чудової глини. Напроти полиці з посудом висить полиця чудових фігур. Тут і жирафи, і слони, і ведмеді, і мавпи; тут і танки, і будьонновець на коні, і кулеметник... Все це теж вийшло з рук ребят.
Лешик Вероці, учень 6 класу восьмої школи, нещодавно вивчив байку "Ворона і лисиця". Йому захотілося відобразити її з кераміки. За один вечір вій виліпив ворону з сиром, яка сидить на дубі, і лисицю, що зігнулася. Статуетка вийшла дуже живою і вдалою. Це краща робота керамічного гуртка Палацу піонерів, керованого майстром народної творчості Тадеєм Юзефовичем Гілєвським.
Гурток працює всього кілька місяців, але він користується великою популярністю в піонерів і школярів Львова. В спеціальній лабораторії юні кераміки вивчають хімічний склад глини, знайомляться з рецептами фарб. Під керівництвом Тадея Юзефовича ними освоєні основні процеси складного і захоплюючого гончарського мистецтва: формування, випалювання, розпис.
Серед гуртківців є багато талановитих і обдарованих ребят. Крім Лешека Вероці цікаві статуетки виготовили: учень 5 класу 62 школи Абраша Найбацер — "Мавпа", учень 6 класу 43 школи Гнат Фурман — "Танк", "Лев"; учень 5 класу 62 школи Марцель Шнауцер — "Медвідь", "Перепелиця" і ряд інших.
Так, поєднуючи чудове з корисним, протікає робота в гуртках. Юні археологи під керівництвом Казимира Журавського будуть знайомитись з археологічними знахідками в Галичі — центрі Галицько-Волинського князівства. Шахматний клуб Палацу піонерів відкрив свій осінньо-зимовий сезон зустріччю юних шахматистів з учасником XII Всесоюзного шахматного чемпіонату майстром Е. Герстенфельдом. З робіт гуртка юних натуралістів створюється кабінет Дарвіна. Для малят ляльковий театр поставив пушкінську "Казку про попа і робітника його Балду".
Крім захоплюючої гурткової роботи Палац піонерів у цьому році проведе велику масову роботу — зустрічі гуртківців Палацу з колективами шкіл і з знатними людьми — стахановцями, орденоносцями, вченими, письменниками, бійцями і командирами героїчної Червоної Армії, бесіди, лекції і концерти з питань науки, мистецтва і літератури; тематичні вечори і т. ін.
У Львові до цього часу ще немає загальноміської дитячої бібліотеки. За просьбою піонерської організації бібліотека Академії наук УРСР відкриває при Львівському Палаці піонерів свій філіал. Тут будуть дитячі книжки на українській, російській, польській, єврейській і інших мовах.
Йде другий навчальний рік в західних областях Радянської України. І разом з тисячами шкіл веде свою роботу по комуністичному вихованню чудовий, створений партією і урядом на радість радянських щасливих дітей Львівський Палац піонерів і школярів.
І щоденно сурми й барабани виряджають піонерські загони, що розходяться з Палацу з піснею Маяковського:
Вперед, отряды сжатые,
по ленинской тропе!
У нас один вожатый —
товарищ ВКП.
А. Лев 