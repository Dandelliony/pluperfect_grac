◦ ◦ ◦ ◦ ◦ ◦ ◦ ◦ ◦ ◦

Знову бомбові атентати в Ірляндії.
ЛЬОНДОН. 5. 4. ПАТ. Минулої ночі знову були бомбові атентати не тільки в Бермінґемі, але теж у Ліверпулі і Кувентрі. В Ліверпулі вибухли 2 бомби на одній із головних вулиць. У Кувентрі вибухла годинникова бомба, прикріплена до стовпа, що підтримував трамваєві проводи. Вибух ушкодив теж недалекий готелевий будинок. Жертв у людях не було.
Протектор приїхав до Праги.
ПРАГА, 6. 4. ПАТ. Сьогодні в год. 10. рано приїхав до Праги окремим поїздом протектор Німеччини над Чехією та Моравією барон фон Нойрат.
Канцлєр Гітлєр виїхав до Мінхена.
У вівторок пополудні канцлєр Гітлєр вернувся з морської прогульки до Берліна і зараз вечором виїхав до Мінхена.
Доля еспанських червоних міліціянтів.
МАДРИД, ПАТ. В концентраційному таборі для червоних міліціянтів знаходиться тепер 17 000 осіб. Всі вони належать до першої дивізії, яка на 48 годин перед переходом Мадриду в руки ґен. Франка, покинула окопи. Міліціянтів, що можуть дістати поруку двох націоналістів, звільняють до часу переведення слідства.
Не буде "Патріотичного Фронту" в Литві.
Литовський уряд, розглянувши статут проєктованого "Патріотичного Фронту", ствердив, що ця орґанізація мала би таку саму мету — скріплення національної відпорности — яку має Союз Шавлісів (стрільців). Тому в порозумінні з комендантом армії уряд доручає литовцям вступати до Союзу Шавлісів, який за 20 літ своєї праці створив традицію, задокументував свою життєздатність і силу і здобув довіря широких кол громадянства.
Хорватсько-сербське порозуміння.
ЗАГРЕБ, ПАТ. Комунікат, який появився в Загребі, повідомляє: У розмовах між прем. Цветковічем та д-ром Мачеком порушено всі справи, які відносяться до положення хорватського населення та до заспокоєння його домагань, з метою: привернути повне довіря та сконсолідувати інтереси сербів, хорватів і словінців у всіх проявах життя.
Розмови пройшли в дуже щирім дусі; вони дали змогу обом сторонам ствердити засадничу однозгідність поглядів на суть порушених питань та на методи, якими треба їх розвязати.
Після Великодня пічнуться дальші розмови. 