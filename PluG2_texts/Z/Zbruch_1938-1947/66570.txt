◦ ◦ ◦ ◦

Верховне Командування Німецьких Збройних Сил повідомляє:
Операції в терені на південь від Харкова розгорнулися у велику окружну битву. Окружено масу трьох совєтських армій, в тому сильні панцерні відділи. Всі спроби вилому заломилися серед дуже важких втрат для ворога. На середньому відтинку фронту зайнято понад 30 місцевостей у власних офензивних акціях.
Місцеві атаки ворога на південний схід від озера Ільмен не повелися. У Ляпляндії німецькі та фінські війська розбили в кількатижневих заїлих боях ворожі війська в силі кількох дивізій. Відділ наколесників число 89 проломав підчас цього, не зважаючи на дуже важкі теренові умовини, одне вороже, глибоко розчленоване бункрове становище, якого завзято боронили. Над заливом Кандалякша спадні літаки знищили важний міст одної мурманської залізниці.
Ескадрилі бойових літаків обкинули минулої ночі успішно розривними та запальними бомбами одну базу легких англійських морських сил на південному побережжі Англії.
Новий ісляндський уряд.
СТОКГОЛЬМ, 26 травня. — Як повідомляє "Афтонблядет" в Рейкявік, складено новий Голяндський уряд. Він складається з трьох членів, які належать до самостійницької партії.
Москва і процес в Анкарі
СТОКГОЛЬМ, 26 травня. — В Москві розстріляли двох членів совєтської амбасади в Анкарі за те, що допустили, щоб Корнілов, обвинувачений в процесі за атентат, попав у руки турецької поліції,
СТОКГОЛЬМ, 26 травня. — За вістками, що їх одержав "Дагене Нігетер", мала вибухнути в Чункінгу холєра. Не зважаючи на заходи уряду, поширюється епідемія кожного дня дальше та потягає за собою кожного дня сотки жертв.
ЛІЗБОНА, 26 травня. — Незвичайно сильний вибух вулькану Мавкальоа загрожує містові Гільо но Гаваї. 14 днів пливе з вулькану лява, яка підсунулася під місто на дві милі. Північно-американські літаки бомбардувала ляву, щоб вдержати струю. 