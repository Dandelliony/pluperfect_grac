◦ ◦ ◦ ◦

Інавгураційна Архієрейська Служба Божа для студентів. Знагоди відкриття Львівських Інститутів відправить завтра, в неділю, 5-го липня, в год. 11.30 ранку, в церкві Преображення Господнього у Львові (вул. Краківська) Преосвященний Єпископ Др Йосиф Сліпий урочисту інавгураційну Службу Божу в наміренні українського студентства. Після Служби Божої буде відправлена Панахида за всіх українських студентів, які впали жертвами большевицького терору, чи впали в теперішній війні. До участі в цій релігійчій урочистості запрошує всіх українських студентів і громадян Львова. Український Центральний Комітет. 
Оперний Театр. У Львівському Оперному Театрі перерва до 17-го липня ц. р.
Завтра концерт О. Руснака. Завтра, в неділю, 6-го липня, в год. 7.30 вечором відбудеться в залі Інституту Народної Творчости у Львові, вул. Францішканська ч. 7 другий концерт тенора Мюнхенської Опери, Ореста Руснака. У програмі концерту пісні й арії українських і чужинних композиторів.
Прогулянка Літературно-Мистецького Клюбу. Український Літературно-Мистецький Клюб у Львові влаштовує завтра, в неділю, 5-го липня прогулянку до Підберезець. Збірка в 9-тій год. ранку при останній зупинці трамваю ч. 1 (на горішньому Личакові). Провідник прогулянки інж. М. Строкон. У плані бріджевий турнір під голим небом, попис самодіяльного хору і веселий товариський настрій. Правління Клюбу запрошує до участі в прогулянці членів усіх мистецьких Спілок і прихильників мистецтва.
Торговельний курс. Ведуться вписи на 3-місячний торговельний курс для дорослих при Державній Торговельній Школі з українською мовою навчання у Львові, вул. Угорська ч. 14. Вписи триватимуть до 1-го липня ц. р. включно. 