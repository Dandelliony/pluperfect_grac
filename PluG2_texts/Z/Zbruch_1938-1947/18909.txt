По широкому світі.

В Ковні підписали 14-го лютого литовсько-совітський торговельний договір, що обовязуватиме в 1939-му році.
В Різенбурґу (Східна Прусія) суд засудив на кару смерти 19-літнього Вальтера Порша за намаганий замах на поїзд і зі засідки на самоходи з метою грабунку.
Кардинал Інніцер з Відня виїхав до Риму, щоби взяти участь у конкляве.
Через Ґеную переїхав до Риму з Ґібральтару севільський епископ кардинал Педро Сєгура Саєнц.
Шеф штабу німецької армії ґен. Люце відлетів літаком з Венеції до Німеччини.
Бельґійський посол у Бухарешті барон Густав Ґійом умер у середу рано на удар серця. Мав 54 роки.
Голяндсьна королева Вільгельміна відвідає в кінці травня ц. р. бельґійського короля Лєопольда.
Недалеко від Будапешту трапилася в середу рано катастрофа з військовим мисливським літаком. Пільот поручник згинув на місці. 