◦ ◦ ◦ ◦ ◦ ◦ ◦

Український концерт у Берліні. В суботу 24 травня ц. р. в год. 19 (7 веч.) відбудеться в Берліні, в салі Баха при Ліцовштр. 76, великий концерт українського хору ім. О. Кошиця під проводом Василя Осташевського, з участю концертової співачки Іванни Іваницької. Хор мужеський і мішаний у числі 40 осіб. Білєти в ціні 1.50—4.40 РМ продають: Боте і Бок, АВАҐ, КнДеВе, УНО й Українська Установа Довіря.
Святочна академія в Берліні. В неділю 25. травня ц. р. в Берліні, в салі Баха при Ліцовштр. 76, в год. 5. пополудні відбудеться величава Святочна Академія з приводу відомих траґічних роковин 23. і 25. травня. На програму зложаться: святочна промова, деклямації, сольоспіви відомого українського оперового співака Теодора Юськова-Терена й виступи мішаного та мужеського хору під орудою Василя Осташевського.
Дискусійний реферат п. Олени Теліги п. з. "Якими нас прагнете" відбудеться на Ширших Сходинах у власній домівці при вул. Зеленій 18, м. 1, у понеділок 12. травня в год. 19-ій. Проситься прибути точно в означеній годині. — Жіноча Секція УОТ у Кракові.
Ілюстрований стінний часопис в українській мові. Появилося 1. число стінного часопису під назвою "Світлини з життя Німецької Збройної Сили" ("Більдер фон дер Дойчен Вермахт"). В цьому числі є 11 гарних світлин з життя сухопутних, морських і повітряних сил Великонімеччини. Між ними є 2 світлини з українського життя: на одній із них українські селяни з Заборець, Богутич, Гдешина й околиці (Холмщина) зібралися біля розваленої поляками церкви, щоби привітати в вересні 1930 р. представників німецької влади. На другій світлині в написі "Тече річка невеличка"; в одному селі Грубешівщини жінки перуть білизну на річці, біля них стоїть нім. вояк. Підписи і пояснення біля світлин подані тільки в українській мові. Цей стінний часопис, виданий по-мистецьки, з актуальними світлинами, повинен бути в кожній українській установі. 