◦ ◦ ◦ ◦

Видача яєць в червні. В місяці червні буде видаватися на нормальні харчові картки по 3 яйця на особу. "Маслосоюз" видаватиме яйця в таких крамницях: Личаківська 6, Віденська 58, Пілсудського 14, Михайла 2, Пруса 4, Янівська 4 і Ринок 10. Кожний власник картки мусить її до 10-го ц. м. в одній з вище названих крамниць зареєструвати. Видача яєць відбуватиметься від дня 12-го ц. м. на кожноденно у виставовім вікні виписані числа зареєстрованих карток. Картки, які своєчасно зареєстровані не будуть, не буде "Маслосоюз" реалізувати. Відтинки, на які видаватиметься яйця, будуть додатково подані до відома.   Ол. Олесь занедужав. ЛЬВІВ, 7 червня. Довідуємося, що після довгого недомагання тяжко занедужав поет Олександер Олесь. Його перевезли на лікування до Загальної Лікарні у Празі.   Заклик. Станиця УЦК в Криниці закликає всіх зацікавлених, які переслали свої речі через УЦК до Криниці в часі від 12-го лютого до 20-го травня, щоб у власному інтересі забрали їх з магазинів станиці не пізніше 15. червня ц. р. Дня 16. червня згадані магазини мусять бути зліквідовані. З тим днем станиця УЦК не бере відповідальности за зложені в магазинах речі.   Збирання старини і відпадків у промислових підприємствах. ЛЬВІВ, 7 червня. Згідно зі зарядженням ч. 4 Уряду Господарювання стариною й відпадками з дати 30. листопада 1942. р. обов'язане німецьке й ненімецьке населення Генеральної Губернії віддавати нагромаджені в домашніх господарствах старі предмети і відпадки. Незалежно від цього проходить акція збирання різних виробничих відпадків по підприємствах, тобто волоконних, металевих відпадків і т. п. У зв'язку з тим доручив Президент Головного Виділу Господарки у Правлінні Генеральної Губернії безоглядно переводити збірку відпадків по всіх промислових підприємствах, приналежних до Головної Ґрупи промислової Господарки й Зв'язку. Виконання цього завдання доручив Уряд Господарювання стариною і випадками підписаній фаховій, уповажнюючи її до вжиття всіх потрібних до цього заходів.   Львівські вісті   