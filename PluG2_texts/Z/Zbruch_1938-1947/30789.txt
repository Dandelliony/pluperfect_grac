Міжспілкова обласна конференція закінчила свою роботу

20 грудня на міжспілковій обласній конференції профспілок продовжувались дебати по доповіді секретаря ВЦРПС тов. Москатова.
В дебатах виступили т. т. Кузьминська (фабрика ім. Кірова), Кунинець (Шевченківський район), Семилєтов (ст. Львів), Бутра (Рада профспілок), Топерман (трамвайний трест), Гудзь (хатня робітниця — м. Перемишль), Брижан (асенізаційне підприємство), Найман (Єврейський театр), Гакман (страхкаса).
Наприкінці з промовою виступив секретар обкому КП(б)У тов. Грищук.
З великим піднесенням конференція прийняла привітальні листи великому вождю народів товаришеві Сталіну, товаришам Хрущову і Шверніку.
Делегатами на X Всесоюзний З'їзд Профспілок обрано тт. Бутру, Окрент, Льооса, Дякова і Дмитрову.
Вчора конференція закінчила свою роботу. 