◦ ◦ ◦ ◦ ◦ ◦ ◦

СССР не постачає Анґлії літаків
Берлін, 26. 7. Анґлія досі ще не втратила надії підшукати союзника. За плечима Німеччини анґлійський амбасадор у Москві доложив усіх сил, щоб навязати переговори зі Совітами. За ціну особистого упокорення хотів амбасадор Кріпс (так називається анґлійський амбасадор у Москві) — осягнути згадану вище ціль. Анґлійські аґенти працювали невтомно в невтральних державах, щоб поширити сплітки про совітсько-німецькі взаємини і про покращання совітсько-анґлійських. Дійшло до того, що спліткарі розголосили, що підписано совітсько-анґліййський договір про постачання совітських літаків Анґлії. Очевидно, що це було й бажанням Анґлії. Ці сплетні заперечила рішуче совітська аґенція "Тасс". Одночасно "Тасс" заперечує, що не має господарських переговорів Совітів з Туреччиною, ані теж не висилано ультимату до Румунії.
Таким чином анґлійські сплітки дістали гідну відповідь, просто скомпромітувалися.
Анґлійсько-совітські переговори
Будапешт, 26. 7. У найближчих днях виїде до Москви анґлійська торговельна делєґація під проводом посла Альфреда Некля, щоб обговорити і підписати анґлійсько-совітський договір. У склад анґлійської делєґації входять віцеміністр закордонних справ, віцеміністр торговлі, комунікації, скарбу, банку й закордонної торговлі.
Вступні переговори в справі підписання торговельного договору між Москвою і Льондоном ведуться вже від довшого часу про взаїмний товарообмін між Анґлією і Совітами. У Москві сподіються, що договір буде швидко підписаний.
Хто плянував напад на Румунію?
Берлін, 26. 7. Німецьке міністерство закордонних справ оголосило нові документи, що їх знайдено у Франції. З них виявляється, що француське посольство у Румунії в 1939 р. представило два різні пляни, як слід знищити румунський нафтовий промисл. З цією метою француське посольство співпрацювало тісно з анґлійським. Метою цих плянів було підпалення румунського нафтового промислу. Про це в документах сказано ось що: "В першу чергу слід знищити вертільні уладження, що служать до продукції ропи".
Другий документ це телєґрама француського посла в Букарешті 28. 9. 1939 до Парижа, в якій накреслено плян Анґлії і Франції замкнути Дунай на території Румунії, щоб таким чином внеможливити вивіз нафти до Німеччини.
Третій документ це звідомлення з засідання француської воєнної ради з дня 9. 4. 1939 р., на якому ґен. Ґамелєн і Далядіе домагалися, щоб анґлійці і французи негайно зайняли Румунію. Отже Анґлія і Франція плянували напад на Румунію.
Румунія відкликала посла з Анґлії
Букарешт, 26. 7. Румунський уряд відкликав довголітнього свойого посла у Льондоні Вірґіля Тілє. Відкликання має демонстративне значіння, як говорять політичні кола у Букарешті. Тіля належить до тих румунських дипльоматів, що зачисляються до "школи Тітулєску". Як відомо, Тітулєску, це б. міністр закордонних справ Румунії, що довший час обороняв інтереси Анґлії і Франції на Балкані.
Тіля був ворогом Німеччини. Відомо, що коли весною 1939 р. Німеччина зайняла Чехію, то Тіля наробив багато крику з приводу, мовляв, Берлін вислав до Румунії ультімат господарського характеру. Взагалі Тіля піддержував протинімецьке вороже становище в полудновосхідній Европі.
Нові однострої совітських ґенералів
Москва, 24. 7. Московський військовий часопис "Красная Звєзда" повідомляє, що введено нові однострої для ґенералів червоної армії. Досі носили совітські старшини на комірах різні ромби, а тепер уведено зірки. Маршал носитиме на комірі золоту зірку й велику золоту зірку на рукаві. Ґенерали носитимуть 5 малих золотих зірок на комірі й велику золоту зірку на рукаві. Ґенерал полковник матиме 4 золоті зірки на комірі й малу золоту зірку на рукаві. Ґенерал поручник три золоті зірки на комірі й золоту зірку на рукаві. Ґенерал майор дві золоті зірки на комірі і золоту зірку на сукаві. Крім того введено три роди одностроїв для старшин, парадні, щоденні й полеві.
Згаданий часопис відмічає, що ці нові однострої зміцнять карність в червоній армії.
Естонський ґенерал Ляйдонер арештований.
Штокгольм, 26. 7. Начальний комендант естонської армії, ґен. Ляйдонер, як повідомляють з добре поінформованого джерела у Ревалі, арештований. Далі повідомляють, що ґен. Ляйдонера вивезено до Москви, де рішиться його доля. Одночасно уступив естонський президент Константин Петс. У свойому письмі през. Петс пише, в обличчі останніх перемін в Естонії він склав свої повновласти і передав їх премієрові д-рові Варесові.
Польські втікачі з Румунії хочуть вертатися до дому.
Букарешт, 26. 7. Німецький посол у Румунії повідомляє, що багато польських утікачів у Румунії зголосилися у посольстві з проханням дати їм дозвіл вернутися до дому, себто до ґенерал-ґубернаторства. Посол відмічує, що поладнання тих прохань займе довший час, тому утікачі мусять терпеливо ждати.
Добруджа вернеться до Болгарії.
В Софії переконані, що Румунія вже заявилася за мирною ревізією кордонів в користь Болгарії. Румунія мала погодитися на відступлення Болгарії полудневої Добруджі, на лінії Сілістра — Манґолія. По донесенням з Букарешту — румуни вже почали евакуацію полудневої Добруджі. — Одночасно в Болгарії перестали домагатися доступу до Еґейського Моря. 