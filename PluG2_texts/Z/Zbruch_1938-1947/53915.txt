◦ ◦ ◦ ◦

Написи на крамницях та установах. Управа м. Львова повідомляє, що цілком нових написів на фасадах і вивісках крамниць і установ не можна поміщувати без попереднього затвердження в Архітектурному Відділі Управи м. Львова (Ратуш, III. поверх, кімната ч. 103). Вивішування незатверджених написів потягне за собою адміністративну кару. Львів, 9 липня 1941. Управа м. Львова.
Реєстрація лікарів. Реєстрація всіх лікарів переводиться в Лікарській Палаті вул. Конопніцької 3, І. пов. від дня 10. липня 1941 р. в годинах: 9—1 перед полуднем і 5—7 пополудні. Порядок реєстрації поазбучний. Докладна схема в Лікарській Палаті. До реєстрації треба принести: Лікарський диплом (оригінал), паспорт й ін. особисті документи. — За Лікарську Палату: Д-р М. Вахнянин.
Вже можна користуватися газом. Повідомляємо, що 6 липня ц. р. до вуличної сіти пущено газ. Монтери Газового Закладу повідомлять усі Домоуправи і двірників про можливости дальшого користування газом. Всі, що користуються газом на інше прізвище або зайняли мешкання, де знаходиться газове устаткування, повинні зголоситися до Газового Закладу з посвідкою Домоуправи. Нові устаткування, незголошені до цього часу, а також устаткування пошкоджені під час воєнних дій, можна буде віддати до вжитку тільки після того, як Газовий Заклад перевірить щільність. Управа м. Львова.
Зарядження. Всі промислові підприємства, фабрики, заводи і установи, кооперативна промисловість, промислові бази, відділи воєнбудів і спецбудів і т. д. мають негайно зареєструватися в Промисловім Відділі Управи м. Львова, Ратуш, І. поверх, кімната 24.
Тягареві та особові авта, мотоциклі, вози, візки та коні негайно зареєструвати в Промисловім Відділі Управи міста Львова. Ратуш — І поверх, кімн. 24. До реєстрації представити документи. Львів, 6. липня 1941 р. Управа м. Львова. 