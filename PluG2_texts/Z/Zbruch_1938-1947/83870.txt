◦ ◦ ◦ ◦

Поліційна година в зимовому півріччі. Згідно з розпорядком з дня 1 квітня 1943 р. в справі поліційної години Области Галичина, визначено поліційну годину в зимовому півріччі, то є від 1. X. 1943 року до 31. III. 1944 року від год. 22-ої до 5-ої. Спеціяльні зарядження щодо поліційної години, які видано для поодиноких округ і які передбачують відхилення, залишають ся ненарушені. Уряди повинні подбати про те, щоб години праці для не-німецьких працівників були так уложені, щоб не колідували з розпорядком про поліційну годину в зимовому півріччі.   Диригентські курси. Від 1 грудня ц. р., розпічнуться старанням УЦК, УДК та Делєґатур, Дириґентські Курси для початкуючих у Станиславові, Стрию, Самборі, Коломиї, Чорткові, Золочеві, Бережанах, Кам’янці Струмиловій, Заліщиках, Жовкві, Жидачеві, Новім Селі, Перемишлі та Сяноці. У Львові, Стрию і Заліщиках, відбудуться в зимі ще й Дириґентські Курси II. степеня для тих, що покінчили Курс І. степеня, або що вже щось з тої ділянки знають. Кожний Курс обійматиме 200 год. навчання і триватиме переважно 2 місяці. На Курс принимається музикальних хлопців і дівчат від 14-го року життя. Кожний УОТ повинен використати цю нагоду та підховати собі дириґента і організатора імпрез для свойого села. Ті, що хотять вступити на Дириґентський Курс, повинні якнайскоріше зголоситися до найближчого Комітету чи Делєґатури, які такий Курс у себе організують.   Нові поштові марки в Генеральній Губернії. Німецька пошта Схід видає 26-го жовтня цього року, тобто в четверті роковини існування Генеральної Губернії, нову поштову марку. Це марка вартости 10 зл. у бронзовому кольорі з написом: "Дойчес Райх, Ґенеральґувернемау".   Харчеві посилки для полонених. Згідно з зарядженням ОКВ, можна пересилати полоненим до таборів 25 дкг. харчеві посилки. Висилати можна кожного дня одну посилку. Посилки повинні складатися з непсувальннх харчів (сухарі, вуджена солонина, цукор, сушені овочі, часник, цибуля, тощо). Звертаємо при тому увагу, що посилки для полонених не можуть містити в собі ніякого знаряддя, записаного і задрукованого паперу, алькоголю, скла і т. п. Хто не може вислати до табору полонених більшої посилки (до 6 кг.) через Реферат Справ Полонених, повинен користати з цієї нагоди, висилаючи 25 дкг. посилку з свого поштового уряду. Український Центральний Комітет Реферат Справ Полонених Львів, вул. Семінарська ч. 18.   Музична студія Інститут Народної Творчости при Відділі Культурної Праці УЦК. Львів, Францішканська 7., оголошує пробні вписи до Музичної Студії. Навчання розпічнеться 15. жовтня ц. р. і охоплюватиме такі предмети: сольоспів, гру на фортепіяні, смичкових інструментах, духових інструментах, щипкових інструментах, бандурах, тощо. Зголошення приймається до 15. жовтня ц. р. в Кабінеті Музичного Мистецтва Інституту Народної Творчости, в год. 8—13 і 15—16. Учнів приймається без огляду на вік. Кожний учень мусить мати власний інструмент. Студія триватиме від трьох до пятьох літ, залежно від предмету і здібностей учня.   Рідна земля 