Стаємо до творчої праці

Для нас, представників театрального мистецтва, як і для всіх трудящих м. Львова, день 22 вересня ц. р. є одним з радісніших, щасливіших днів. Українці актори діждалися тієї пори, коли після довголітнього скитання матимуть змогу в повному свойому вияві показати свої творчі сили, швидкими темпами просувати вперед українське театральне мистецтво.
Бо й справді, коли проглянути сторінки історії західно-українського театру за минуле 20-річчя, то можна побачити, в яких важких умовах довелося розвивати українське театральне мистецтво. Актори, драматурги Західної України, пригнічені польськими панами, не могли сказати всього, чого бажали, не могли себе проявити. Їх переслідували. Західно-українським акторам і драматургам доводилося понижуватися перед старостами і поліцаями прохаючи дозволу на театральну виставу.
Але цей час минув. І він вже ніколи не вернеться. Українські актори разом з усіма працівниками мистецтва Західної України, визволеної славною Червоною Армією, зможуть тепер вільно проводити культурно-освітню роботу серед населення, розвивати мистецтво.
Ми щирю вітаємо Червону Армію, її славних вождів та наших братів-артистів Радянського Союзу, з якими стаємо до спільної творчої праці дальнішого розвитку культури трудящих.
За дорученням Союзу Діячів Українського Театрального Мистецтва:
Стадник Й., Рубчак І., Котко Д., Кривіцька А., Мусій Р., Лужницький Г., Блавацький В., Стадникова С., Совачева Г., Давидович Ю., Орлян С., Петренко А. Українські фотоаматори Західної України, об'єднані в українському фотографічному товаристві у Львові, з глибокою радістю зустріли історичні дні визволення українського народу і трудящих інших національностей зпід гніту польських магнатів. Ми щиро дякуємо більшовицькій партії, радянському урядові, Робітничо-Селянській Червоній Армії, які допомогли нам позбутися панського ярма.
Українські фотоаматори раді, що відтепер можуть вільно працювати на користь великої країни соціалізму і її могутнього народу.
Хай живе більшовицька партія!
Хай живе доблесна Червона Армія!
Хай живе великий вождь усіх народів рідний Сталін!
За дорученням Ради Товариства
Голова — Е. Чайковський, Секретар — Б. Лишинський. 