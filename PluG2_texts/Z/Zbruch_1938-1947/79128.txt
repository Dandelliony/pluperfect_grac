◦ ◦ ◦ ◦

Під увагу лікарів-ординаторів. Львів, 22 квітня. Звертається увагу, що видавання рецепт лікарями-ординаторами не відбуваються з відповідною дбайливістю. Слід передусім записувати ті ліки, які є до диспозиції, зате вистерігатися записувати ті, яких брак відчувається. При записуванні засобів одурманення (насонних) треба звертати пильнішу увагу на урядове розпорядження, зокрема на кожній рецепті треба виписати прізвище і докладну адресу особи, для якої призначений лік. Ті, що не пристосовуються до згаданого розпорядження, будуть на майбутнє покарані.
Українські радіопередачі. Сьогодні, у п'ятницю, 23 квітня, Львівська Радіовисильня надає дві передачі: В часі від год. 10.30 до 11-ої — передача пісень і фортепіянних творів українських композиторів у виконанні Ірини Маланюк, Дометія Йохи та Романа Савицького. В часі від год. 17.15 до 17.45 передача "Страсних псальмів" Дмитра Бортнянського у виконанні мішаного хору Євгена Козака.
Табор для організаторок. Відділ Опіки над Молоддю УЦК повідомляє, що реченець табору для організаторок жіночої молоді пересунений на 8 травня 1943 р. Він відбудеться в Криниці. Зголошувати до Відділу ОнМ тих кандидаток, які ідуть через Львів.
Гуманний дар. Волость Лука, пов. Самбір, зложила 500 зл. на лікування незаможним у Повітовій Лікарні в Самборі. За цей гуманний й цінний дар висловлюємо Управі Волости Луки щиру подяку та бажаємо "Веселих Свят". — дирекція Повітової Лікарні в Самборі. 