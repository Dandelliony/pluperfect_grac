Присудження вчених ступенів і звань ученим Львова

МОСКВА, 6 травня. Вища атестаційна комісія Комітету в справах вищої школи при Раднаркомі СРСР присвоїла вчені ступені і звання групі видатних учених Львова.
У вченому ступені доктора історичних наук і в званні професора кафедри "Історії України" затверджено директора Львівського філіалу інституту історії Академії наук УРСР І. П. Крип'якевича — автора 50 наукових праць, видатного історика України і особливо західних її областей. Найбільш цінні його праці, присвячені історії козацтва і визвольній війні українського народу проти шляхетської Польщі в середині XVII ст.
Ступінь доктора геолого-мінералогічних наук і звання професора по кафедрі петрографії присвоєно викладачеві львівського університету ім. Ів. Франка — Ю. С. Токарському. В галузі геології і мінералогії Токарський є крупним ученим і дослідником родовищ. Його перу належать відомі праці по петрографії, фосфоритах, гранітах.
Ступінь доктора біологічних наук і звання професора по кафедрі ботаніки присуджено завідуючому кафедрою Львівського ветеринарного інституту Б. В. Яновському — автору понад 120 праць з питань ботаніки, луківництва, дикоростучих кормових рослин, штучних добрив. Багато з цих робіт мають велику практичну цінність при розв'язанні проблем підвищення урожайності, підняття продуктивності тваринництва в прикарпатських районах. 