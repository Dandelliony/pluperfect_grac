Бліхера вивезли до Москви?

З Кореї наспіла до Токіо вістка, що арештованого марш. Бліхера вивезли зі Свердловська до Москви, бо старшини далекосхідної армії намагались увільнити його.
Новий інцидент на совітсько-манджурському кордоні.
Відділ совітської кінної патрулі переїхав у вівторок 1. ц. м. совітсько-манджурський кордон недалеко стації Манчулі та обстріляв японського старшину і двох вояків. Уряд Японії і Манджуко склали енерґійні протести.
Новий устрій Китаю.
Японський щоденник "Гочі-Шінбун" повідомляє, що в Нанкіні радить комісія пекінського і нанкінського уряду над новим політичним устроєм Китаю. Китай буде федеративною державою, зложеною з північного, середущого і полудневого Китаю та Внутрішньої Монґолії з центральним урядом на чолі. Новий політичний устрій Китаю оголосять в Нанкіні 6. ц. м. Він матиме протикомуністнчний і протикуомінтанівський характер.
Поляків у Данціґу звільнено від обовязкової служби в поліції.
АТЕ повідомляє: Громадяни Данціґу у 16—26 літ, покликані до служби у відділах безпеки, будуть звільнені від цієї служби, якщо заявлять, що вони поляки.
Зміни у француському уряді.
Після 2-денних нарад франкського уряду міністр скарбу Маршандо обняв ресор справедливости, міністр справедливости Рено став міністром скарбу.
Димісія двох високих достойників німецької армії.
Гітлєр звільнив від 31. жовтня ґен. Бека зі становища шефа ґенер. штабу та ґен. фон Рундштетера. Оба ґенерали самі зложили прохання димісії. 