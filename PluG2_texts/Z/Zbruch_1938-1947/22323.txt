◦ ◦ ◦ ◦ ◦ ◦ ◦ ◦ ◦ ◦

Смерть двох жінок від грому. В четвер 11. ц. м. вечором перейшла над Львовом буря з громами і дощем. Підчас цієї бурі верталися з поля до дому 70-літня Юстина Білевич з донькою сусідки 17-л. Катериною Міхальською в Сокільниках к. Львова. По дорозі обі жінки хотіли сховатися під фірою перед дощем, але саме тоді вдарив грім та убив обі жінки.
Львівська хроніка. З крамниці з блаватними товарами "Текстиль-Уніон" у пасажі Фелєрів ч. 5. невідомі злодії вкрали минулої ночі товарів вартости 2.100 зол.
Стріли до пачкаря. Польська преса повідомляє, що в ночі з 9. на 10. ц. м. польська прикордонна сторожа на прикордоннім відтинку Шклярки—Тшельське пов. Новий Томишль доглянула човен, що намагав ся перекрастися нелєґально крізь німецький кордон. Не зважаючи на трикратні поклики, човен не вернувся і тоді сторожа віддала стріла осторогою. Одначе і це не помогло. Тоді прикордонна сторожа обстріляла човен. Провідник убитий, одна особа ранена. Виявилося, що провідник був пачкарем, який намагався перевезти нелєґально до німецького кордону гурт осіб німецької національности.
Краєва хроніка. У Красичах пов. Перемишль невідомі вбивники вбили столяра Михайла Коваля. Поліція шукає за вбивниками. — У Викотах пов. Самбір пожежа знищила господарські будинки Л. Бушка і його сусіда. Підчас пожежі важко попеклася 60-літня старушка, яку відвезли до шпиталю в Самборі.
Кістяк зперед сто літ. Підчас земельних робіт при направі одної з вулиць в Ратиборі робітники викопали кістяк людини, якої череп був розбитий сокирою. Досліди виявили, що це кістяк особи, яку вбили перед сто літ. Кістяк зберігся дотепер дуже добре завдяки спеціяльним кліматично-ґеольоґічним умовинам. 