◦ ◦ ◦ ◦ ◦ ◦ ◦

Спростування ТАРС. ТАРС уповноважений заявити, що розповсюдження різними іноземними агентствами чуток про гаданий приїзд голови Раднаркому СРСР товариша Молотова в Берлін, або в одно з міст Німеччини чи Західної України, — позбавлені будьякої підстави.
Львівські композитори виїжджають у Київ. 28 березня в Києві розпочинає свою роботу Всесоюзний пленум оргкомітету Спілки Радянських композиторів. В роботі пленуму візьмуть участь видатні майстра радянської музики, серед них композитори Глієр, М'ясковський, Шостакович, Прокоф'єв, Шебалін, Хачатур'ян, Бєлий, Василенко, Штейнберг, Крейн та інші.
Від композиторів Львова для участі в роботах пленуму виїжджають В. Барвінський, С. Людкевич, М. Колесса, О. Брескін, Ю. Коффлер, З. Лисько, А. Солтис — всього 16 чоловік.
Пленум присвячується українській радянській музиці. Творчість композиторів західних областей України буде представлена працями Барвінського, Людкевича, Колесси, Коффлера, Кассерна та Солтиса. Пленум триватиме 7 днів.
Перша бригада багатоверстатників. До колективу робітників Другої львівської друкарні Укрполіграфтресту приїхав кращий стаханівець, друкар Кременчуцької фабрики тов. Марковський. Тов. Марковський приїхав подати соціалістичну допомогу друкарям Львова.
В перші два дні перебування на фабриці тов. Марковський познайомився з роботою і вніс кілька цінних раціоналізаторських пропозицій.
Він замінив набивку кліше гвіздками, на що витрачалось багато часу, фальцетними бабашками, що дає велике заощадження часу і коштів. Він раціоналізував також процес приправки форм та інш.
Працюючи одночасно на двох друкарських машинах, тов. Марковський організував першу бригаду друкарів-багатоверстатників.
Бригада багатоверстатників зобов'язалася до дня виборів до Верховних Рад СРСР і УРСР прийти з виробничими подарунками. 