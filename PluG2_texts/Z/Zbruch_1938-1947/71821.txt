Виконаний обовязок

Львів, жовтень 1942.
Стоїмо на грані двох господарських років. Вже спрятано останні плоди та вкинено в землю нове зерно. Ось воно вже скільчилось, зазеленіла нова озимина — завдаток найближчих жнив.
Як добрі господарі, зробимо сьогодні білянс — підсумки нашої цілорічної праці, здаймо собі справу з наших осягів та недотягнень, поставмо собі питання, чи й оскілько ми вивязалися з нашого великого й важкого обовязку.
Останній рік був для нашої господарки вийнятково важкий. Крізь наші землі прокотилися дві жахливі війни, що залишили по собі неодну близну. Та більш від воєн знищила наш край большевицька навала.
До того й минула зима була незвичайно гостра та довга. Весняні роботи придержались і спали опісля всі нараз. А притому й робочих рук було менше ніж іншими роками. Десятки й сотні людей з кожного села не вернули й досі з польської та большевицької армій; сотні тисяч виїхали на роботу в Німеччину, щоб там заступити в праці тих, які на фронті; вкінці тйсячі згинули по тюрмах НКВД, або й досі карають ся на засланні по тайґах Сибіру, Соловках та азійських степах.
Прийшлося працювати за себе й за тих, що їх не стало. Здвоїлась, а то й потроїлась натуга та зусилля. А проте майже кожний кусник землі засіяно, жниво своєчасно зібрано і ледве чи який інший селянин у цих умовинах зумів би був осягнути ці висліди, що осягнув їх наш хлібороб. Лише велике привязання, лише велика любов до землі, лише цей гарт тіла і духа дав йому міць побороти труднощі.
Український селянин не лише засіяв і зібрав своє жниво — він сповнив і свій громадянський обов'язок, віддаючи своєчасно приписаний континґент і віддав без принуки чи примусу, бо розумів уповні всю вимогу часу. Щойно перша половина жовтня, а край уже зложив у 100 відсотках приписану кількість континґенту. Бували бідні гірські села, що віддали навіть більше ніж сто відсотків. І хто знає вдачу українського селянина, його привязання до свого майна, до тих стіжків та оборогів, що в них іноді роками прикривав він старі не молочені снопи новими — той щойно зрозумів, що це самовідречення його справді велике.
Німецька влада оцінила поставу українського громадянства — доказом цього численні признання старостів, признання ґубернатора, вручення відзначень і похвальних грамот. Та найкращою нагородою для нас є саме це внутрішнє вдовілля, що обовязок сповнений. А сповнили його всі — селяни, що пильно працювали на ріллі, низова адміністрація, заготовний апарат (кооперація) і континґентові комісії, що зуміли зорґанізувати розподіл та здачу континґенту, духовенство, що словом і ділом дало добрий приклад, а зокрема Український Центральний Комітет, що підготовив до цього край і громадянство.
Бували і тіні в цій праці. Не зважаючи на найкращі заходи, континґент не все був справедливо розділений, — континґентові комісії не все брали під увагу місцеві умовини та спроможність поодиноких людей, але все це були тільки відокремлені випадки, так що йдучи за вказівками УЦК ці недомагання і кривди не тільки можна буде направити, але вони й будуть направлені.
Зробивши оці підсумки на переломі цих двох господарських років, сміливо можна сказати: підсумки ясні — манка в нас не має!
М. К. 