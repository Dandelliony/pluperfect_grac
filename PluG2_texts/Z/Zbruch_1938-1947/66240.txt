◦ ◦ ◦ ◦

Закінчене щойно слідство виявило, що Совєти перед своєю втечею з Харкова розстріляли безправно понад тисячу політичних в'язнів або спалили їх живцем у тамошній в'язниці.
У ЗДА масово арештують московських емігрантів. Ці арешти попередив судовий процес проти одної московської емігрантки у місті Гартфорд, стейту Коннектікет. Їй закидали, що стоїть у проводі тайної московсько-революційної організації, яку американська преса називала "Організацією московських фашистів". Совєтське посольство у Вашінггоні використало цю нагоду, щоб домагатись від уряду ЗДА загальних репресій проти московської еміграції. Так і сталося.
Як повідомляють з Вашінгтону, летунська промисловість ЗДА подала до відома, що замовлені урядом на 1942-ий рік літаки можуть бути доставлені щойно в 1943-у році.
Японці очищують гори Аракан
ШАНҐАЙ, 19 травня. — Японські збройні сили, що здовж річки Чіндвін посуваються вперед, переслідуючи бритійські війська, що втікають до Індій, дійшли до міста Конті.
ТОКІО, 19 травня. — Японське летунство без власних втрат заатакувало індійське місто Інфаль, де засипало градом бомб британські війська, що втекли з Бірми.
Влучними поцілами бомб знищено кілька військових груп та самоходи, навантажені муніцією.
ТОКІО, 19 травня. — За повідомленням з бірманського фронту, японські пробоєві частини, що очищують гори Аракан від недобитків; британських військ, окружили британські змоторизовані частини, що складаються з трьох тисячів повзів та багатьох гармат. Місце окруження лежить приблизно 110 кілометрів на захід від Мандаляй.
Крім того повідомляють, що підчас цих операцій досі здобуто дві тисячі вантажних самоходів, з чого тисячу ще можна вживати. Далі здобуто 113 повзів, з чого половина ще в доброму стані та багато гармат. У тому самому часі ворог втратив тисячу двісті людей вбитими.
Італійське воєнне звідомлення
РИМ, 19 травня. — Головне Командування Італійських Збройних Сил повідомило 18 травня:
На фронті Кіренайки нормальна діяльність артилерії та розвідних частин. Летунські ескадри держав осі збили над Мальтою 5 "Спітфайрів" і одну "Кертіс", а шостий літак підпалили обстрілом покладової зброї на землі. Один з наших літаків не вернувся до своєї бази.
Дипломати із ЗДА
ЛІЗБОНА, 19 травня. — До Лізбони прибули шведським кораблем "Дротнінггольм" німецькі дипломати з Америки, що їх виміняли за дипломатів американських країн. З німецькими прибули й італійські, болгарські та мадярські дипломати з західної півкулі.
Літаки над Кримом
БЕРЛІН, 19 травня. 15 годин тривало безупинне бомбардування большевицьких становищ на Керчі з повітря. 15 годин безупинно хмари німецьких літаків різних родів і типів кружляли над большевицькими укріпленнями на Керчі, підготовляючи безпосередньо наступ німецьких панцирних частин та німецької піхоти. "Ми їх просто розчавили" — зголосив один поручник — летун командантові своєї ескадри при повороті до німецької бази. Вже раніше німецьке летунство було на всьому півострові Криму дуже активне. Досить згадати, що впродовж кількох днів збито, або знищено на тамошньому відтинку фронту аж 106 совєтських літаків. Однак все воно було дитячою іграшкою в порівнянні з наступом німецького летунства, що розпочалося досвіта 8 травня. Німецький воєнний звітодавець Рудольф Брінінг надіслав до німецьких часописів перший опис того могутнього німецького налету. Град бомб летів із неба в совєтські окопи. Водночас далі на схід німецькі ловецькі літаки загороджували шлях совєтським машинам до справжнього фронту. Гаслом німецьких летунів було недопустити ні одного совєтського літака до лінії бойового фронту. Так воно справді сталося. Ескадри німецьких літаків з таким розгоном кидалися на совєтські машини, які пробували ставляти спротив, що майже без ніяких німецьких втрат совєтські літаки буквально десятками летіли вниз горіючи. 8 травня цього року виявилась перевага німецьких літаків та німецьких летунів над совєтськими так яскраво, як ще ніколи. Вісім німецьких літаків заатакувало двадцять совєтських та збило їх до одного. В іншому місці на тому самому відтинку 16 німецьких машин знищило 25 совєтських. Ба навіть 16 німецьких машин знищило деінде 70 совєтських. Самі німецькі старшини, що робили вечором того дня підсумки летунських боїв, хапалися за голову з дива, порівнюючи цифри власних та совєтських втрат та докази власної сили та совєтської кволости. 