◦ ◦ ◦ ◦

"Веселий Львів". Сьогодні, у суботу, 30-го і завтра, у неділю, 31 січня, в 18-ій годині вечором, відбудуться три останні вистави третьої програми театру "Веселий Львів" у залі І. Н. Т., вул. Францішканська ч. 7. Участь беруть теж: артист Львівського Оперного Театру, реж. Йосиф Гірняк і вокальний квартет О. Курочки. У програмі музика, балет, скетчі. Програму веде артист Сергій Дубровський. Мистецький керівник: ред. Зенон Тарнавський. Балетмейстер: А. Вежинський. Оформлення сцени: артист-маляр В. Ласовський. Перепродаж квитків у касі І. Н. Т. вул. Францішканська ч. 7, в часі від год. 10-ої до 14-ої та від 16-ої до 18-ої.
"Соколики" в Клюбі. У 30-ті роковини смерти громадянина-драматурґа Григорія Цеглинського, сьогодні, у суботу, 30-го січня та завтра, в неділю, 31-го січня ц. р., відіграють артисти Львівського Оперного Театру в приміщеннях Літературно-мистецького Клюбу, при вулиці 29-го Червня ч. 10, комедію на 4 дії Г. Цеглинського п. н. "Соколики". Беруть участь: С. Стадникова, М. Степова, Л. Сердюкова, Н. Лужницька, Р. Левицька, Л. Шашарівська, Я. Геляс, І. Гірняк, Я. Рудакевич, В. Шашарівський, М. Малецький. Режисер — Й. Стадник. Мистецький керівник — В. Блавацький. Початок в год. 17-ій (п'ятій) ввечір. Замовляти квитки можна телефонічно на ч. 262-46. Передпродаж від п'ятниці між 13-ою й 14-ою та між 19-ою й 20-ою. Дирекція застерігає собі право продажу квитків, замовлених і невикуплених, на 10 хвилин перед початком вистави. По третьому дзвінку вступ на залю заборонений.
Доклад для учителів фахових шкіл. Фахова група учителів фахових шкіл УУОП владжує завтра, у неділю, 31-го січня, в годині 10-ій в приміщенні УК на Львів—місто, Ринок ч. 10, ІІ-ий поверх, доклад проф. В. Андрієвського: "Українська термінологія в Хемічній школі". Приявність учителів фахових шкіл обов'язкова, інших шкіл побажана.
Курс суддів гаківки. ЛЬВІВ, 29 січня. В понеділок, 1-го лютого, в 18-ій год. в домівці Референтури Опіки над Молоддю Українського Комітету на Львів—місто, Бургпляц (давніше Домбровського) ч. 3, ІІ-ий пов. починається тридневний курс суддів канадійської гаківки. Референтура Тіловиховання УЦК закликає всіх гаківкарів і всіх прихильників гаківки явитися на курсі. Програма курсу обіймає 6 годин. 