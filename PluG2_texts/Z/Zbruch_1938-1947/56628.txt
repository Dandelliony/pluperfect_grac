◦ ◦ ◦ ◦ ◦

Ліквідують границю Канада—СДА
Берлін, 26 вересня. СДА і Канада підписали договір, згідно з яким вояки обох країн можуть кожночасно без будьяких перешкод переходити в повному виряді в оба боки кордону. Водночас почали цей кордон взаємно відмілітаризовувати. Дальші точки договору годі, як пише англійська агенція "Ексзанж", з огляду на небезпеку держав публікувати. Так затягуються щораз більше сіті СДА.
Небачене досі полярне явище
Ню-Йорк, 26 вересня. На всьому східньому побережжі СДА аж до Вірджінії бачили цілу ніч під суботу фантастичні явища полярного сяєва. Американські радіопередачі і телеграфічний зв'язок мав від цього перешкоди. Це вперше бачили ці явища в такій південній географічній ширині і в такій силі.
Іранський уряд відкликує дипломатичних представників з Німеччини, Італії та Румунії
Анкара, 26 вересня. Як повідомляють з Тегерану, в Тегерані і в Тебрісі большевицькі війська припинили всякий публичний рух. З теренів, які зайняли большевики, не можна ніяк порозумітися з частинами необсадженого Ірану. Не можна також знайти зв'язків з закордоном, В зайнятих районах заборонено переходити границю до сусідніх держав. В Тегерані прийшло до зударів між англійськими і большевицькими військами. Падали стріли з обох сторін. Цей випадок був предметом балачок між командантами англійських і совєтських гарнізонів. Наслідком цього англійці замкнули для вояків відпустки. Дальші іранські військові частини, як повідомляє іранська преса, перейшли ірансько-турецький кордон і були інтерновані турками. Іранський уряд має відкликати своїх дипломатичних представників з Німеччини, Італії і Румунії. Державний скарб Ірану, який виносить біля 25 міліонів фунтів і становив досі одну часть іранського покриття, як кажуть турецькі звідомлення, повинен після контролі іранськими послами бути відтранспортований до СДА. Банковий дім Меллі вже поробив до цього всі приготовання. Скарб відвезуть пароплавом через Бендер-Шагцур над Перським заливом під прапором СДА на його місце призначення. За звичаєм і формою від'їздить колишній державний скарб шаха на рахунок іранської держави. В дійсності англійці вірні своїм методам також в Ірані. Вони граблять свої жертви, при чому жадоба і ненажерливість совєтів виказують дуже великий поспіх.
Смерть шведських летунів
Стокгольм, 26 вересня. Згідно з повідомленням ТТ, під час катастрофи шведського військового літака, згинуло двох шведських летунів, а один поніс рани. Згинули один летунський інженер і однин поручник. Ранений є вояк-летун.
Будуть боронити Дакар
Віші, 26 вересня. Держ. секретар для справ Марокка, адмірал Плятон, влаштував з нагоди побуту ген. губернатора Французької Зах. Африки, генерала Буассона, гостину для французької та закордонної преси. Ген. Буассон зробив з нагоди перших роковин англійського нападу на Дакар перегляд тодішніх умовин та змалював значіння Зах. Африки в цілості французької колоніяльної імперії. У зв'язку з його висновками, що держалися рямок дотеперішніх заяв, спитав один журналіст, чи все ще існує можливість американського нападу на Дакар. Генерал відповів, що це питання краще спрямувати б до Вашінгтону, але на кожний випадок Дакар будуть боронити.
Англійське бюро в Сінгапурі
Берлін, 26 вересня. В британській політиці оточення Японії занотовано знову знаменну подію. У Сінгапурі англійці заснували "Політичне бюро для Далекого Сходу", його завдання координувати всю англійську політику у відношенні до далекосхідних, азійських земель.
Початок московської конференції
Стокгольм, 26 вересня. Під час цього, як англійсько-большевицька конференція для допомоги Совєтам почала свої наради, пише вашингтонський кореспондент "Скрипс Говерт", Саймс: "Це буде смертельна вістка, яку обі місії з Лондону та Вашингтону мусять передати у цім тижні Сталінові. Уряди обох цих держав хочуть зробити все можливе, але годі віддати танки, літаки і гармати, коли їх нема зайвих". Водночас дипльоматичні кола СДА розглядають можливості помогти Совєтам довкола Аляски, через пролив Берінга до Архангельська, головно тому, що Ледовий Океан є свобідний від підводних човнів. На жаль, для цього треба би вжити окремих міцних криголомів, а їх теж нема стільки, скільки було б потрібно. Вже з ходу цих думок виявляється, як тяжко є у практиці з англьо-саською допомогою для Совєтів.
Величезний осяг на Сході
Берлін, 26 вересня. Американський міністр воєнно-морського флоту, Нокс, заявив, що дотеперішні втрати большевиків воєнними матеріялами і людьми переходять всякі припущення. Вислід боїв на Сході — заявив дальше Нокс, — відіб'ється дуже поважно і на США. 