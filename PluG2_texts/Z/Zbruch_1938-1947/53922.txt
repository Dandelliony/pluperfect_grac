◦ ◦ ◦ ◦

Представниці жіноцтва у Митрополита. В п'ятницю, в год. 12.30 Ексц. Митрополит Андрей прийняв делегацію "Жіночої Служби Україні", в склад якої увійшли члени Головної Управи і львівського Відділу К. Малицька, І. Бережанська, М. Струтинська і І. Радловська. В коротенькій промові п. К. Малицька привезла Князя Церкви й духового Провідника народу зі звільненням від наїздників та подякувала Йому за ту гідність і силу, що промінюючи від Нього, підтримувала нас усіх в часах найстрашнішого в нашій історії лихоліття. Подаючи Митрополитові до відома оснування нової жіночої організації, якої мету з'ясувала у двох словах, просила благословення для успішної праці. Ексц. Митрополит прийняв делегацію незвичайно тепло й сердечно. Наприкінці авдієнції одна з членів делегації звернулася з проханням, щоб Митрополит зволив взяти під увагу участь у Раді сеніорів п. К. Малицької, яку жіноцтво бажало б там бачити своєю заступницею. Митрополит радо погодився вжити свого впливу. 