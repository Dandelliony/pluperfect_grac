◦ ◦ ◦ ◦ ◦ ◦ ◦

Найважча досі атака на Лондон
ШТОКГОЛЬМ, 19. IV. — Анґлійська інформаційна служба подає, що Лондон і простори над гирлом Темзи були вночі на четвер ціллю нагальної атаки німецького летунства. Підчас атак на Лондон, що тривали багато годин, — "повстала більша кількість пожеж і спричинено деякі шкоди іншого роду". Різні терени над гирлом Темзи мусіли також витримувати важкі атаки. Дальші бомбові атаки спрямовано на різні інші частини країни. Бюро Ройтера подавало м. ін.: "Досвіта стало ясно, що атака вночі на четвер на Лондон була найважча, яку ми досі пережили". В торговельних дільницях були знищення.
Урядовий комунікат про повітряну атаку кінчається так: "Вночі на четвер ворожі літаки перевели дуже важку й довготривалу атаку на Лондон. Атака почалася негайно після смерку й тривала майже цілу ніч, аж до світанку. Жертви в людях були значні, спричинено також поважні матеріяльні шкоди. Бомби скидано також поза Лондоном, головно в південно-східних частинах країни".
Капітуляція сербської армії
БЕРЛІН, 19. IV. — Головне Командування Німецьких Збройних Сил подає:
Дня 17. квітня в 21. год. вся югославянська армія, що досі ще не була розброєна, зложила зброю без ніяких застережень. Капітуляція входить у життя в дні 18. квітня в год. 12.
Таємничі події в Ґібральтарі.
АЛЬХЕСІРАС, 18. IV. — Згідно з відомостями, що надійшли сюди, від четверга стоїть Ґібральтар під знаком надзвичайно таємничих подій, які викликують збільшене зацікавлення еспанської прилюдної опінії. Від чотирьох днів бритійський посол із Мадриду, сер Самуель Гор, приїхав знову на якісь важні наради до Ґібральтару. Його заповідь вернутися в четвер до Мадриду, на диво, не могла здійснитися. Комунікат з цього приводу каже, що він не тільки довше залишиться у Ґібральтарі, але що в четвер головуватиме на надзвичайно важній конференції, в якій поруч з військовим ґубернатором візьмуть участь також шефи стаціонованих у Ґібральтарі морських, воздушних і сухопутніх сил. Нема сумніву, що сер Самуель Гор має якісь широкі повновласті від свого премієра Черчіля, які буцім то мають велике значіння для дальшого ходу війни. У звязку з цим особливу увагу стягає на себе серед еспанського громадянства заторкнена у вечірній пресі з середи — тема Портуґалії. Загально думають, що унаслідок великих останніх поразок Анґлії наслідок великих останніх поразок Анґлії на Балкані й у північній Африці, де єгипетська станиця Вел. Британії щораз більше загрожена, Лондон плянує тепер деякі заходи забезпеки та інші ходи в західній частині Середземного моря та на побережжі Атлянтику.
Гостра критика політики мін. Ідена
ШТОКГОЛЬМ, 19. IV. — Лондонський кореспондент часопису "Ґетеборґс Постен" повідомляє, що тон багатьох бритійських щоденників з дня на день гостріший з огляду на поганий для Анґлії хід воєнних подій у східній частині Середземного моря. Анґлійська преса критикує передусім міністра закорд. справ Ідена. І так "Дейлі Мейл" пише: "Говорім отверто: раніше, чи пізніше уряд мусить дати вияснення в справі теперішнього жалюгідного стратеґічного положення на Близькім Сході. Як це станеться, то тоді жадатимемо й звіту діяльности Ідена й Дідля. Така "літаюча" політика, а надто в мирних часах, виявилась повною нісенітницею. У воєнному часі вона може статись народньою небезпекою. Іден має більше чуттєвого ідеалізму, ніж здібности реального думання. І уявити не можна собі гіршого дорадника для Анґлії в порі, коли треба кермуватись твердими, реальними фактами, які витворює війна".
Уряд Чункіну відрізаний від моря
ШАНГАЙ, 19. IV. — Адмірал Шімада, головний командант японської фльоти на китайських водах, склав заяву, що бльокада побережжя провінції Квантун поширена на простір коло 100 км. на південний захід від Макао. На надбережному терені заборонений усякий рух кораблів. Про те повідомив ґенеральний консуль у Шангаї представників заграничних держав. Поширення бльокади обовязує від півночі 19. IV. таким чином так зміцнилася бльокада південно китайських берегів, що відрізані від моря всі торговельні та імпортові шляхи для чункінського уряду, що ведуть крізь південний Китай. Тепер Чункін не могтиме привозити зза кордону воєнних матеріялів і вивозити власні сирівці й товари.
Розвал грецького фронту в Альбанії
Похід італійців на Мостар, Раґузу, Цетинію і Каттаро. — Греки відступають з Альбанії.
РИМ, 18. IV. — Головне Командування Італійської Армії подає:
Після проломання 14, 15 і 16. IV. серед кривавих боїв перших ліній грецького опору — дивізії 11. армії з нестримною силою удару посуваються вперід. Цілий ворожий фронт валиться.
В Югославії змоторизовані батави 2 армії посунулися із Спліту в напрямі Раґузи. Відділи воєнної фльоти докінчили обсаджування дальматійських островів. Дальші змоторизовані війська, що виїхали з північної Альбанії, після пролому ворожих становищ і зайняття Антіварі й Цетинії, посунулися на північ на Раґузу, щоб получитися з 2. армією.
На грецькому фронті похід італійських військ від озера Преспа до Адрійського Моря триває далі, не зважаючи на сильний опір ворога і знищені шляхи. Війська 11. армії після завзятих боїв обсадили Клісуду й пішли далі вперід. Ворог мав значні втрати й залишив багато полонених і воєнного матеріялу.
Італійські ловецькі літаки зістрілили один анґлійський бомбовик типу Бленгайм. Вночі на 16. IV. італійські літаки перевели сильну атаку на Пірей, портові уладження й кораблі у пристані.
В Кіренаїці натиск італійсько-німецьких військ на Тобрук та в околицях Солюму далі триває. В Джебелі акція очищування терену з розбитих ворожих відділів йде далі.
У Східній Африці ворожі сили, що намагалися перейти ріку Баро (Ґалля Сідамо), після сильного протинаступу примушено до втечі. Ворог залишив багато зброї й виряду. В завзятих боях на захід від Дембідолльо, на північ від Ґамбеля, завдано ворогові важкі втрати.
РИМ, 19. IV. — Головне Командування Італійської Армії подає:
Італійські змоторизовані кольони ІІ-ої армії зайняли в Югославії Мостар, зломили останки ворожого спротиву біля Метковиці, дійшли до Раґузи й обєдналися з поспішними змоторизованими кольонами, що надійшли з Альбанії та зайняли Цетинню і Каттаро.
На грецькому фронті італійські війська успішно переводять окружувания ворожих армій між рікою Осум і морем. Преметі, Арджірокастро і Порто Палєрмо в італійських руках. Ворог відступає у безладді. Всюди здоганяють його італійські війська та обстрілюють скорострільним вогнем і обкидують бомбами з літаків. В італійські руки попало багато полонених і всякого роду воєнного матеріялу.
Вночі 18. IV. італійські та німецькі літаки бомбардували ворожу морську базу Ля Валєтта на Мальті.
Вночі на 17. IV. сильна ескадра ворожих кружляків та торпедовців заатакувала один із італійських конвойованих транспортів, що віз матеріяли до північної Африки. При тій нагоді прийшло до морського бою. Італійці затопили анґлійський торпедовець "Могевк" та мабуть ушкодили інші торіпедовці. З італійських торпедових човнів, що супроводили транспорт та хоробро його боронили, затопили один і ушкодили два. Затонули два кораблі, інші ушкоджені, більшість їхньої обсади втрятована.
У північній Африці щораз більше затіснюється перстень, що окружує твердиню Тобрук.
Ворожі літаки налетіли на Дерну й Триполіс. Було кілька ранених і невеличкі матеріяльні шкоди. Біля Дерни італійські ловецькі літаки зістрілили один ворожий літак типу Бленгейм.
У Східній Африці ворог зміцнив свій натиск у районі на південь від Дессіє. Італійські війська ставлять енерґійний спротив. Вони відбили спроби ворожих військ вдертися до італійських ліній вздовж берегу, ріки Омо та в районі Дембідолльо.
Словаки прийняли визволення хорватського народу й повстання вільної держави хорватів із найбільшою радістю й вдоволенням. Підкреслюють подібність долі хорватів і словаків, як також на близькі взаємини, що лучили від багатьох літ боєвиків за незалежність словацького народу з хорватськими боєвиками.
Рузвелт заявив, що Анґлія не може числити на доставу дальших контрторпедовців.
У неділю відбулася в Софії велика маніфестація з приводу визволення болгарських земель у Македонії, Тракії та західніх округах. В 10-ій годині вулицями міста перейшов величезний похід, в якому взяли участь орґанізації втікачів із Македонії, Тракії і західніх округ, воєнних ветеранів, старшин запасу, патріотичних орґанізацій і тисячей мешканців Софії.
Американська пресова аґенція "Есошіейтид Прес" повідомила, що сторпедували і затопили бритійський торговельний корабель "Симверфаєр" містоти 4.347 той, що їхав з Ню-Йорку до Анґлії. 