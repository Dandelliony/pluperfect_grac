◦ ◦ ◦ ◦

Від початку війни японці знищили 130 підводних човнів   У зв'язку з повідомленням цісарської японської головної кватири, що японські морські сили й частини авіяції знищили продовж вересня 6 північно-американських підводних човнів, японський часопис "Нічі-Нічі" пригадує, що від початку війни на Далекому Сході затоплено загалом 130 аліянтських підводних човнів.   Перенесення уряду Мусолінія з Риму   З перенесенням осідку італійського уряду з Риму до одного північно-італійського міста — як подає німецька преса — переведено зміну політичної ваги, обумовлену воєнними умовинами.   Постанова нового італійського уряду, що стоїть під проводом Мусолінія, похинути Рим, не наступила — як подав один кореспондент — під натиском ворога. Це добровільно прийнята постанова, яка матиме далекосягле значення. Республіканський уряд Італії посунувся на північ, де знаходиться головна база праці й боротьби Італії із німецьким союзником. Рим не може бути осередком тому, що він загрожений від моря й тому, що ворожа авіяція може досягати комунікаційні шляхи, що лучать столицю з рештою країни.   Що хоче знати Москва   Вашінгтонський дописувач часопису "Стокгольмс Тіднінген" пише, що у вашінгтонських кругах очікують, що на московській конференції, яка незабаром відбудеться, Совєтський Союз поставить три головні запити. Ось вони: Чи Велика Британія і ЗДА готові загарантувати співпрацю зі Совєтським Союзом після війни? 2) Якими засобами зможуть вони цю гарантію піддержати? 3) Чи Англія й Америка, щоб забезпечити Совєтському Союзові великі впливи не сході Европи, готові гарантувати безсилість Европи?   Жіноча поліція у Франції   Тепер перший раз служитимуть жінки у французькій поліції. Такий розпорядок оголосив комісар поліції в Монтобан. До служби прийматимуть жінок у віці від 25 до 35 років.   Сталін і союзники   Французький часопис "Ожурд'уї" ("Сьогодні") пише: "Відомо, з якою образливою погордою Сталін все поновно відкидав запрошення Черчіля й Рузвельта до їхніх зустрічей. Лише один раз Сталін змінив свою поставу, а саме дня 26-го травня 1943 року, коли аліянти скликали конференцію в Гот Спрінгс, щоб нараджуватися в справах постачання. Тоді Сталін вислав до Америки свого представника, який не задоволився лише ролею глядача, але й робив предложення, перебираючи їх виконання.   Не може бути сумніву, що Сталін рішився на цей крок лише тому, що приневолили його труднощі господарського життя Совєтському Союзі. Але тому, що З'єдинені Держави не розпоряджали вистачальною кількістю кораблів, потрібною для транспортів до Росії, Сталін був приневолений зректися половини достав зброї й муніції, в заміну за відповідну кількість харчових продуктів."   В Іраку закінчено парляментські збори. Новий парлямент збереться 10 жовтня. Міністер закордонних справ, внутрішніх справ і фінансів склали свої уряди.   В чункінській провінції Суіюан вибухла епідемія холєри. Зголошено вже 50 смертних випадків.   Большевицькі втрати за три місяці   Підчас оборонних боїв на східному фронті в останніх трьох місяцях, большевики зазнали дуже високих втрат у вояках. Від липня цього року совєтська армія втратила 2 міліони людей, в тому приблизно половину убитими та понад 120.000 полоненими. Високі совєтські втрати в зброї і в матеріялі доказують також, що бої були завзяті. Особливо важкі були втрати в танках, що від липня цього року дійшли до цифри 20.000. Таким чином кількість совєтських танків, знищених від початку східної кампанії, сягає тепер понад 70.000. З гармат большевики втратили дальших 7.000 штук, через що загальні втрати в гарматах дійшли до 75.000. Зброєю суходільних сил і авіяції збито в останніх трьох місяцях 7500 літаків і таким чином совєтські втрати в літаках зросли до 52.000.   У місцевості Бермеділло, у Мехіку була велика повінь. 5.000 осіб лишилося без даху над головою.   На шведському острові Фінен вродилася дитина, якої мама має 17 років, бабка 31 і прабабка лише 48 років.   Кількість учителів у Туреччині в останніх роках збільшилася на яких 20%. Туреччина має тепер яких 30.000 учителів, а того приблизно 9.000 жіночих сил. Учнів є 1,080.000, з того три четверті учнів і одна учениць.   На залізничій стації Павло Фронтія в Бразилії, на лінії Сао Павло-Ріо Ґранде, вибухло кілька динамітом навантажених залізничих вагонів. Повстали важкі матеріяльні шкоди. При цьому згинуло 13 осіб і багато було ранених. Цю вістку передано з Ріо-де-Жанейро.   Рідна земля 