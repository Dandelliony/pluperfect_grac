◦ ◦ ◦ ◦

В Римі закінчився конгрес воєнної хірургії. Закордонні делегації виїхали до Фльоренції, щоб оглянути тамошню школу військової медицини, та до Больонії, де є найбільші ортопедичні установи Італії.
Коли Рузвельта запитали недавно, чи можна створити другий фронт в Европі, то він відповів: "може так,  а може ні". Ця заява американського президента вказує яскраво, що він втратив дещо із своєї недавньої самовпевности.
Між першим та 20-им травня збито над Середземним морем 122 англіські літаки. Повідомляє про це італійська пресова агенція Стефані за італійськими військовими джерелами.
Генерал Франко прийняв в урочистий спосіб у мадридській східній палаті Мулей Тасяна, Каліфа еспанського Марокка. Каліф передав генералові Франкові вірно-підданчі привіти свойого народу. Одночасно передав він еспанському голові держави великий нашийник ордену Медагуя, найвище відзначення, яке Каліф може дати.
Делегація французьких економістів виїхала до Стокгольму, щоб вести з відповідними шведськими станицями розмови про поширення французько-шведських торговельних взаємин.
Большевицький мінолов, що дістався до фінського заливу на віддаль стрілу прибережної батерії німецької воєнної фльоти, затоплено після короткого обстрілу. Мінолов пробував втекти з засягу вогню німецької прибережної батерії, але вже на початку обстрілу одержав такі поціли, що перешкодили йому в утечі.
Німецький підводний човен заатакував і затопив 1417-тоновий кол. голяндський корабель "Фльора", недалеко Кірасао. "Фльора" їхала в службі північно-американського корабельного товариства.
До Гельсінок прибув у відвідини комендант німецьких військ на північному фронті, генерал Дітль, та відвідав передполуднем міністра війни, ген. Вальдена і премієра Рангеля. Зчерги прийняв генерала президент Фінляндії, Риті. Пополудні відвідав генерал Дітль спільну фінсько-німецьку виставу "Війна в картинах".
Італійське воєнне звідомлення
РИМ, 29 травня. — Головна Кватира Італійських Збройних Сил повідомила 28 травня:
Ворожі війська і скупчення матеріялів, бомбардовані в північній Африці летунством Держав осі, зазнали вчора поважних втрат. Твердиня Тобрух, летовища та залізничі споруди ворожих получень в запіллю атаковано також з видимим успіхом.
Італійські і німецькі винищувача збили у повітряному бою 13 літаків. Продовжувано бомбардування об'єктів на Мальті. На східному Середземному морі торпедував один наш літак озброєний пароплав, на 2000 брт.
Минулої ночі повели британські літаки кількома хвилями новий наступ на місто Мессину й пошкодили кілька мешканевих домів. Жертв між цивільним населенням не було. Протилетунська артилерія поцілила 4 атакуючі літаки, які впали на землю: один з них у безпосередньому сусідстві Сан Райнері, один між Катоною і Сцилею, один між Сан Джованні і Пеляро, а четвертий в околиці Мессини.
Також в околиці Катанії і Серакузів скинено кілька бомб, однак вони не спричинили ніяких жертв і заподіяли дуже малі шкоди.
Один ворожий літак, поцілений протилетунською артилерією, упав між Білля Сан Джованні і Катоною. 