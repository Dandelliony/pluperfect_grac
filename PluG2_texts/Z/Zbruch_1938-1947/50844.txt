◦ ◦ ◦ ◦ ◦ ◦ ◦

Нема кордонів між Злученими Державами й Канадою.
ШТОКГОЛЬМ, 25. IV. — Порозуміння між Рузвелтом і кантівським премієром Кінґом, після 5-годинної конференції в Уошинґтоні, довело — як пише "Ню Кроникл" — до "знесення кордонів між Злученими Державами й Канадою". Новий договір передбачує спільний плян оборони, що спричинить видатки у висоті ок. 300 міліонів долярів. Оба краї мають собі взаємно помагати сирівцями. Канада має доставити Зл. Державам алюміній і кораблі. Офіційний комунікат подає, що предметом конференції були також інші важні справи. Канада мала висунути предложення, щоб перевести на канадійську територію американські війська, які мали б заступити ті війська, що їх мають вислати за Атлянтик.
Бомбардування Крети
РИМ. 26. IV. — Головне Командування Італійської Армії подає: Італійські війська у Греції переводять кінцеві завдання, що мають на меті окупацію північного Епіру. Летунство бомбардувало численні кораблі у пристані Суда на Креті. Вчора ворожі літаки бомбардували острів Родос.
В Північній Африці була діяльність стеж на фронті Тобруку. Вночі з 23. на 24. II IV. ворог налетів знову на Триполіс; жертв не було, тільки деякі матеріяльні втрати.
У Східній Африці сильні ворожі відділи на південь від Дессіє мали поважні втрати внаслідок італійських протинаступів і сильного вогню італійської артилєрії. На схід від Ґамбелі та в околиці озер дійшло до сутичок, що скінчилися успішно для італійців.
40 відсотків американської допомоги на дні моря
ШТОКГОЛЬМ, 26. IV. — "Юнайтед Пресс" подає з кругів конґресу, що 40 відсотків американської допомоги для Анґлії затопили підводні човни й бомби. Круги конґресу кажуть про величину тих затоплень, що "з найбільшою імовірністю відповідають правді". Кажуть також, що останніми часами Рузвелт вповні поінформований про такий стан справи.
Анґлійська змова в Іраку
ВІШІ, 26. IV. — Поліція арабської держави Ірак розкрила анґлійську змову проти іракського уряду Кайлянія. Як повідомляють з Бейруту, в Баґдаді арештували багато анґлійських аґентів. Уряд Іраку рішив створити спеціяльний суд, який буде судити анґлійські злочини проти державної безпеки. На підставі дотеперішніх звітів поліційної влади, урядові кола Іраку побоюються анґлійських саботажів проти анґлійських нафтових проводів. Анґлійські аґенти дістали доручення орґанізувати акти саботажу проти нафтопроводу до Гайфи, щоби таким чином придбати можливість військово виступити проти Баґдаду й Мосулю і використати під тією притокою істнуючі договори. Іракська поліція має в руках уже всі докази. Між баґдадськими жидами вже почалася паніка. Багато жидівських крамниць уже закрито і чимало жидів збирається виїздити до Єгипту та до Індії.
Югославянський король як турист
АНКАРА, 26. IV. — Минулого четверга югославянський король Петро приїхав до столиці Трансйорданії — Аману, де він пробуде кілька днів як гість еміра Абдулляга. Емір прийняв Петра ІІ-го бенкетом, на якому були приявні численні анґлійські достойники. Кажуть, що король Петро II. хоче їхати як турист до Баґдаду.
Як Черчіль сам собі перечив?
Отвертий лист шефа німецької преси д-ра Дітріха до анґлійського премієра Черчіля.
Шеф державної преси д-р Дітріх оголосив широкий отвертий лист до Уінстона Черчіля, в якому пригадав бритійському премієрові довгу чергу його прилюдних виступів, із яких кожний черговий виступ перечив попередньому. Крім того він звернув увагу на диковинний "пророчий хист" Черчіля, при чому ці пророцтва ніколи не спіралися на фактах, які говорили про щось зовсім протилежне. Д-р Дітріх навів цілу низку цитат із Черчілевих промов, подаючи докладно, коли він що говорив і — компромітувався.
1. жовтня 1939 р. Черчіль заявив, що "Гітлєр є прогнаний із південної й східньої Европи". 12. листопада 1939 р. він казав, як то й Совіти й Італія й Японія насторожені супроти німців. 11. квітня 1940 р. заповів урочистим і катеґоричним тоном, що анґлійці не дозволять німцям користуватися норвезьким побережжям. У промовах з 12. XI. 1939 та 27. 1. 1940 р. говорив він про непереможність лінії Мажінота та фізичну й моральну могутність французької республики, на те, щоб 17. IX. 1940 р. збентежено признатися, що "бритійський уряд довідався счудований і приголомшений" про німецько-французьке перемиря...
В інших промовах (які точно наводить д-р Дітріх) Черчіль так само "пророчо" казав про анґлійські "тріюмфи" в торговельній та морській війні в північній Африці. Ба, навіть щодо Югославії Черчіль ще 27. III. 1941 р. був настроєний на ноту найвищого захоплення, заявляючи, м. ін., що остаточний вислід може навіть ближчий, ніж рам усім здається".
Д-р Дітріх стверджує, що в цьому останньому свому здогаді Черчіль казав правду, тільки — той остаточний вислід буде зовсім інший, ніж думав Черчіль.
Турки гостро критикують анґлійський воєнний провід.
АНКАРА, 26. IV. — Після того, як обі грецькі армії вже склали зброю, вся турецька преса заступає погляд, що повний погром Греції — це питання короткого часу. Щораз більше критикують поведінку анґлійської армії в Греції. І так Юнус Наді пише в щоденнику "Джум гурієнт": "При огляді подій тих днів тиснеться питання: що роблять бритійські війська?". Давер кмаже в "Ікдамі", що положення Греції було би зовсім інше, якщо анґлійці післали б відповідні помічні відділи. Та замість того, щоб відповідно помогти, бритійський ґенерал волів завоювати Абісинію. Офіційний щоденник "Улюс" стверджує, що після того, як грецький король і престолонаслідник виїхали на Крету, — в Греції вже не буде поважнішого спротиву. Найгостріше критикує анґлійців ґен. Сабіс у "Тасвірі Ельфко". Він буквально пише так: "Відворот анґлійців цілком не є такий блискучий, як у Норвеґії, й видається, що гряде новий Дінкірхен. Тому було би краще посилати інші військові частини, що стоять як запасові в Палестині, замість завантажувати на кораблі бритійські воєнні сили в Греції. Друга Норвеґія не повинна повторитися". 