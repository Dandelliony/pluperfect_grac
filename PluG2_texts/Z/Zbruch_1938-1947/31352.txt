◦ ◦ ◦ ◦ ◦ ◦ ◦

Встановлення дипломатичних відносин між США і Австралією
ВАШИНГТОН, 8 січня. (ТАРС). Уряд США і Австралії оголосили про встановлення дипломатичних відносин між обома країнами. Першим австралійським посланником в США призначений міністер постачання Кесей. Американський посланник в Австралії буде призначений в найближчий час.
Канада і Південно-Африканський союз мають своїх представників у Вашингтоні. Таким чином, Нова Зеландія є зараз єдиним англійським домініоном, який не має свого дипломатичного представника в США. Як повідомляє агентство Ассошиейтед пресс, переговори про встановлення дипломатичних відносин між США і Австралією почались ще до війни, одначе безпосереднє розгортання воєнних дій в Європі і події на Сході прискорили рішення про встановлення цих відносин.
Арешти в південноафриканському союзі
Англійська газета "Дейлі телеграф енд Морнінг пост" повідомляє про триваючі арешти в Південно-африканському Союзі "небезпечних для держави осіб". За розпорядженням урядових властей арештовано тисяча чоловік. Серед арештованих є багато місцевих корінних жителів. В числі останніх — два професори університету в Бломфонтейн. (ТАРС).
Карткова система в Італії
Як передає німецьке інформаційне бюро, в Римі було офіційно заявлено, що в найближчі дні буде запроваджена карткова система на продукти харчування. (ТАРС).
Відставка бельгійського кабінету
Французьке агентство Гавас повідомляє, що бельгійський уряд на чолі з прем'єром Пьєрло подав у відставку. Формування нового кабінету король знову доручив Пьєрло. (ТАРС).
Спільне комюніке змішаної комісії по уточненню кордону між Монгольською народною республікою і Манчжоу-Го в районі недавнього конфлікту
Дев'яте засідання змішаної комісії відбулось 7 січня 1940 року в м. Харбіні в готелі "Новий Харбін", де міститься японо-манчжоугоська делегація під головуванням уповноваженого уряду Манчжоу-Го п. Камеяна. Продовжувалось обговорення питання про уточнення кордону по карті.
Слідуюче засідання відбудеться 10 січня в приміщенні, яке займає радянсько-монгольська делегація. (ТАРС). 