Не марнувати часу!

Львів, 10 червня    Багато нас живе далеко від своїх рідних сіл і міст. Це в переважаючій кількості мужчини та жінки, які зайняті працею, заробляють собі на прожиток.   З рідних сіл та міст вийшли вони у широкий світ, багато їх попало між передові народи, що були творцями західно-европейської цивілізації. Ці народи створили велетенську культуру, яка зміцнює одиницю в праці на безконечну кількість разів у порівнянні з одиницями відсталих народів, що живуть на своїй землі наче сліпі черваки.   Чи йти попри ту велетенську скарбницю знання, якою є Західна Европа — не навчившися нічого? Це було би найбільшим марнотравством, якого не всилі відробити, стративши час на те, щоб тільки якось прожити до слушного часу. Не треба забувати, що цей слушний час тривав безнастанно! Безнастанно стоїть перед нами національний обов'язок праці; з нашої праці, яку їм виконуємо сьогодні, росте фундамент під працю, що її завтра будемо виконувати.   Сьогоднішні дні кладуть на нас великий обов'язок. У першу чергу обов'язок: учитися. Це не значить, що ми всі повинні засісти у шкільній лавці зі зшитками перед собою та, похилившись над книжками вивчатися лекції або виконувати завдані нам теми.   Нам усім треба використати ту науку, яку щоденно дає кожному само життя.   Наука життя — найкраща наука. Живемо в часі велетенського змагу народів. Чи багато з нас здає собі справу та чи завдає собі питання завдяки чому німецький народ, маючи наскрізь промислову країну, зумів придбати потрібні запаси харчів для своєї армії, для робітництва та для всього свого населення? Це, як бачимо, не така легка штука, бо цього не потрапили зробити народи, що мали найбагатіші кольонії в світі з сотнями міліонів чорних і жовтих рабів, яким за працю платили нужденну платню. Цеї штуки в ніякій школі не можна навчитися, коли її не навчить само життя.   Німеччиною кермують дві сили: сила волі перемогти — осягнути свою ціль і озброєний наукою, всебічно освічений розум. Що природа поскупила німецькій землі, те здобули німецькі вчені в своїх наукових робітнях-лябораторіях. Це здобули німецькі інженери. Німецькі організатори праві, а далі всі члени німецького народу, що вчаться безнастанно, — як працювати найбільше видайно, а при тому жити по людськи, хоч і ощадно.   Безперечно умовини життя кожного народу є різні, як окремі є різниці між ними. Але для кожного народу назавжди буде фундаментом його потуги й щастя сила волі перемогти та всесторонній розум, добутий в школі й поза школою, у житті, біля верстату, за плугом, у громадському житті та при війську.   Треба вчитися працювати, організувати працю та приглядатися до керування господаркою та цілим суспільно-національним життям.   Рідна земля 