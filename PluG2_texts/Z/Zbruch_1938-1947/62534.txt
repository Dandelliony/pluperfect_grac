◦ ◦ ◦ ◦ ◦

Бої на Яві
ТОКІО, 20 лютого. — Учорашнє свято в Японії з приводу здобуття "Східного Гібральтару" відбулося величаво. Майдан перед палатою тенна був прикрашений прапорами. Маніфестанти підносили оклики на честь японської збройної сили. Прем'єр Тойо виголосив промову про хоробрість японських вояків. Після здобуття Сінгапуру у Східній Азії настає час на введення нового ладу. — Пополудні тої самої днини на превелику радість японців показався на бальконі з своєї палати сам цісар.
ТОКІО, 20 лютого. — Оберст Огіро заявив, що до хвилини здобуття Сінгапуру на Маляйському півострові японці звели 92 бої, побудували 250 мостів. Притім у цілому маляйському поході взяло участь менше японського війська, як це вперед було у пляні. Настрій японських військ чудовий. Втрати по японській стороні малі. Ворог ушкодив тільки 16 кораблів, з чого 6 вже знову після ремонту сповняє службу.
РИМ, 20 лютого. — Японський оберст Шіміці з нагоди здобуття Сінгапуру зазначує в "Попольо д'Італія", що упадок Сінгапуру відчує незабаром ворог дуже болючо з господарського боку.
ТОКІО, 20 лютого. — На Суматрі знищено нафтові споруди, відки користали американські кораблі. Осередком протияпонського спротиву стає чимраз більше Ява, де перебуває 100.000-на голяндська армія з індійцями й австралійцями. Ява має 132 тис. км2, це значить — вона втроє така, як дистрикт Галичина. — На Яві має головнокомандуючий Вовель свою Головну кватиру. З упадком Яви Голяндія перестане бути колоніяльною державою.
ТОКІО, 20 лютого. — Японці очищують Сінгапур і розбудовують його на визначну свою твердиню. Дальші воєнні дії тепер ідуть у напрямі Рангуна. З Китаю (Цункінг) має машерувати військо на допомогу Рангунові. Та можна надіятися, що заки це військо дійде до японських позицій, його розіб'ють інші частини японської армії. Чанкайшек ще перебуває в Індії на нарадах.
Нанкін адмініструє в англійських концесіях
ТОКІО, 20 лютого. — Урядово повідомляють, що британський уряд виступив адміністративне урядування концесіями в Тієнсіні і Кантоні національному урядові в Нанкіні.
Вибори в Єгипті
БЕРЛІН, 20 лютого. — Король Єгипту Фарух підписав декрет, який назначує загальні вибори на день 24 березня.
Верховне Командування Німецьких Збройних Сил повідомляє:
На східному фронті відбито численні ворожі атаки. На середньому фронтовому відтинку замкнено дальші сильні ворожі частини. Не зважаючи на безуспішні спроби прориву, їх стиснено на найвужчому просторі і знищується.
Большевики втратили минулого дня 44 літаки, при чому втрачено тільки один власний.
В Північній Африці по обох боках розвідувальні дії.
На морі біля Англії пошкодили боєві літаки вдень один більший торговельний корабель, окидавши його бомбами і затопили одно британське сторожеве судно.
Стежні судна воєнної маринарки потопили перед побережжям Норвегії один ворожий підводний човен.
Британські літаки, які в минулу ніч налетіли на німецьку затоку, були приневолені вогнем протилетунської артилерії завернути. Морська артилерія зістрілила один ворожий бомбардувальник.
Японські війська сфорсувавши британську лінію Білін, переслідують ворога в напрямі Рангуну, віддалені всього 75 км. від бурманського шляху
В боях за Сінгапур згинуло 2.170 цивільних і 4.955 було поранених.
Фінський винищувальний загін проломивши 17 лютого ворожі становища, вдерся 50 км. в запліччя ворога і знищив важний постачальний центр з 60 будинками.
Сталіна обрано на одних зборах всіх індіянських племен вожакою індіян для індіянських племен ЗДПА, Мексику, Канади та середущої Америки. 