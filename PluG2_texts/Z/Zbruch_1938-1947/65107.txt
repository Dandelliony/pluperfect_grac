◦ ◦ ◦ ◦

Дискусійний вечір у Спілці Українських Письменників. Сьогодні, 22 ц. м. відбудеться, заходом Спілки Українських Письменників, як секції УЦК, в домівці Літературно-Мистецького Клюбу при вул. 29 Червня ч. 10 дискусійний вечір на тему: "Криза в українському письменстві". Дискусію започаткує редактор О. Боднарович. Правління Спілки запрошує всіх членів СУП. Гостям, членам інших Мистецьких Спілок, раді.
Реєстрація худоби. Важною справою розпорядку з дня 10 березня 1942 р., який управильнює господарку худобою, є приписи, що відносяться до реєстрації худоби. Подаємо їх у скороченні. Для кожної волости закладається реєстр тварин. Цей реєстр веде т. зв. торговик, що має теж інші завдання, які є в обсягу господарки худобою.
Підприємства торгівлі тваринами, що є допущені до торгівлі годівельною й ужитковою худобою, повинні для свого підприємства провадити власний реєстр тварин, беручи на себе для своїх підприємств завдання торговиків. Усі штуки рогатої худоби, телята, безроги і поросята понад 4 тижні, слід після першого перегляду вписати до реєстру тварин тієї волости, де ця худоба плекається. Поросята й ягнята, що при першому перегляді не перейшли 4 тижнів, слід при перегляді зголосити торговикові.
Підприємства торгівлі тваринами повинні худобу що підлягає обов'язкові реєстрації, зараз після першого перегляду вписати до свого реєстру. Вийняток — це худоба на заріз, призначене повітовим ярмарком підприємству зарізу, або худоба, допроваджена на ярмарок на худобу до зарізу. Кожна штука худоби підлягає переглядові переглядової комісії. Перегляд відбувається бодай двічі в році.
Переглядова комісія складається з: керівника повітового ярмарку на худобу або знавця, визначеного окружним (Крайсгауптманом) або міським старостою (Штадтгауптманом) представника Уряду Тваринництва, посадника, або війта.
Переглядова комісія зараховує допроваджені тварини до таких кляс: 1) стадна худоба; 2) добра годівельна й ужиткова худоба; 3) маловартісна ужиткова худоба; 4) худоба на заріз. Усю худобу, що підлягає обов'язкові реєстрації, вільно віддавати лиш на повітових ярмарках на худобу до зарізу і лиш за посередництвом допущених там підприємств торгівлі тваринами. Для забезпечення розросту потомства повинен годівельник тварин допровадити самиці до розплідника. Час покриття слід вписати у реєстр тварин. 