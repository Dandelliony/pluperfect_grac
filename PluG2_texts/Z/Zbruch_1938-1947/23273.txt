◦ ◦ ◦ ◦ ◦ ◦ ◦ ◦ ◦ ◦

Склад нового мадярського парляменту.
БУДАПЕШТ. ПАТ. Після доповнюючих виборів у кількох округах склад нового мадярського парляменту такий: 190 послів урядової партії, 40 аґрарної партії, 5 лібералів і соціал-демократів, 28 фашистів 4 націонал-соціялістів ґрупи ґр. Пальфі, 1 націонал-соціяліст, 3 членів національного фронту, 1 представник партії "Воля Народу", 2 представника правої опозиції і 5 незалежних.
Єдина мова зрозуміла для тих, що вірять у силу.
ЛЬОНДОН, ПАТ. Промовляючи у Файнґлі б. льорд адміраліції Даф Купер відповів на закиди канцлєра Гітлєра, спрямовані проти премієра Чемберлєна. На думку Даф Купера у відповідь на зневаги, яких допустився канцлєр Гітлєр, повинно зголоситися до війська 100 тисяч добровольців за 24 години. Це єдина мова — закінчив промовець — яку можуть зрозуміти люди, що вірять тільки в силу.
Недостача сирівців у чеському шкіряному промислі.
ПРАГА, ПАТ. Недостача відповідних сирівців унерухомила більшість шкіряного промислу, великого і дрібного. Після анексії Чехії і Моравії довіз тих сирівців, таких важних для високо розвиненого шкіряного промислу в Чехії, впав до мінімум. Дошкульно відчувають цю недостачу особливо великі фабрики. Тепер дирекція фабрик Баті домагається від компетентних чинників, щоб вони заборонили стягати шкіру при зарізі свиней. Таким чином думають добути річно коло 60 тисяч сотнарів сирої шкіри. Цей проєкт має появитися небавом у формі урядового розпорядку.
"Будьте готові до оборони батьківщини".
СТОКГОЛЬМ, ПАТ. В день "свята шведського прапору" і в день імянин короля Густава V. відбулося торжество, підчас якого король на летунському майдані під Стокгольмом вручив летунським ескадрам прапори. У промові з тієї нагоди король сказав: "Маєте боронити тих прапорів життям і кровю і бути готовими до оборони батьківщини". Король Густав V. виступив перший раз в однострою ґенерала летунства.
Німеччина хотіла дати Фінляндії ґарантії?
ГЕЛЬСІНКИ, ПАТ. Фінляндське міністерство закордонних справ дементує вістки, що їх оголосило кілька закордонних часописів, буцімто німецький уряд звернувся до Фінляндії із пропозицією заґарантуватн фінляндські границі, в заміну за деякі користи, які Фінляндія могли би принести Німеччині.
Конференція мін. Бонне з амбасадором Лукасєвичем.
ПАРИЖ, 7. 6. АВАС подає, що сьогодні міністр Бонне прийняв на авдієнції польського амбасадора Лукасєніча, з яким відбув розмову. Сьогодні прийняв теж мін. Бонне еспанського та анґлійського амбасадорів.
Міністр Ґафенку вступить спершу до Атен.
АТЕНИ, ПАТ. В урядових колах заявляють, що румунський міністр закордонних справ Ґафенку приїде до Атен 15. ц. м. ще заки виїде до Анкари та Стамбулу.
Анґлійський уряд погодився на спільне командування підчас війни.
ЛЬОНДОН, 7. 6. "Дейлі Телєґраф" та інші анґлійські часописи пишуть, що анґлійський уряд погодився в засаді на спільне командування обєднаними арміями Франції та великої Британії на випадок війни. Командантом обєднаних армій буде начальний вожд французької сухопутньої армії ґен. Гамелєн.
ЛЬОНДОН, ПАТ. Ґенерали Ґамелєе і льорд Горт від'їхали рано до Сангарст, де міститься королівська військова академія. Ґенерал Ґамелєн перевів теж там перегляд кадетів.
Італійсько-еспанське братання.
РИМ, 7. 6. Сьогодні Мусоліні прийняв разом із мін. Сунером на віф Націоналє ревію 6 тис. італійських лєґіоністів та трьох еспанських баталіонів. На могилі невідомого вояка зложено вінки. Мусоліні підніс оклик на честь Еспанії. 