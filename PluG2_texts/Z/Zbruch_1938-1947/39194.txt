◦ ◦ ◦ ◦ ◦ ◦ ◦

В справі дозволу на радієві апарати. На численні запити у справі дозволів на радіоапарати, Український Комітет повідомляє: 1) Що справу цих дозволів полагоджує Український Комітет тільки для українців мешканців Кракова та краківського повіту; 2) Усіх тих, що їх подання вплинули до Комітету безпосередньо чи посередньо з поштового уряду й уряду штадтгавптмана, а не мають належно виповнених усіх потрібних вимог, Комітет взиватиме до своєї канцелярії для доповнення цих браків; 3) Ті, що досі не зложили цих подань, повинні негайно зложити їх у канцелярії Комітету не відкладаючи на останній день, бо це може вплинути відємно на полагодження справи. Відповідні друки можна дістати в головнім поштовім уряді у Кракові.— Ярослав Старух — секретар.
Чайний вечір. В суботу 20. ц. м. улалжує Жіноча Секція при т-ві "Просвіта" у Кракові, в салях "Просвіти", Ринок ч. 12. Чайний Вечір з багатою та цікавою програмою. Ввесь прибуток призначений на допомогу хворим по краківських лікарнях. Гостям раді!
Абітурієнтські курси в Холмі. На основі дозволу німецької влади урухомила Управа української школи в Холмі абітурієнтські курси для підготовання учнів клясичного гуманістичного та математично-природничого ліцею до іспиту зрілости, що відбудеться по феріях. Кандидати на цей курс можуть мати повне удержання в дівочому і хлопячому інтернаті. Зголошення приймає Дирекція — Холм Алєя Чарнецького 4.
Голяндські діти до Німеччини. Державний комісар в Голяндії д-р Зайс-Інкварт повідомив, що в горішньо-дунайській області запросили 6.000 голяндських дітей на 2—3 місячний відпочинок. Посадник Ротердаму приняв ці запросини з подякою. 