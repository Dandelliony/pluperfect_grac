Лемківський Союз Кооператив

Ідемо оглядати Лемківський Союз у Сяноці з інформаціями, що це найбільший український Союз в Ґен. Ґубернаторстві, а дальше, що це одинокий покищо у нас Союз, який є Окружною Гуртівнею (Крайсґеноссеншафт). Як відомо закуп і збут сільсько-господарських продуктів та продажа товарів першої потреби на село мусить йти через окружну гуртівню в даній окрузі (Крайс-і). Вона одиноко є управнена гуртово закуповувати продукти й товарі та розділювати їх згідно з урядово устійненим пляном. Така гуртівня є монопольною централею закупу й збуту на дану округу.
Знаючи це, цікаво нам, як така окружна централя виглядає.
Союз працює в піднаймлених забудуваннях колишньої фабрики ґуми. Гарні просторі й ясні бюрові приміщення, прекрасні, обширні маґазини з дбайливо уложеними стосами товарів, роблять на нас миле вражіння. Викінчуються урядження збіжевого магазину з елєваторами й трієрами для перевітрювання й чищення збіжжя, за тиждень, два урухомлять у власних забудуваннях більшу дбайливо уряджену механічну мясарню.
Прохаємо начального, а заразом орґанізаційного, директора м-ра Д. Яціва, якого меткости та орґанізаційному хистові Союз в великій мірі завдячує свій подивугідний розвій — подати нам ближчі інформації про орґанізаційну будову Союза. Радо годиться.
Тепер Союз має внутрішньо 10 відділів з відповідальним і майже самостійно працюючим начальником на чолі.
Найстарший, це відділ торговельний для продажі товарів на село. Його веде другий директор Союза п. Угрин. Обороти-торги цього відділу за 8 місяців 1940 р. виносили 68% усіх торгів. Обороти в тому відділі є дуже скорі, товар майже не лежить, готівкою часто обертається й два рази в місяць.
Зовсім інакше зі справою оборотів у збутовому відділі, що розділений на два автономні підвідділи, яєчний і збіжевий.
Яєчний відділ дістав від влади доручення закупити кілька міліонів штук яєць, з того половину завапнити, решту переробити й доставляти ваґоново у вказані місця. Зорґанізування доброго апарату для сортування й опанування яєць натрапило на великі труднощі. Не було спершу українця фахівця й цей відділ міг спричинити великі втрати. З приходом фахівця й вишколом людей справу наладнано — наложений континґент добулося, а навіть перевищено його.
Збіжевий підвідділ має зібрати цілий континґент збіжжя в цілому сяніцькому районі, переховати його у себе на виживлення населення і війська. Приготовляється елєватори на переховання і перевітрювання збіжжя. Спроваджено вже чистильні машини для чищення і байцування збіжжя на насіння. Союз виготовляє статистичні дані — скільки треба збіжжя на виживлення населення і війська свойого району.
Мясарський підвідділ закуповує тижнево около 200 штук живини, з чого більшу частину ваґоново продає, решту переробляє у своїй мясарні для виживлення міста. Союз задумує винаймити стайні для випасу худоби.
Окремий є підвідділ рільничих артикулів, як рільничі машини, штучні погної, вуголь, насіння і т. д. На окрему увагу заслуговує організаційний відділ під кермою м-ра Осолінського. Працює там 8 фахових сил і 1. кандидат. Всіх 9 люстраторів це неначе око Союза, що слідить за правильним ходом кооператив, поза тим є ще відділ книговодства, персональних справ, статистичний і секретаріят та і ліквідатура.
Довідуємося, що торговельно Союз працює через свої склади в Балигороді і Романові. В Березові основано філію з днем 1. вересня ц. р. — В Команчі отворено відділ з днем 1. серпня ц. р. Поза сяніцькою округою має Союз 2 склади в ясельській окрузі а саме Дукля та Горлиці.
Зріст торгів свідчить про нормальний розріст Союзу, а збільшування власних фондів через збирання уділів дає тверді підстави Союзові під дальший його розвій.
Подякувавши дирекції за інформації — збудовані відїзджаємо з вірою, що і Лемківщина, найбільш занедбана й найбільш гноблена національно наша частина, знайшла свій час, щоби віджити так національно, як і господарсько. 