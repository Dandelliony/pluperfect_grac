◦ ◦ ◦ ◦ ◦

Заприсяження нового шаха Ірану після вмаршу англійців і большевиків
АНКАРА. — Безпосередньо після вступленя англійців і москалів до Тегерану відбулося надзвичайне засідання парляменту, на якому новий шах Ірану склав присягу. Як повідомляє Ройтер, новий шах звернувся після заприсяження з короткою промовою до парляменту, а якій заявив співпрацю свойого уряду з Англією і Совітами, яких інтереси означив він, як інтереси, що "межують з іранськими".
Англійські спроби атак над каналом відбиті
БЕРЛІН. — Підчас безуспішних спроб налетів англійського летунства над простором Каналу та над голяндським побережжям німецькі ловці зістрілили, згідно з дотеперішніми повідомленнями, 13 ворожих ловецьких машин і 3 бомбовики.
100.000 кґ розривних і запальних бомб на пристаневі обєкти Одеси
БЕРЛІН. — Німецьке летунство переводило від вечірнього сумерку до світанку вночі на четвер 18. 9. атаки на пристаневі уладження і військові обєкти в Одесі. Скинено більш 100.000 кґ розривних і запальних бомб зі значними успіхами. На всьому просторі міста можна було бачити пожежі.
Німецькі далекосяжні гармати обстрілюють околиці Довру
НЮ ЙОРК. — Як повідомляє "Есошіейтед Пресс" з Довру, німецькі далекосяжні гармати по французькому боці каналу почали після вісьмиденної перерви знову свою діяльність.
Бомбардування англійської летунськоі бази біля Каїра
БЕРЛІН. — Німецькі боєві літаки заатакували вночі на 16. 9. англійське летовище і летунську базу біля Каїра. Літаки обкинули точно означені обєкти багатьома тонами розривних та кількома сотнями запальних бомб. Вдатні бомби впали на галі, бараки і різні споруди на площах. Обсерватори зауважили виразно 3 великі палаючі простори та одну велику пожежу з нагальними вибухами і сильним димом на терені галь і складниць погінних матеріялів.
У 10-ліття манджурського конфлікту
ТОКІО. — Оба цісарства, Японія і Манджуко, святкують сьогодні 10-ті роковини манджурського конфлікту, що розпочав, як це зазначують в офіційних промовах, заявах чи пресі, "рух із метою створити, новий лад у світі". Святочні обходи в Токіо і Гельнкінґу та інших більших містах обох країн є висловом рішення "спільно й нероздільно перевести ідеал спільноти східньо-азійських народів". Усі часописи пишуть, що рух східньо-азійських народів під проводом Японії спричинив посередньо англійсько-американський плян геґемонії в світі. Сьогодні відомо кожному японцеві, що ці англійсько-американські претенсії, загострені накиненими Японії договорами у Вашинґтоні та Лондоні, викликали реакцію. Ідеал нового ладу в світі спонукав не тільки до союзу далекосхідні держави, але й довів автоматично до співпраці їх із тими країнами Европи, які ведуть боротьбу за новий лад. Ця боротьба ще не скінчена, бо Англія і Злучені Держави пробують окружити на більшу міру Японію. Сьогодні треба з непохитною рішучістю усунути те лихо, що пробує зупинити похід людства в напрямі нового світопорядку.
Незабаром скінчиться доба відтяження
СТОКГОЛЬМ. — Як повідомляв Ройтер, австралійський премієр Феден зрезиґновано заявив у середу в парляменті, що все виглядає на те, що доба відтяження, яку принесли Англії большевики, дуже швидко скінчиться.
Втрата англійського підводного човна "П32"
БЕРЛІН. — Англійська адміраліція мусіла ствердити втрату англійського підводного човна "П32". Зробила вона це 18. 9. Втрачений підводний човен "П32" належав до тої самої кляси, що англійський підводний човен "Кейчельот", якого втрату мусіла також подати до відома англійська адміраліція 20. 8. Затоплений підводний човен "П32" має поємність 1520 тон і залогу 55 осіб. Залогу "П32" вважається за загинену.
З "Гудом" затонуло 1.512 моряків
СТОКГОЛЬМ. — Англійська адміраліція проголосила щойно тепер листу вбитих із затопленого англійського 42.000-тонового боєвого кружляка "Гуд", що його затопив 24 травня німецький воєнний корабель "Бісмарк". Ліста має 43 сторінки з 1.512 прізвищами. Серед них є 94 старшини, 1.152 моряків, 161 вояків і 4 моряки австралійської флоти. Крім цього на чердаку "Гуда" було ще 7 членів Інституту Мореплавства та Летунства, 4 морські кадети чужинці і 90 англійських кадетів. Тільки три моряки вирятувалися.
Совіти признають, що німецькі війська перейшли Дніпро
ГЕЛЬСІНКИ. — Головне командування совітських військ вперше признало офіційно в московському радію, що німецькі війська перейшли Дніпро.
Словацькі частини знову на фронті
БРАТІСЛАВА. — Урядове словацьке військове звідомлення подає, що оце знову всі словацькі боєві частини опинилися в боях та що їхні дії успішні. Зокрема заслуговує на згадку діяльність піонірів, які уможливили перехід через Дніпро та активність літаків і артилерії, що цей перехід забезпечувала. Словацька артилерія знищила м. і. у бою великий совітський озброєний монітор. Зміст того звідомлення такий:
"Словацькі літаки продовжували на східньому фронті свою забезпечальну та стежну діяльність. На відтинку своїх дій звязують вони совітські летунські сили та спинюють їх напади. Стежні літаки придбали високовартісні для спільної німецько-словацької акції матеріяли. Підчас дій, що відбуваються тепер на просторах ріки Дніпра, словацькі піоніри перевели вартісні роботи, які визначаються технічним знанням, помисловістю та певністю".
Італійські летуни зістрілили три совітські літаки
РИМ. — Як повідомляє агенція Стефанія, італійські летуни зістрілили 14. вересня ц. р. на південному відтинку східнього фронту три совітські літаки.
Король передав своє благословення
СТОКГОЛЬМ. — Англійський король Юрій передав у середу своє благословення англійській і американській місії до Совітів. Членів обох делегацій представили йому Геррімен і льорд Бівербрук.
Новий велитенський бій на схід від Києва
ГОЛОВНА КВАТИРА ВОЖДА, 19. 9. — Головне Командування Німецьких Збройних Сил подає у надзвичайному звідомленні:
Концентричні офензивні дії частин армії генерального полевого маршала фон Рундштета і ген. полевого маршала фон Бока довели тепер до нового велитенського окружного бою.
Безпосередньо після бою біля Гомеля великі сили вдарили над горішнім і долішнім бігом Десни, щоб вибороти серед завзятих боїв перехід через ріку. Звідтіля продовжувано наступ на південь, щоб навязати контакт з іншою частиною військ, яка продерлася через Дніпро серед найважчих умовин на ширині 120 км. і наступала на північ. Від 13. вересня дійшло до обєднання цих сил 200 км. на схід від Києва. Таким чином замкнено перстень довкруги 4 совітських армій. Знищення тих армій у повному ході. У блискучому ході тих дій велику участь взяли летунські частини ген.-полковника Лєра і ген. полевого маршала Кессельрінґа. 