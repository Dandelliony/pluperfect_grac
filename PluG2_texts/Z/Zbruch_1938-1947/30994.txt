◦ ◦ ◦ ◦ ◦ ◦ ◦

Обласний Будинок Народної Творчості об'єднує всі самодіяльні колективи (аматорські гуртки) і помагає їм методичними порадами. Всі драматичні, співочі гуртки, співаки, духові та симфонічні оркестри, ансамблі та окремі виконавці на різних інструментах, танцювальні гуртки і окремі танцюристи, художники та художні читці і вишивальниці, повинні зареєструватися в Будинку Народної Творчості по вул. Кармеліцькій 4 а, тел. 286-65.
1 січня скликається нарада керівників всіх самодіяльних гуртів.
У Львівському університеті
Активно готуються студенти Львівського Державного університету до зустрічі нового року. 31 грудня тут відбудеться великий художній вечір, на якому виступлять студентські гуртки художньої самодіяльності. На гуляння будуть запрошені робітники і бійці Червоної Армії. 