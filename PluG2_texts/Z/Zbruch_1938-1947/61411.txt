◦ ◦ ◦ ◦ ◦

На водах довкола Англії штурмові літаки скиненими бомбами пошкодили великий вантажний корабель. Нічні атаки авіяції були скеровані проти портів і військових об'єктів у південній і південно-східній Англії.
У Північній Африці німецькі та італійські війська просувалися вслід за розбитим ворогом. Досі здобуто або знищено 10 британських бронемашин, 46 гармат і понад 100 авт. З'єднання німецької та італійської авіяції завдали відкиненим у районі на південь від. Аджедабії британським військам нових тяжких утрат.
На острові Мальта німецькі штурмові літаки вдень і вночі бомбардували повітряні і морські бази ворога.
Британські бомбардувальники скинули останньої ночі розривні і запалювальні бомби в декількох місцевостях західної Німеччини, в тому числі на житлові квартали і державні будинки в Мюнстері. Одиниці Військово-Морської Фльоти збили три британські бомбардувальники.
Бої з большевиками. Берлін, 24. січня. На східному фронті ідуть далі оборонні бої при незвичайно низькій температурі з дуже тяжкими кривавими втратами для большевиків, яких безустанку гонять на фронт. Як уже було повідомлено, німецькі війська відперли ворожі сили в горішньому бігу Донця, які вдерлися були на вузькому відтинку на німецькі позиції. Коли ця частина німецьких позицій вже 19 січня була повністю очищена від большевиків, наші вояки наступного дня, не зважаючи на те, що було 20 ступенів морозу, пішли в протинаступ. Хоча вони мусіли боротися в незвичайно прикрих обставинах, то їх наступ пройшов з великим розмахом. Вони виперли большевиків і здобули при цьому одну місцевість, при дуже малих власних втратах ворог мав у цих боях тисячу вбитих.
Японці над Індійським океаном
Токіо, 24 січня. Прорив японських військ до Тавой, у південній частині Бірми, викликав в Лондоні нове занепокоєння. Через те японці не тільки дістають у свої руки дальшу частину британських покладів цини і каучуку, але також разом з тим одержують нову сильну позицію над Індійським океаном і Бенгальською затокою. Внаслідок цього ще більш як досі, будуть загрожені морські шляхи Англії і Злучених Держав до Індії.
Лондонська газета "Фінаншієль Нюс" пише, що індійські джерела воєнної допомоги ще тільки в початковій стадії своєї розбудови і ще цілком залежні від довозу зза моря, передусім з Злучених Держав Америки. А поява японців на Індійському океані дуже поважно загрожує американським доставам, які потрібні для розбудови підприємств військової промисловості в Індії. Тому, що на Тихому океані вже й так не було безпечно, то велика частина американських достав ішла через Атлантійський океан, довкола Африки, до Індії. Нові японські успіхи — пише далі англійська газета — загрожують також цьому останньому шляхові до Індії.
Бої в Кіренайці
Рим, 24 січня. Італійське звідомлення збройних сил говорить, про бої в Кіренайці і в Північній Африці між італійсько-німецькими бронетанковими з'єднаннями і ворожими загонами. Авіяція осі бомбардувала знову ворожі війська, які відступають, а далі скупчення авт, артилерійські позиції, склади і центри постачання.
Важкі бої в Джогорі
Токіо, 24 січня Британське воєнне звідомлення з Сінгапуру говорить про важкі бої у південно-західному Джогорі. У цих боях найтрудніші завдання припадають на австралійські частини.
А тимчасом Сінгапур є об'єктом важких повітряних атак, які спричинили великі пошкодження у військових спорудах фортеці. Запеклість японських повітряних атак на військові споруди столичного міста Бірми. Рангуна, видна з британського признання, що тільки під час двох нальотів при кінці грудня там убито 1.100 людей і поранено 1.600.
Токіо, 24 січня. Згідно з спеціяльним повідомленням японської газети "Токіо Ніші-Ніші", японські збройні сили 20 січня вранці перейшли ріку Сальвій. Ця ріка творить частину кордону між Бірмою і Таї. Таким чином, японці створили вже третій факт, з метою швидким просуванням відрізати важливу Бірманську дорогу на північ від Рангуна. Одночасно таким способом загрожено з трьох сторін усі ворожі сили, які стоять у районі Мульмейна і Рангуна.
Внаслідок того не тільки зроблено неможливими достави військового матеріялу для Чункіна, але також виключено можливість перекидання англійських військ з північної Бірми на південь.
Токіо, 24 січня. Згідно з японськими повідомленнями, японські війська, які проводять операції проти Бірми, мусять перемагати великі теренові труднощі. Тому тимбільш високо треба оцінювати дотеперішні успіхи. Японські війська, які ішли в наступ на захід на Мульмейн, мусіли наперед пройти гірський ланцюг, якого висота доходила до 2 тисяч метрів. Перейшовши ці гори, японці мають уже перед собою менше трудний терен для дальших операцій.
Токіо, 24 січня. Успішне просування японської офензиви в Бірмі, в напрямі портового міста Мульмейн тепер підтверджується також британськими повідомленнями з Рангуна. Англійці думають, що метою нової японської офензиви є відрізання від Бірми дальшої частини території, довжиною коло 250 кілометрів. Офіційне англійське повідомлення з Рангуна признає кількісну перевагу японських військ. Крім цього також терен боїв корисний для японців, бо вони просуваються з Сіямської височини в Бірманську рівнину. У цій офензиві війська Таї борються разом з японцями. 