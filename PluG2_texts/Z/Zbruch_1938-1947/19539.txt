Справа ювилею академічної ґімназії у Львові.

Ширші сходини колишніх учнів і вчителів 6-го ц. м.
Справа ювилею Академічної Ґімназії у Львові, вирішення ширшими сходинами колишніх учнів і вчителів з нагоди 60-их роковин матурального іспиту в українській мові — не могли бути зреалізована в першому передбаченому речинці з загально відомих причин, які внеможливили зорґанізувати таку імпрезу. Всеж Редакційний Комітет, вибраний для збірки та редакциї матеріялів до ювилейного альманаху, не кидав праці, яка сьогодні завершена настільки, що майже ввесь матеріял зібраний і книжка моглаб появитися в найкоротшому часі: булаб це справжня памятка для всіх колишніх учнів і вчителів тієї ґімназії та ще й твір чималої історично-культурної вартости, бо найважніша частина книжки присвячена історії ґімназії від найдавніших часів та її конструктивно-виховній праці.
Тому, що формально минулася вже дата ювилею, Ювилейний Комітет скликує знову ширші сходини колишніх учнів і вчителів Академічної Ґімназії, і то однаково головного заведення, що й філії, щоб вирішити, чи і коли ювилей святкувати. Одночасно Редакційний Комітет предложить зібраний громадянам вислід його праці та зміст альманаху.
Тому, що з цією справою тісно звязаний сентимент, що його кожний учень і вчитель має до школи, в якій учив або вчився і в якій склав іспит зрілости, — на ті сходини певне прийдуть усі, кому дорога українська Академічна Ґімназія у Львові і дорогі спогади про молодечі роки, переведені в ґімназіяльних мурах. Сходини відбудуться в понеділок 6-го березня в 6-ій год. попол. у салі "Української Бесіди" у Львові. Комітет просить усіх громадян, яких може торкатися цей поклик, прийти на ті сходини та послужити своєю думкою. 