Українські Великодні авдиції.

Першою авдицією буде Воскресна Утреня з Волоської церкви, яку передаватимуть опівночі, точніше від год. 24.00—2.00 в ночі з 8-го на 9-го ц. м (Велика Субота на Великдень). Підчас Утрені передадуть теж проповідь митр. Шептицького. У третій день Великодня, тобто 11. квітня, такі українські авдиції: Служба Божа з Волоської церкви в год. 10.00—11.57 з проповіддю митр. Шептицького; в год. 14.00—14.30 в полудневому концерті відспіває відомий наш баритон Теодор Юськів низку українських пісень; в концерті братиме теж участь Іван Барвінський, що відіграє кілька композицій на віольончелі; в год 16.30—17.00 хор "Сурма" під упр. дир. О. Плешкевича відспіває концерт Великодніх пісень; врешті в год. 18.15—18.25 інж. Харитя Кононенко виголосить гутірку "Наша сільська хата". По Великодніх Святах, у пятницю 14. ц. м в год. 14.10—14.30 почуємо з мікрофонів гру відомого нашого пяніста Романа Савицького, що відіграє Прелюдію Вас. Барвінського. 