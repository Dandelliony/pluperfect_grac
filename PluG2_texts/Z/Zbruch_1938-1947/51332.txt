◦ ◦ ◦ ◦ ◦ ◦ ◦

Утруднення в США в зв'язку з реалізацією програми озброєнь
НЬЮ-ЙОРК, 6. (ТАРС). Американська преса повідомляє, що в урядових колах США існують незгоди в питанні про виділення матеріалів на реалізацію програми будівництва озброєнь. Військове і морське міністерство не співробітничають одне з одним у цьому питанні. Щотижневик "Юнайтед Стейтс Ньюс" передає, що члени "комісії по керівництву воєнною промисловістю США" не можуть розв'язати усі виникаючі конфлікти, вони тільки консультують військове і морське міністерства, кожне з яких дотримується своєї власної політики. За словами щотижневика, багато воєнних заводів уже скаржаться на те, що недостача матеріалів затримує виробництво. Авіаційна промисловість одержує алюміній, магній, нікель, верстати і т. д. в першу чергу. В міру того, як розширюється авіаційна промисловість, утруднення в розподілі матеріалів стають дедалі гострішими і приводять до численних конфліктів.
Виступ Гітлера в Рейхстагу
БЕРЛІН, 4. (ТАРС). Німецьке інформаційне бюро повідомляє, що сьогодні на засіданні Рейхстагу Гітлер виступив з заявою німецького уряду. На початку Гітлер торкнувся історії виникнення війни, ходу воєнних дій в Польщі, Норвегії, Голландії, Бельгії і Франції.
Гітлер зі всією різкістю обрушився на Черчілля і уряд Великобританії, поклавши на них відповідальність за війну і зв'язані з нею наслідки.
Далі Гітлер перейшов до становища на Балканах і заявив, що Німеччина не має на Балканах територіальних інтересів, не прагне зав'язати з балканськими країнами нові господарські відносини. Війна за Балканах, твердив Гітлер, була викликана тим, що Англія втягнула в орбіту свого впливу деякі балканські країни.
Гітлер детально висвітлив хід воєнних операцій проти Югославії і Греції, вказавши при цьому, що піврічна боротьба Італії проти Греції, а також виступ Угорщини і Болгарії проти Югославії значно полегшили завдання німецьких військ.
В балкарській кампанії брали участь 31 дивізія німецьких військ і дві неповних дивізії.
Гітлер виступив з спростуванням твердження Черчілля про те, що війна на Балканах коштувала Німеччині 75 тисяч вбитими, і повідомив, що число вбитих, поранених і тих, що пропали без вісті німецьких офіцерів і солдат становить коло 5500 чоловік. В той же час, заявив Гітлер, під час операцій в Югославії було взято в полон понад 340 тисяч чоловік, а число грецьких полонених становить, за попередніми підрахунками, коло 320 тисяч чоловік, число полонених англійців, ново-зеландців і австралійців понад 9 тисяч чоловік.
Наприкінці свого виступу Гітлер закликав населення Німеччини до збільшення виробництва озброєння і висловив впевненість в перемозі.
Становище в Іраку
БЕРЛІН, 5. (ТАРС). Агентство Трансоцеан передає, що тепер в Іраку три фронти.
Перший фронт знаходиться в районі аеродрому Хаббанія. На цьому аеродромі зосереджено до 80 англійських літаків і є англійський гарнізон чисельністю в кілька тисяч чоловік.
Аеродром в Хаббанія оточений іракськими військами і безперервно обстрілюється іракською артилерією.
Другий фронт тягнеться від Басри до аеродрому Шайбах і далі до кордону Кувейт, в якому знаходяться англійські війська. Іракські частини вступили в зіткнення з англійськими силами на цьому фронті ще 2 травня.
Третій фронт розташований вздовж трансіорданського кордону і включає район Рутба. Тут боротьба має головним чином партизанський характер.
ЛОНДОН, 5. (ТАРС). "Ньюс Кронікл" і "Дейлі Мейл" підкреслюють, що в разі потреби слід зруйнувати нафтові промисли Ірака, щоб вони не попали в руки Німеччини. "Дейлі Геральд" пише, що втрата англійцями іракської нафти не паралізувала б ще дій англійського флоту в Середземному морі. З іншого боку, придбання цього джерела постачання Німеччиною мало б для останньої винятково важливе значення.
Дії англійської авіації в Іраку
ЛОНДОН, 5. (ТАРС). Офіціально повідомляється, що вчора англійські бомбардувальники знову атакували аеродром Муаскар Аль-Рашід (на південь від Багдада). Заподіяні великі руйнування будівлям і майстерням, найменше 22 іракських літаки виведені з ладу. В повітряних сутичках кілька літаків противника пошкоджено.
Англійські літаки бомбардували також залізничну лінію, бронепоїзд, артилерійські позиції і скупчення військ противника в районі озера Хаббанія.
Під час останнього нальоту на аеродром Муаскар Аль-Рашід були відмічені прямі попадання бомб в ангари і авіаційні склади. Один літак знищений на землі і три збиті в повітрі. Англійські літаки благополучно повернулися.
Агентство Рейтер вказує, що в результаті операцій англійської авіації 4 травня іракська армія втратила приблизно половину своєї авіації.
Пропозиція турецького уряду про посередництво в англо-іракському конфлікті
ЛОНДОН, 6. (ТАРС). Агентство Рейтер пише, що, за підтвердженими в Лондоні відомостями, турецький уряд запропонував узяти на себе посередництво в переговорах між англійським і іракським урядами. Англійський уряд заявив, що передумовою для будьяких переговорів може стати відведення іракських військ від Хаббанії.
Призначення генерал-майора Фрейберга головнокомандуючим союзними військами на острові Кріт
ЛОНДОН, 6. (ТАРС). Як передає кореспондент агентства Рейтер з Каніі (острів Кріт), там опублікований наказ грецького короля і уряду про те, що командуючий новозеландськими експедиційними військами в Греції генерал-майор Фрейберг призначений головнокомандуючим союзними військами на острові Кріт.
Американська преса про воєнне становище Англії
НЬЮ-ЙОРК, 6. (ТАРС). Американські газети і видатні громадські діячі посилено обговорюють воєнне становище Англії. Так, наприклад, газети "Нью-Йорк Таймс" і "Нью-Йорк Геральд Трібюн" на видному місці публікують заяву 17 видатних громадських діячів, в якій говориться, що, не зважаючи на серйозну загрозу безпеці Англії в Атлантичному океані, в Середземному морі і на Далекому Сході, перемога Англії все ще можлива. Ці особи зазначають, що американські військово-морські і повітряні сили можуть успішно охороняти англійські морські шляхи постачання. США можуть виробляти краще озброєння, ніж те, яке випускалося досі. Допомога з боку США може перешкодити німецькому вторгненню в Англію, а американське виробництво може допомогти Англії подолати нинішню кількісну перевагу Німеччини в літаках та інших видах озброєння.
В числі осіб, що підписали цю заяву, є два колишніх начальники оперативного відділу морського міністерства США адмірал Пратт і адмірал у відставці Стендлі, колишній командуючий азіатськім флотом США адмірал у відставці Ярнелл, адмірал у відставці Роджерс, колишній віце-голова авіаційної компанії "Кертіс Райт" Райт, два представники комітету національної оборона, ректор коледжу Вільямс (штат Массачузетс) Бекстер, воєнний оглядач газети "Нью-Йорк Геральд Трібюн" Еліот і воєнний оглядач газети "Нью-Йорк Пост" Пратт. Газета "Нью-Йорк Геральд Трібюн" пише, що ця заява є відповіддю на промову Ліндберга 3 травня, який твердив, що США не можуть дати Англії авіацію, яка перевершує німецьку, і що мають минути кілька років, перш ніж США зможуть випускати кількість літаків, рівну німецькій. 