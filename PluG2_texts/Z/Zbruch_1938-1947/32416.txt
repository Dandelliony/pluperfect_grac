◦ ◦ ◦ ◦ ◦ ◦ ◦

В Наркомзаксправ
3 лютого естонський посланник п. Рей відвідав Заступника Народного Комісара Закордонних справ тов. В. П. Потьомкіна, і передав йому ноту, що містить повідомлення про випадок обстрілу 2 лютого естонського літака радянськими воєнними кораблями, що стоять у гавані міста Талліна. Вбачаючи у вказаному факті порушення недоторканості території естонської республіки, уряд Естонії доручив своєму посланнику в Москві заявити нотою протест з цього приводу.
4 лютого тов. Потьомкін передав п. Рею ноту-відповідь Наркомзаксправ, що викладає пояснення згаданого обстрілу естонського літака з радянських воєнних кораблів. Згідно повідомлення командування Червонопрапорного Балтійського Флоту, всупереч договореності з естонським командуванням, що естонські літаки не будуть літати над портом Талліна і радянськими воєнними кораблями, що стоять в ньому, 2 лютого в Талліні літак типу "Бристоль бульдог", який виявився естонським, відхилився від свого маршруту і декілька разів пролетів над радянськими воєнними кораблями, які, прийнявши його за іноземний, дали по ньому декілька пострілів зенітної артилерії.
Констатуючи, що в даному випадку мало місце непорозуміння, Радянський Уряд висловив з цього приводу свій жаль.
На сесії Балканської Антанти
СОФІЯ, 4 лютого (ТАРС). З Білграду передають, що в час відкриття сесії Балканської Антанти, головуючий міністр закордонних справ Румунії Гафенку повідомив, що в згоді з висловленим учасниками пакту бажанням, пакт буде продовжено ще на 7 років.
В журналістських колах відмічають, що це рішення є найбільше визначеним і істотним із всіх можливих рішень Балканської Антанти при наявній ситуації. Відмічають, що позаяк основний план англо-фраяцузського військового блоку, який розраховував на безпосереднє втягнення бадканських країн у військову авантюру, спрямовану проти Німеччини, зразу ж провалився, то представник Туреччини висунув план створення "балканського оборонного союзу". Одначе і цей план, що по суті являє собою один із варіантів ос новного плану англо-французського блоку, не зустрів тут ніякої підтримки. В зв'язку з цим відмічають, що зроблене турецьким міністром закордонних справ Сараджоглу напередодні сесії повідомлення про те, що Туреччина не є нейтральною в війні між англо-французським блоком і Німеччиною, а тільки не приймає участі в війні, мало ціль створити передумови для того, щоб на випадок провалу основного плану англо-французького військового блоку, висунути другий варіант.
Підкреслюючи наявність вирішених протиріч між учасниками сесії, журналісти протиставлять виступові Сараджоглу заяву югославського міністра закордонних справ Марковича про те, що Югославія і Балканська Антанта повинні зберегти повний нейтралітет у війні, яка відбувається в Європі.
В поінформованих колах стверджують, що нічого не вийшло та й не вийде з намагань англо-французського блоку примусити балканські держави відмовитись від економічних зв'язків з Німеччиною. Болгарська газета "Зоря" пише, що "наперекір намаганням відомих кіл, які орієнтуються на захід внести зміну в пакт Балканської Антанти", нічого з цього не вийде. Таким чином, як і слід було чекати, вже перші засідання сесії Балканської Антанти викрили досить глибокі і невирішені протиріччя між учасниками пакту. Все ж таки опубліковане після третього засідання офіціальне комюніке говорить:
"Чотири балканських міністри продовжували обговорення піднятих на вчорашньому засіданні питань. Сьогодні було продемонстровано згідність їх поглядів по обговорюваним сесією політичних і економічних питань".
Закриття сесії Балканської Антанти
СОФІЯ, 4 лютого (ТАРС). Сьогодні закрилась сесія постійної ради Балканської Антанти.
Скорочення золотого запасу в Англії
БЕРЛІН, 3 лютого (ТАРС). Німецьке інформаційне бюро передає повідомлення ірландської газети "Гет націонале дагбдад" про скорочення золотого запасу Англії. Тепер перекачка золота із Англії в США іде прискореними темпами. Так наприклад, протягом останніх п'яти місяців з Англії в США буде вивезено золота на 835 міліонів доларів.
Поряд з цим золотим потоком нині відбувається посилений розпродаж американських цінних паперів, що знаходились у руках Англії і Франції. В перші два місяці війни Англія була вимушена продати 10 процентів цих цінних паперів. За період другого місяця війни Англія і Франція разом продали американських цінних паперів на 120 млн. доларів. "Таким чином, — пише газета, — незабаром можна буде побачити дно грошової каси союзників". 