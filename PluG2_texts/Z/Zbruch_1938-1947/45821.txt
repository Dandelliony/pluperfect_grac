◦ ◦ ◦ ◦ ◦ ◦ ◦

Флямандські мистці в Німеччині
БЕРЛІН, 14. XII. — Німецький міністр освіти та пропаґанди д-р Ґебельс запросив до Німеччини фламандських мистців. Саме тепер вони приїхали до Німеччини, де відвідали виставу німецького мистецтва в Мінхені і будівлі партії в Нірнберзі. На кінець завітали вони до Берліна, де їх прийняв мін. д-р Ґебельс. Поміж флямандськими мистцями, що прибули до Німеччини у більшому числі є визначні особистості. Вони вже давно зрозуміли, що Фляндрія має бути німецько-ґерманським заборолом. Доказом цього їх мистецька творчість.
Хто буде анґлійським амбасадором в Америці?
БЕРН, 14. XII. — Кореспонденти американської преси повідомляють, що вже у найближчих днях мають іменувати нового анґлійського амбасадора у Зєдинених Державах. Здогадуються, що наслідником пок. Лотієна стане або хтось із членів теперішнього анґлійського уряду або одного з давніших урядів. Найчастіше говорять про міністра військових справ Антона Ідена, як про майбутнього представника Анґлії у Вашинґтоні. Кріп цього говорять ще про Стенлея та Мелколма Мекдональда. Бритійське пресове бюро згадує ще про Лойда Джоржа, Крейборжа та Вонситерда.
Заяви міністрів Мадярщини й Югославії
БІЛГОРОД, 14. 12. — У звязку з підписанням договору приязни, міністри закордонних справ Югославії та Мадярщини прийняли представників преси. При цій нагоді югославянський міністр закордонних справ Цінцар Маркович, обговорюючи текст договору, підкреслив м. ін., що це дальший крок на шляху політики мира й конструктивної співпраці, що її ведуть обі держави в наддунайському просторі. Мадярський міністр закордонних справ гр. Чакі пояснив подрібно значіння договору, як знаряддя вдержання мира на відтинку Середньої та Південно-Східньої Европи. Тепер, коли Мадярщина й Югославія зайняли сильне становище в цій частині Европи, ці держави можуть звернути свою увагу на справу національної консолідації та зі своєї сторони причинитися успішно до здійснення зусиль великодержав, що бажають заощадити цій частині Европи воєнну катастрофу й зберегти вартості, що можуть принести користь для відродженого світа.
Славний образ Богоматери вернув до Еспанії
ХЕРОНА, 14. XII. — Славний образ Непорочного Зачяття Пречистої Діви Марії, кисти Курілля, що його Наполєон вивіз до Парижа, де він висів у Люврі, тепер французький уряд на основі вимінного договору звернув цей образ Еспанії. В дні свята Непорочного Зачаття був цей славний образ уже в Еспанії. Того ж дня святкували і в Еспанії "свято матери". Фалянґа обдарувала передусім матерей поляглих вояків і борців за націоналістичну революцію. 