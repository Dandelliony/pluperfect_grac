У день св. Володимира

Краків, 28. 7. 1942.
Сьогодні день Св. Володимира, день імянин провідника Українського Центрального Комітету проф. д-ра Кубійовича. Святкуємо цей день у супроводі вісток про нестримний і переможний похід німецьких військ на Сході. В міру того, як перемоги на Сході відкривають нові перспективи, думка мимохіть вертається в минуле з-перед 3-ох літ, коли то неодному могло видаватися, що большевизм це така сила, якої ніхто на світі не захоче і не зможе побороти. Якже ж воно тепер інакше!
Саме на тлі того минулого з-перед 3-ох років і нинішньої дійсности варто дещо зупинитися на особі і діяльності проф. д-ра Володимира Кубійовича, як того, що стояв і стоїть у проводі українського зорганізованого життя в межах Генеральної Губернії. Воно деколи добре оглянутися поза себе: з перспективи часу все виглядає інакше. Щезають пробивальні дрібниці і залишається тільки те, що дійсно важне і суттєве.
Хто ж у силі забути вересень 1939 р., коли то почалася війна проти Польщі? Всі ми нетерпляче очікували тієї війті, всі ми сподівалися, що вона принесе нам зміну на краще. Туга за такою зміною і віра, що вона невідлучно звязана з війною, в неодного з нас приглушувала всі розумові політичні міркування. Але саме тоді, коли ми вже були такі близькі здійснення тих наших мрій, прийшло те, чого ми не сподівалися або радше не хотіли сподіватися: західні українські землі стали жертвою большевицької навали. Повстало положення, в якому перестав діяти будьякий політичний розум, а заговорив інстинкт самозбереження. Тисячі інтеліґенції, молоді та загалом усіх тих, що хотіли жити життям вільних людей, кинулися на захід, за Сян, на еміґрацію. Всі вони найшли захист і пристановище на останніх смужках українських земель, на Холмщині з Підляшшям, Посянні і Лемківщині.
Перед усіми тими, що тоді опинились проводі і тієї хвилі еміґрантів і місцевого українського елементу, виринули два головні завдання: зберегти до слушного часу українську еміґрацію і подбати за відродження українського життя на тих землях Лемківщини, Посяння, Холмщини і Підляшшя, що вже в багатьох місцях виявляли стан справжнього національного лєтаргу. Коли сьогодні дивитися на ті часи з перспективи майже 3-ох літ, мусимо сказати, що вдалося оба ті завдання розвязати задовільно. Українська політична еміґрація леретривала часи 22-місячного панування большевиків у Галичині, в умовинах куди кращих ніж кожна інша еміґрація. Лемківщина, Посяння, Холмщина і Підляшшя стали справді відроджуватися. Вони вкрилися мережею українських шкіл, культурних і господарських установ. До українства активно почали признаватися люди, яких від польщини відділяю ще тільки сам обряд. Української мови почали вчитися люди вже цілком культурно спольщені.
Ця епоха найновішого нашого життя по цей бік Буга і Сяну нерозривно звязана з особою та діяльністю проф. Володимира Кубійовича. Від перших днів розвалу Польщі він почав свою діяльність спочатку як організатор українського шкільництва та знавець українського нац. питання взагалі, а по цей бік Сяну і Буга зокрема. Згодом на бажання тодішніх організаторів нового українського життя проф. В. Кубійович став проводити й очолювати їх працю. Незабаром німецька влада признала цей стан і проф. Кубійович став провідником Українського Центрального Комітету, а тим самим і керманичем та представником усього українського життя в Генеральній Губернії.
Шлях, який довів проф. В. Кубійовича до цього відповідального становища нерозривно звязаний з працею його дотеперішнього життя. Проф. В. Кубійович став провідником Українського Центрального Комітету тому, що в тодішніх умовинах він був майже єдиною людиною, що завдяки своїй науковій діяльності мала відповідну повагу між усіми українцями без огляду на їх політичні переконання. Одночасно особа проф. В. Кубійовича не ішла в розріз з тодішньою німецькою закордонною політикою, бо він не був звязаний з якоюсь з українських передвоєнних політичних груп або партій. Крім того, як уродженець Лемківщини був дійсним представником місцевого українського населення, що тоді мало своє значіння.
Нове становище проф. В. Кубійовича стало завершенням його наукової діяльности географа, що тривала від 1923 р. майже 2 десятки літ. За ввесь той розмірно довгий час проф. В. Кубійович не тільки став відомий як учений спеціяліст у своїй ділянці, але він здобув собі імя такого вченого, що не втікає від життя, що — навпаки — науку вважає засобом формувати життя. Та це ще не все. Сьогоднішній Провідник Українського Центрального Комітету прийняв як мірило оцінки в науковій діяльності, вимоги українського національного життя. Він обєднував у своїх наукових працях обєктивну наукову правду з життєвими змаганнями українського народу. Через те його наукова діяльність, хоч не була безпосередньо політично-громадянською, проте якнайтісніше вязалася з українським життям і українською національною політикою: вона творила підстави і засоби для всякого поважного громадянського і політичного діяча і свого і чужого. Тому зовсім зрозуміло, що хтонебудь хотів ближче і поважніше познайомитися з українським питанням, мусів узяти до рук і "Атлас українських земель" і "Географію України" проф. В. Кубійовича. Щоправда ми вже і перед тим мали заслужених учених у ділянці землезнання та антропогеографії, але досі майже ніхто не спромігся на те, щоби дати основну синтезу і у слові і в географічних картинах-мапах. Першим під тим оглядом став проф. В. Кубійович. Він не тільки зумів обєднати довкола себе гурт молодих українських вчених географів, але в умовинах тодішньої політичної дійсности відважно і вперто проводив своїми науковими рефератами і географічними картами активну пропаґанду української справи на міжнародніх наукових зїздах і виставах. За те проти проф. В. Кубійовича почала гостро виступати польська шовіністична преса з органом міністерства військових справ "Польска Збройна" на чолі. У звязку з тим, сенат краківського університету відібрав йому права доцента.
З особою і діяльністю проф. В. Кубійовича звязана не тільки доба нашого еміґраційного життя після 1939 р. і не тільки епоха відродження українського елементу на захід від Буга і Сяну. З його іменем злучена і та нова доба, що почалася після 22. 6. 1942 р., коли Лемківщина, Посяння, Холмщина і Підляшшя знову обєдналися з Галичиною.
Сьогодні, коли вже пройшов рік від хвилини як большевики покинули Галичину, з особливою силою виступають 3 головні риси тієї нової доби українського життя: змагання, щоби зайняти відповідне місце і новому ладі, гін, щоби створити один суцільний національний тип, що обєднував би в собі все позитивне, що є по цей і той бік Сяну і Буга та тяга до перебудови дотеперішньої суспільно-господарської структури українського громадянства. Для здійснення цього треба в першій мірі політичного розуму, почуття відповідальности, далекоглядности, почуття національної солідарности і залізної, дійсно лемківської, витривалости. В обличчі тих величезних завдань, в обличчі не менших від них труднощів, сьогодні, коли члени родини, приятелі і найближчі співробітники складають Провідникові Українського Центрального Комітету свої побажання і гратуляції, ми від себе пригадуємо українському громадянству не забувати, що сила кожного проводу і передумовина його успіхів у великій мірі випливає з внутрішньої сили самої суспільности, що нічого не поможе найкращий провід, коли якесь громадянство розбите, зневірене і хитке. Тому найкраще вшануємо день імянин провідника Українського Центрального Комітету, коли з прикметною йому вірою, діловитістю, впертістю і скромністю станемо до тієї дрібної праці, якої всюди так багато і без якої неможливий ніякий майбутній розвиток і розмах нашого життя.
мк. 