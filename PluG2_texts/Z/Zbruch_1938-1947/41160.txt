Змагання за мистецтво і свято молоді в Холмі

Реферат Молоді при Українському Допомоговому Комітеті в Холмі повідомляє, що в днях 21—22 вересня ц. р. відбудуться в Холмі з нагоди свята жнив спортові змагання найкращих змагунів з усіх повітів Ґенерального Ґубернаторства. Програма змагань: мужчини біги: 100, 400, 800, 1500 м; скоки: вгору, вдалечінь і з жердкою; мети: ратищем, диском, булавкою; стусан кулею; штафета: 4x100 м і 4x400 м; відбиванка, кошівка, вилаз по линві (при помочі рук і ніг); вилаз по линві тільки при помочі рук; марш 10 км з обтяженням 10 кґ. Жінки: біги 60 м; штафета 4х100 м; скоки вдалечінь; мети ратищем і диском, стусан кулею; відбиванка.
Спортові змагання відбудуться обєднані з повітовим святом молоді з такою програмою: 1) вільноручні вправи дівчат, 2) вільноручні вправи хлопців, 3) обжинкові вправи, 4) вежі, дужання в линві, 5) гагілки, національні танки. В дефіляді візьмуть участь всі учасники свята (маршові дружини в повному виряді з наплечниками, наколесники, спортовці у cnoртовому однострою). До відбиванкових, кошівкових змагань, штафет, бігів стають тільки найкращі змагуни, першуни повіту. До маршу 10 км з обтяженням стають дружини міські і сільські без огляду на осяги, стартують з площі і приходять на площу у складі 1+6. Зголошувати участь змагунів з поіменним списком, зазначуючи конкуренції, до яких стають. Зголошення до змагань, як і на нічліги надсилати найдальше до 15. вересня ц. р. на адресу Реферату Молоді при Українському Допомоговому Комітеті в Холмі, Люблинська 3. Змагуни мусять взяти зі собою обовязково коц і простирало. Побажаним булоб, щоби змагуни взяли зі собою по змозі спортове приладдя (диски, ратища, мячі, сітки, штопери). Просимо теж зголошувати суддів до суддейської колєґії.
Реферат Молоді просить українські спортові товариства численно зголошувати змагунів.
Українські установи, товариства, фірми і приватні особи просимо фундувати мандрівні і постійні нагороди для мистців і змагунів з найкращими осягами. 