◦ ◦ ◦ ◦ ◦

Большевизація Ірану
Анкара, 9 жовтня. У тій частині Ірану, яку зайняли Совєти, підготовляють, вістками з Тегерану, нові вибори. Совєти задумують завести спершу місцеву самоуправу у поодиноких провінціях і так проголосити провінціональну автономію. В дальшій черзі мають влаштувати на зразок Естонії, Латвії та Литви народне голосування за прилученням цих провінцій до СССР.
Словаки про події в Протектораті
Братислава, 9 жовтня. До подій у Протектораті словацька газета "Гардіста" пише: Нам тільки приходиться подивляти німецьку готовість, яка вміє схопити ворога не тільки на фронті, але й у запіллі, і саме в тому моменті, коли цього найменше він жде і коли він думає, що він є дуже певний.
Ростов під бомбами
Берлін, 9 жовтня. У зв'язку з великими боями над Азовським морем, місто Ростов зазнало запеклого бомбардування. Це місто є одним з важливих центрів большевицької військової промисловості. Крім того в цьому місті є машинобудівельні заводи, фабрики хемічної промисловості, а також багато інших важливих промислових підприємств. Ростов, як залізничий вузол, має теж значення. Він є вузловим осередком комунікації з Кавказом. Досягнення Ростова німецькими бомбами — це для большевиків черговий удар.
Недостача хліба у большевиків
Берлін, 9 жовтня. Відірвання від решти Совєтського Союзу України, яка була шпихлірем Москви, поставило Сов. Союз у тяжке положення. Большевики починають вже сьогодні відчувати недостачу хліба.
Бомбардування Краматорська
Берлін, 9 жовтня. З поінформованих про події в Москві дипломатичних кол повідомляють, що під час нарад обговорювали також питання нового ладу в Европі. Цю точку вставлено на порядок дня за окремим бажанням большевицького уряду, який уважає, що прийшла відповідна пора зголосити деякі свої претенсії. Мінімальні домагання Совєтського Союзу прямують до того, щоб дістати згоду англійських та американських союзників на те, щоб після закінчення війни були включені у сферу впливів як звичайні адміністраційні області: Балкан, Туреччина та землі колишньої Польщі. Англійські та американські делегати були б схильні піти назустріч большевицьким домаганням, бо, на їхню думку, большевицький союзник повинен бути безумовно задержаний у їхньому таборі — не тільки в питаннях достави зброї, але також і шляхом політичних уступок.
Оригінальна виставка в Софії
Софія, 9 жовтня. Дирекція поліції в Софії відкрила виставку, де показано виеквіпування біля 40 большевицьких парашутистів, яких схоплено в Болгарії, та большевицьких агентів, яких доставлено на побережжя краю. Між іншими предметами є три гумові човни, які можуть перевезти по дев'ять людей. Далі кожний чоловік мав клунок у сто кілограмів ваги, в якому було багато грошей і багато предметів для переведення саботажів. Тут знаходилася також модерна американська радіовисильня і багато радіоприймачів, якими кожна група саботажистів могла одержувати вісті на своєму кораблі що дві години. Були тут ще пістолі і рушниці. Агенти мали також цивільний одяг. 