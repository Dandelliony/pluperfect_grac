З сільського цвинтаря забрали тлінні останки вояка УГА. 

В четвер 1. грудня ц.р. перед полуднем приїхали до села Сторонятина пов. Львів поліціянти зі станиці поліції з Жидатич з двома урядовцями воєводства, нанятими робітниками і фірою з Підлісок Малих та викопали на місцевому цвинтарі тлінні останки стрільця УГА Андрія Вудкевича зі Сокальщини, який поляг підчас польсько-українських боїв таки недалеко цвинтаря у травні 1919 р. Цю могилу місцева молодь і старше громадянство зберігали у зразковому стані, подібно і як могилу другого стрільця УГА, свого односельчанина Григорія Мороза. Його тлінних останків не могли забрати поліціянти з огляду на рішучий протест найближчої рідні. Тлінні останки вбитого стрільця Андрія Вудкевича вивезли зі села в невідомому напрямі. 