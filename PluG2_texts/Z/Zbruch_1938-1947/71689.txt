◦ ◦ ◦ ◦

Львівський трамвай у ночі. На всі нічні поїзди, без огляду на те, чи вони приходять точно чи ні, ждуть перед залізничою стацією трамваї, які відвозять подорожних до середмістя. Трамвайні вози йдуть від головної стації вулицею Байки, Зибликевича та через Адольф Гітлєр Рінґ і Городецьку вертаються назад на стацію. Дирекція трамваїв допускає, щоб віз нічної служби їхав довільно далеко й довільною лінією; про те рішає контролер, що урядує на трамвайній зупинці при залізничій стації, якщо до нього звернеться відповідна кількість пасажирів, яка мусить доїхати до якогось місця, що є далі від середмістя. Тарифа нічної їзди за особи й клунки є така сама, як денної (20 гр), але за переїзд обов'язані платити всі, тобто: місячні й всякі інші карти є неважні. У щоденному нормальному русі останні вози відходять з ринку в усіх напрямах в год. 10.45; поворот з останніх зупинок до ремізи більш-менш відбувається в 11 год.
Концесія на сіль. Концесію на продаж соли на Бережанщину одержав Окружний Союз Кооператив, який спроваджує її вагоново з Велички. У містах сіль продаватимуть крамниці Народної Торгівлі, а в селах кооперативи. Таким чином населення буде задовільно засоблене сіллю.
Тканини на села. В сільських кооперативах Золочівщини появилися перші запаси матерій та тканини. Очевидно, право набуття залежне від здачі обов'язкового континґенту. Крім матерій селяни одержують також нафту і інші продукти першої потреби, а також жито та пшеницю на озимі посіви.
Транспорт гусей. Ще 15 вересня ц. р. відійшов з Теребовлі перший транспорт гусей. Завантаженням займався Союз Кооператив. З усіх сіл прибули численні валки з гусьми, призначеними для транспорту. Селяни радо продають їх, бо за них дістають, як премію, цукор.
Пам'яті Д. Бортнянського. Сьогодні, у п’ятницю, 9 жовтня, в часі від год.10.30 до 11-ої рано Львівська Радіовисильня передає концерт, присвячений пам’яті Дмитра Бортнянського у 117 роковини смерти композитора. Виконавці: Мішаний хор Євгена Козака та Роман Савицький (фортепіян). 