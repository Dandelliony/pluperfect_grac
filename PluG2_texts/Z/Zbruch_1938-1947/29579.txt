В наркомзаксправ

19 листопада народний комісар закордонних справ Союзу РСР В. М. Молотов — за уповноваженням урядів СРСР і Монгольської Народної Республіки і японський посол у Москві п. Того за уповноваженням урядів Японії і Манчжоу-Го уклали угоду про склад, функції і місце роботи мішаної комісії в складі двох уповноважених від СРСР і Монгольської Народної Республіки з одного боку, і двох уповноважених від Японії і Манчжоу-Го з другого боку, для уточнення кордону між Монгольською Народною Республікою і Манчжоу-Го в районі недавнього конфлікту. Комісія в найближчий час приступить до своїх робіт у місті Читі. Друга половина засідань комісії проходитиме в місті Харбіні.
Крім того, між товаришем Молотовим і п. Того відбувся обмін думок про основні принципи, які повинні бути покладені в основу радянсько-японської торгової угоди. Обмін думок показав наявність спільності поглядів у цьому питанні.
***
16 листопада ц. р. підписана угода між СРСР і Німеччиною про евакуацію осіб німецької національності з території Західної України і Західної Білорусії і осіб — української, білоруської і російської національностей з території колишньої Польщі, яка відійшла в сферу державних інтересів Німеччини.
Евакуації підлягають тільки ті особи перелічених національностей, які виразять бажання переселятися на територію другої сторони.
Всі практичні питання по евакуації розв’язані сторонами, які договорюються, в дружньому дусі, який відповідає відносинам, що встановилися між СРСР і Німеччиною. 