◦ ◦ ◦ ◦ ◦ ◦ ◦

Боротьба за Атлянтик
Війну на Балканах у квітні ц. р. можна було б під деяким оглядом порівняти з війною в Норвеґії перед роком. Подібно Важкий терен боїв, подібний початок і кінець. І хоч військові передумови тієї нової німецької перемоги були зовсім інші, проте одно є певне: на Балканах Анґлія програла бій на південному крилі, подібно як перед роком програла на північному.
На стратеґічно-воєнні наслідки тієї чергової анґлійської програної не треба буде довго ждати. Крета й Тобрук стали осередком анґлійської журби. Анґлійці самі не роблять собі з того ніяких ілюзій, що їх сила й престіж на цілому середземноморському просторі аж до Перського заливу поважно скалічені.
Програна війна на Середземному морі має безпосередній вплив і на бій на Атлянтику. "Успішний відворот" з Греції ще не був закінчений, як Черчіль вже заговорив за Атлянтик, а Рузвелт зі своєї сторони казав американським кораблям стежити води Атлянтику аж до імаґінованої границі Західної Півкулі. Водночас розпочався про паґандивний похід проти Портуґалії та Еспанії, на що по черзі відповів і портуґальський премієр і еспанський міністр закордонних справ, і один і другий заявив, що ніхто не може їм та їх народам оповідати казок про континентальну дійсність та новий лад в Европі, бо з них вони самі аж надто добре здають собі справу.
Бій на Атлантику є в повному ході. Анґлійська пропаґанда порівнює його патетично з морськими боями часів Нельзона, хоч пливучі твердині анґльосаксів живуть ще й до нинішнього дня тільки престіжем давано минулих морських боїв. Німеччина, натомість, уже в часі світової війни вела торговельну війну підводними човнами, що й нині є її найнебезпечнішою та найуспішнішою зброєю. Їм секундують більші морські одиниці та надають анґлійському поняттю про бій на Атлянтику дійсно ґльобального значіння війни проти бритійської морської потуги.
Воєнній фльоті помагає сильне рамя летунства. Коли минулого року, негайно по Дінкіржен, не наступив німецький десант в Анґлії та коли зимові місяці робили його мало правдоподібним, анґлійська пропаґанда заговорила про виграний "бій за Анґлію". Акція німецького летунства вказує, що німецький воєнний провід знає різницю між боротьбою за Анґлію та боротьбою на Атлянтику. Німеччина бореться проти Анґлії на цілому фронті і на цілій життєвій лінії від транспорту американських воєнних достав, через анґлійські пристані та оборонні центри, до нищення збройної сили Анґлії. День і ніч, в погоду й негоду німецьке летунство є чинне.
По другій стороні Атлянтику Рузвелт вважає за відповідне викликати дух Вільзона. Про боротьбу на Атлянтику він мріяв уже надовго перед тим, заки вона зачалася. Якщо він нині веде щораз більше ризиковну політику, то це тільки вказує, що він під допомогою Анґлії розуміє допомогу до  деякої міри, але в дійсності й головно має на думці щось зовсім інше. Рузвелт є не тільки наступником Вільзона в політиці демократичної світової поліції, але й пристрасний "морський стратеґ". Він є автором перегонів за бази на Пацифіку, що хвилево кінчаються на бритійському Сінґапурі, так само як і творцем концепції фльоти двох океанів, чи радше її модернізатором.
Небезпечна гра Рузвелта на Атлянтику має — можна б сказати — три сторінки. По-перше він хотів би додати відваги анґлійцям, що нельзонівським далековидом надаремно оглядають західній горизонт, чи не видно де першого американського воєнного корабля. До того належать ще й інші остентаційні потягнення, що мали б приспішити допомогу Анґлії, передусім усе більші вимоги воєнної індустрії. По-друге президент Рузвелт хотів би спекти внутрішньо-політичну печеню й тому від дебати над проблємою американських конвоїв перескочив нагло до наказу поширеної контролі над водами Атлянтику. Отже замість повною парою виплисти на бурхливі води воєнних пригод, він волить собі кружляти в "західній зоні". По-третє що є властиво стратеґічним заміром Рузвелта поза його подвійною тактикою між благаючими помочі анґлійцями та недовірливими американцями? Це американс. домена на морях. Бази були альфою й омегою на Пацифіку, бази стали й провідною думкою американської політики на Атлянтику.
Нинішній американський імперіялізм на Атлянтику, що довершується під покришкою допомоги Анґлії, виходить із пізнання европейської дійсности. Америка Рузвелта бачить нову Европу та її силу, тоді, як Анґлія Черчіля зі зрозумілих причин ховає перед нею голову в пісок своїх островів. Боротьби на Атлянтику не можуть вирішити великі воєнні кораблі, бо її вже вирішила консеквентна воля та єдність европейського континенту. 