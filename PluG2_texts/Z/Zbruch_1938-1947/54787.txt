◦ ◦ ◦ ◦

Бомбардування Москви й околиці
БЕРЛІН. 5. VIII. Німецька авіяція в останніх днях декілька разів з великим успіхом бомбардувала важливі центри залізничого сполучення і військового промислу в Москві та довкола неї. Іде передовсім про такі місцевості, що були піддані бомбардуванню: залізничий вузловий пункт Орел та дільниця Москва на північ від центру міста і на схід від закруту Москви-ріки.
Орел лежить на перехресті залізничих шляхів Москва—Харків і Брянськ—Єлес. Наліт на Орел має велике значення тому, що після вже проведеного нападу на залізничий вузловий пункт Брянськ, більш-менш 130 км. на захід від Орла, тепер завдано удар новому важливому пунктові залізничого шляху, що веде з півночі на південь, і має велике значення не тільки для перевозу військ, але передовсім для постачання матеріялами центрального совєтського промислового району (вугілля, залізо і сільсько-господарські продукти).
Налет на Московську дільницю на північ від центру міста і на схід від закруту Москви-ріки вдарив по двох великих згрупуваннях промислових підприємств совєтської столиці. З важливих споруд північної частини Москви, де переважає металева і легка промисловість, у Дзержинському і Комінтернівському районах, треба назвати компресорний завод "Борець", два механічні заводи, один автозавод, ливарню "Станколіт", два заводи для вироблення твердої сталі і т. п. Далі важливі Савйоловська та Ржевська залізничі стації, а передовсім Ленінградська і Ярославльська залізничі стації, які є кінцевими точками Північно-західної і Північної залізної дороги. Дільниця на схід від закруту Москви-ріки, що адміністраційно включає райони Пролетарський і Таганський, характеризується великими комбінатами автомобільної, металевої і хемічної промисловости. Тут лежить Сталінський автозавод (ЗІС), що після Горьковського (ГАЗ) є найбільший у Совєтському Союзі, і випускає різні типи авт (підприємство з 40.000 робітників), завод малих автомашин "Кім", завод Кагановича, територіяльно найбільше промислове підприємство Москви, завод електромашин "Динамо", інші електротехнічні фабрики, завод "Фрезер", великі склади пального, великий завод хемічної промисловости і великі залізничі вантажні стації Курська і Горьковська. Усі ці підприємства, що репрезентують московську легку і тяжку промисловість, зокрема воєнну, під час війни наставлені ще сильніше на продукцію військового матеріялу.
Наступ у Балтійських країнах
Після того, як між Динабургом і Ригою серед тяжких боїв сфорсовано перехід через Двину і прочищено від ворога Латвію, військова група генерал-фельдмаршала фон Лоба станула перед завданням прорватися крізь "лінію Сталіна", що проходила здовж латвійсько-совєтського кордону, і водночас розбити з'єднання совєтської армії, що стояли в Естонії. У сміливому наступі вдалося армії під командуванням генерал-полковника Буша, і панцерним військам генерал-полковника Геппнера, що також боролися на тому відтинку, прорвати сильно укріплені і запекло оборонювані позиції на південь від озера Пейпус. Остров, Порхов і Полоцьк упали після короткого, запеклого бою. Тим самим створено передумову для прориву на північ і наступу в напрямі Ленінграду. Не зважаючи на незвичайно поганий стан доріг, запеклу оборону і дуже великі вимоги до військ, ліве крило сил, які наступали між озерами Пейпус та Ільменським, могло просунутися аж перед саму Нарву, щоб замкнути поміст між озером Пейпус і Фінським заливом.
Армія генерал-полковника фон Кіхлера, що діяла в Естонії, спершу здобула сильно оборонювані міста Дорпат, Феллін і Пернау, в багатьох окремих боях розбила ворожі дивізії і відкинула їх поза Тапс на північ. Дії тієї групи військ ще не закінчені. Не зважаючи на те, в тому районі боїв вже захоплено понад 35 тисяч полонених; 355 танків і бронемашин, здобуто або знищено 655 гармат. До тих успіхів визначно причинилася участь повітряної фльоти генерал-полковника Келлера. У тих боях він збив або знищив на землі 771 літак противника.
Знищення міліонових армій
Враховуючи подані в сьогоднішньому спеціяльному звідомленні успіхи нашого східного фронту, подана у звідомленні Верховного Командування з 11. липня загальна кількість: 400 тисяч полонених. 7.615 танків і бронемашин, 4.423 гармати і 6.233 літаків збільшилася до разом: 895 тисяч полонених, 13.145 танків і бронемашин, 10.388 гармат і 9.082 літаки. Таким чином досягнено успіхів, що набагато перевищують найсміливіші наші власні сподівання. Їх повну величину можна відповідно оцінити тільки тоді, коли врахуємо, що криваві втрати цього ворога, який бився вперто і запекло, у декілька разів перевищують кількість полонених.
Перемога під Смоленськом
В середній частині східного фронту військова група генерал-фельдмаршала фон Бока переможно закінчила великий бій під Смоленськом. Невблагані нищівні удари проти большевицької армії, територія, час тривання і запеклість боїв роблять цю битву єдиною в історії. У майже чотирьохтижневій битві армії генерал-фельдмаршала фон Клюге, генерал-полковника Штрауса і генерал-полковника барона фон Вайхса, а також бронетанкові групи під командуванням генерал-полковника Гудеріяна і генерал-полковника Гота, завдали ворогові незвичайно криваві втрати. В наші руки попало кругло 310 тисяч полонених. Здобуто або знищено 3.205 танків і бронемашин, 3.120 гармат і величезні маси іншого воєнного матеріялу.
Повітряна фльота генерал-фельдмаршала Кессельрінга визначно причинилася до цієї перемоги. Совєтська повітряна фльота втратила у цьому районі боїв 1.098 літаків. Подрібний розвиток цього бою буде докладніше поданий у завтрашньому звідомленні.
Закінчено висадку японських військ в Індокитаю
ШАНГАЙ, 5. VIII. Як повідомлено в понеділок з Головної Кватири японських військ, закінчено вже, згідно з французько-японською умовою про спільну оборону країни, висадку японських військ в Індо-Китаю, що почалася 28-го липня.
Багато японських військ осягнуло вже намічені в умові бази. В повідомленні Головної Кватири підкреслюється, що дії відбуваються в незвичайно мирній атмосфері і в приязній співпраці з французькими властями.
З боїв на східному фронті
БЕРЛІН, 4. VIII. Під час боїв у північній частині східного фронту одна німецька бронетанкова дивізія у сміливому наступі здобула важливі терени. Усі спроби большевиків, що намагалися відбити втрачену позицію, відперто з кривавими втратами для ворога. 