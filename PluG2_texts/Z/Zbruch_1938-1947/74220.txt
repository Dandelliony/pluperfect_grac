◦ ◦ ◦ ◦

На підставі розпорядку Дуче Мусолінія в усіх італійських промислових підприємствах переведено цивільну мобілізацію. Таким чином охоплено тепер усі промислові підприємства цивільною мобілізацією, яку вже на початку війни переведено в воєнному промислі та в установах громадського вжитку, як наприклад а електрівнях, газівнях та транспортних підприємствах. Значить, що відтепер усіх службовиків та робітників у промислі вважатимуть змобілізованими, отже серед ніяких обставин не можуть покинути свого місця праці та щодо виконування своїх службових обовязків вони підлягають війському судові.
Як повідомляє агенція "Ройтера" з Оттави, там зударилися в повітрі 2 літаки та стрімголов злетіли на землю. Обидва летуни згинули.
У роковини війни на Тихому океані у Гонконгу спущено святочно на воду перший великий вантажний пароплав, який збудовано в доках цього міста, відколи його зайняли японці. Другий такий корабель спустять на воду у половині грудня, а чимало менших кораблів є у будові або напередодні остаточного викінчення.
З нагоди перших роковин вибуху східно-азійської війни, цісарсько-японський амбасадор Ошіма запросив визначні особи держави, партії і армії та шефів місій союзних держав оглянути деякі фільми із східно-азійських бойовищ.
Як повідомляє агенція Ройтер, час урядування британського віцекороля і генерального губернатора Індії, лорда Ляйнтляйнгова продовжено до жовтня 1942 року.
Північно-американське міністерство мореплявби подало до відома, що підчас торпедування та затоплення торговельного корабля середньої величини пропало 180 людей убитими. Цей корабель, що його сторпедовано на початку листопада, недалеко північного побережжя, віз зі собою врятованих із 6-ти інших кораблів.
У Франції створено надзвичайні суди до боротьби з комуною. На основі закону, що має важність від 4-го грудня ц. р., надзвичайні суди розглядатимуть всі злочини та проступки, що ведуть до анархії, комунізму або соціяльного розкладу.
Португальський суд в Лізбоні засудив на 6 місяців вязниці одного англійського моряка, Донована. Доновин легкодушно бавився у лізбонській пристані скорострілом та серед тої забави застрілив одного португальського робітника і важко ранив одного данського
Їхати до північної Африки дуже небезпечно. Ствердив це офіціяльно англійський уряд піднесенням так званих премій воєнного ризика для всіх вантажів, призначених з Великої Британії до французьких колоній в північній Африці. Дотеперішні премії підвищено на вісім відсотків.
У Пернамбуко в Бразилії трапилась важка й рідка катастрофа. Загорівся один великий пасажирський автобус. 20 осіб, що їхало ним, живцем згоріло. Врятувалось шість подорожних, однак усі вони також важко поранені.
Адміраліція З'єдинених Держав Америки подає, згідно з повідомленнями з Вашингтону, втрати північно-американської торговельної фльоти за час від 22 жовтня по 21 листопада. Ці втрати доходять до 307 моряків.
Устами першого лорда адміраліції Александра британська адміраліція призналася до деяких втрат у західній частині Середземного моря. Лорд Александер заявив, що там згинув літаконос "Евенджер", корабель "Твйнвальд", есмінець "Брух" і "Мартен" та цілий ряд інших воєнних кораблів.
Канадійський премієр Макензі Кінг приїхав до Вашінгтону, де прийняв його президент Рузвельт. 