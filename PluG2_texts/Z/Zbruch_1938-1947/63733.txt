◦ ◦ ◦ ◦

Академія в честь Лесі Українки. У вівторок, 24-го березня ц. р., в 7-ій год. вечора відбудеться в Оперному Театрі у Львові Святочна Академія з нагоди 71-их роковин народження великої української поетки Лесі Українки. Академію влаштовує Український Центральний Комітет. Квитки вступу виключно в касі театру.
Українська програма в радіо. Післязавтра, в понеділок, 23-го березня від год. 10.30 до 11-ої перед полуднем Львівська Радіовисильня передає концерт творів українського композитора Станислава Людкевича в виконанні Евгенії Ласовської (сопран), Дометія Йохи (баритон) та фортепіянного трія у складі: Р. Савицький (фортепіян), Р. Криштальський (скрипка) та П. Пшеничка (чельо). Фортепіянний супровід Евгенії Курилович-Чапельської. Цього ж дня в часі від год. 18.10 до 19-ої вечором, у день роковин народження найбільшого українського композитора Миколи Лисенка передаватиме Львівська Радіовисильня великий концерт, присвячений його творчости. В програмі концерту сольоспіви, арії з опер, хори та інструментальні твори. Вступне слово виголосить д-р В. Витвицький. У концерті беруть участь: Марія Сабат-Свірська (сопран), Леся Деркач (скрипка), д-р Василь Тисяк (тенор), Роман Савицький (фортепіян) та хор під орудою Евгена Козака. При фортепіяні Мар'янна Лисенко, Мелянія Байлова та Евгенія Курилович-Чапельська.
Творчий вечір письменників. Сьогодні, в суботу, 21-го березня, в 6-ій год. вечора відбудеться в домівці Літературно-Мистецького Клюбу (29-го Червня ч. 10) зібрання членів Спілки Українських Письменників, як секції Українського Центрального Комітету. На черзі дня обговорення п'єси К. Гупала п. н. "Тріюмф прокурора Дальського". Гостям — членам інших мистецьких Спілок — раді.
Першенство Львова столовому тенісі. В днях від 28 лютого до 8 березня 1942 р. відбувався в домівці УССК-у турнір столового тенісу, що його зорганізував Український Студентський Спортовий Клюб. Участь у турнірі оголосило 5 клюбів, і саме: "Гарбарня", УТТ-Львів 1, "Запоріжжя", "Скала"-Стрий та УССК, які зголосили 63 змагунів. Найбільше змагунів виставив УССК (26), "Запоріжжя" (14), "Скала" — Стрий (5). Один із клюбів, а саме УССК довів до старту заповіджене число змагунів. Організація змагань і їх переведення були в руках організаційного виконавчого комітету в складі 5-и осіб. В загальному переведено 124 безпосередніх зустрічей у часі 116 змагових годин. Змагання глянуло за 8 днів 500 осіб. 