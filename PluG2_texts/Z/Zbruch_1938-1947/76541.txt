◦ ◦ ◦ ◦

Харчові картки у випадку зменшення членів родини. ЛЬВІВ, 11 лютого. У випадку, коли кількість членів родини чи домашнього господарства зменшиться (смерть, виїзд і т. п.) такий факт треба негайно зголосити в Уряді Прохарчування. Виїзд обов'язана зголосити особа, яка виїздить, про смерть повинні повідомити члени сім'ї або домовласник, чи домоуправитель. При виголошенні треба Урядові Прохарчування предложити такі посвідки: 1) посвідку вимельдування, потверджену домоуправою, яка другий примірник зберігає в себе, 2) виказ "Ц" управненого до харчової картки. У випадку, коли частина членів родини перепроваджується на інше мешкання на терені міста, треба Урядові Прохарчування предложити ще 3) посвідку вимельдування (по два примірники для кожного члена родини), підписану домоуправителем і 4) нову карту тих, що випровадилися (виповнену в усіх трьох частинах і підписану домоуправителем).
Український Національний Хор ІНТ під керівництвом дир. В. Осташевського виїжджає в третє турне з концертами: 12. II. — Красне, 14. II. — Золочів, 15. II. — Зборів, 16. II. — Озірна: 17. II. — Тернопіль.
Концерт колядок та щедрівок. Відділ Культурної Праці при Українському Окружному Комітеті в Станиславові, 14 ц. м. улаштовує концерт колядок та щедрівок. Участь візьмуть хорові гуртки з Радча (чоловічий хор) та з Павелча (мішаний хор).
Реферат про молодь. Спілка Праці Українських Письменників улаштовує в суботу, 13-го лютого в приміщенні Літературно-мистецького Клюбу при вул. 29-го Червня ч. 10, реферат о. ігумена Іренея Назарка п. н. "Психіка сучасної молоді". Початок в год. 18-ій (шостій) ввечір.
Зголошуйтеся до праці. Прецизійного токаря, зварювача (швайсера), слюсара та двох автомеханіків як інструкторів, прийме зараз до праці у Львові Український Комітет на Львів-місто, Ринок ч. 10. ІІ. пов. Голоситися у секретаріяті.
Посади працівників. Реферат Абстинентської Акції УПК розписує конкурс на: організаційного відпоручника — вимога: практика у суспільній праці та живий в минулому зв'язок з абстинентським рухом; на пропагандивно вишкільного відпоручника: вимоги письменницькі, бесідницькі та глибоке абстинентське переконання; на мандрівного абстинентського вчителя для організування абстинентської акції по школах; на секретаря — машиністку. Зголошення письмом з референціями, опініованими в У. О. К. і У. Д. К., слати до Відділу Суспільної Опіки — Реферат Абстинентської Акції, Львів, вул. Семінарська ч. 18, II. п. 