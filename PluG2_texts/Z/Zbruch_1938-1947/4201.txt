Таємниці пяниць.

ОСОБЛИВА СТАТИСТИКА.
— Чому наші приятелі люблять упиватися? Це питання хвилювало від якогось часу радних у знаному купальному містечку Брайтоні. Видно не мають вони там нічого іншого до роботи й тому вирушили розпитувати кожного, хто за 12 останніх місяців опинився в руках поліціянтів за надмірне уживання алькоголю, що спонукало його вживати над міру напитки.
У висліді тих запитів  зладили статистику, яка так виглядає:
                                           осіб
ріжного роду паради   136
привичка                          84
клопоти і журба             52
здоровляні причини      18
перед їдою                        5
день виплати                    3
принагідні п’яниці           2
забагато "мішали"          1
спека                                   1
Тепер – після такої статистики радні можуть вже спати спокійно. Таємниця пяниць вияснена. Одначе, щоб статистика була докладніша, слід додати, що „підхмелення" у 131 випадках викликало пиво, в 43 випадках — надмір горівки.
Ще інша статистика у „пияцьких справах“ принесла немалу несподіванку. Всі наприклад думають, що найбільше пива уживають німці, а покищо виявилося, що найбільше аматорів цього напитку є між анґлійцями, бо вони пють (рахуючи на одного) 65 літрів  річно, а німець всього 58, француз 33, італієць ледви трохи більше, як одну літру. Зате рекорд  випитого  вина добувають без сумніву французи.
Пересічно випиває француз 160 літрів вина річно, італієць тільки 77 літрів. Далеко в заді залишається німець (4 літри) і анґлієць (півтори літри). 