◦ ◦ ◦ ◦ ◦ ◦ ◦

Війна між Англією і Німеччиною
Німецькі повідомлення. БЕРЛІН, 20. (ТАРС). Верховне командування німецької армії повідомляє: Вчора німецькі літаки в трудних метеорологічних умовах скинули бомби на аеродроми і портові споруди Лондона і Південної Англії. Вночі продовжувались нальоти на Лондон і важливі воєнні об'єкти Західної і Середньої Англії. Виникло багато пожеж, особливо в Ліверпулі.
Кілька англійських літаків скинули вночі бомби на жилі квартали міст Західної і південно-західної Німеччини. Збито один англійський літак. Три німецьких літаки не вернулись на свої бази.
БЕРЛІН, 20. (ТАРС). Як передає німецьке інформаційне бюро, в ніч на 20 вересня англійські літаки не залітали ні в Німеччину, ні в окуповані Німеччиною області.
Німецька преса про дії авіації. БЕРЛІН, 20. (ТАРС). Німецька преса продовжує коментувати дії авіації проти англійської столиці. "Дейче альгемейне цейтунг" пише, що 17 вересня в Лондоні 8 раз об'являлась повітряна тривога. Сильний загороджувальний огонь англійської зенітної артилерії не зміг перешкодити проникненню німецьких бомбардувальників до центру Лондона. За повідомленнями нейтральних спостережників, 18 вересня в другій половині дня англійське побережжя перелетіли 500 німецьких літаків. Особливо запеклого бомбардування зазнала 18 вересня західна частина Лондона. Значно пошкоджені будинки і водопровод.
Напівофіціальний бюлетень "Дінст аус Дейчланд" відмічає, що операції проти Лондона продовжують посилюватися. Німецькі літаки скидають зверхважкі бомби. За півтора місяця англійська авіація втратила більше 2 тисяч літаків. Велике значення надається бомбардуванню Глазго, де зосереджено коло одної третини всього англійського торгового флоту. Крім того, Глазго має велике воєнне значення, тому, що там зосереджені важливі верфі і доки.
Бюлетень підкреслює, що і англійська авіація не припиняє своїх дій проти німецьких міст. В ніч на 18 вересня англійські літаки знов бомбардували Гамбург, Бремен, Гамм і інші міста Німеччини.
Американські повідомлення. НЬЮ-ЙОРК, 20. (ТАРС). Як передає агентство Ассошіейтед Пресс, скинуті під час вчорашнього нальоту на вулиці центральної частини Лондона бомби крупного калібру заподіяли великі руйнування.
За повідомленням лондонського кореспондента "Нью-Йорк таймс", в міліони людей скриваються вночі в підземних сховищах, які можуть стати розсадниками хвороб. Лондон схожий вночі на вимерле місто. Кількість воронок від розриву бомб і зруйнованих будинків все збільшується. Росте і число бездомних біженців. В деяких районах міста вони заповнили 18 вересня всі вулиці. Багато з них несли на руках дітей.
За повідомленням агентства Юнайтед Пресс, міністр внутрішніх справ і внутрішньої безпеки Андерсон заявив американським кореспондентам, що німецькі літаки знищили від початку війни лише не набагато більше 2 проц. всіх запасів нафти в країні. Воєнна промисловість взагалі не постраждала. Всі повітряні нальоти сконцентровані на Лондоні.
Англійські повідомлення. ЛОНДОН, 20. (ТАРС). За повідомленням міністерства авіації, в ніч на 19 вересня крупні з'єднання англійських літаків на протязі 5 годин бомбардували Гавр, а також порти, доки і судна в районі Гавра. На доках сталися вибухи і пожежі.
Бомбардуванням були піддані також німецькі бази в Булоні, Кале, Дьєппі, Дюнкерку, Зеебрюгге, Фліссінгені і Антверпені. В Дьєппі зруйновано будинок електростанції, де стався сильний вибух. В районі доків Фліссінгена відмічено пожежі.
На залізничному вузлі в Брюсселі спалахнули пожежі і сталися вибухи. Бомбардуванню знов були піддані позиції німецької далекобійної артилерії на мисі Грі Не. В результаті в повітря злетів склад боєприпасів і потім сталися нові вибухи.
ЛОНДОН, 20. (ТАРС). Офіціально  повідомляється, що вчорашній день був найбільш спокійним для Лондона з часу крупних операцій, німецької авіації, які почалися з 7 вересня. В наслідок сильного вітру і низької хмарності німецькі літаки літали на невеликій висоті.
В ніч на 26 вересня німецька авіація проявляла меншу активність, ніж в попередні дні. Німецькі літаки, які намагалися наблизитися до Лондона, були зустрінуті інтенсивним огнем зенітної артилерії, а ті, що появилися над містом, були атаковані винищувачами. В північному Лондоні бомба попала в сховище від бомб. Кілька чоловік убито і поранено. В інших частинах міста зруйновано житлові будинки і промислові підприємства. Є жертви.
В графстві Ессекс запалювальною бомбою підпалено госпіталь. В графстві Серрей пожежі виникли в лісах. В одному селі графства Беркшір знищено два будинки. Кілька чоловік убито і поранено.
Дії німецької авіації.
Вчора німецькі бомби викликали пожежу в одному з міст у гирлі Темзи, де є крупні газові заводи. Особливо великі руйнування — в лондонському Вест-Енді. Поблизу японського посольства утворилось три воронки від бомб, самий будинок посольства сильно пошкоджено.
В ніч на 19 вересня німці скинули багато бомб навколо Фліт Стріт. Важкі бомби, скинуті на район Бермондсі, зруйнували поліцейські участки. Убито 8 чоловік.
Загибель англійського підводного човна.
ЛОНДОН, 19. (ТАРС). Морське міністерство повідомило про загибель підводного човна "Нарвел".
Засідання англійської палати громад
НЬЮ-ЙОРК, 20. (ТАРС). За повідомленням лондонського кореспондента "Нью-Йорк таймс", "учорашнє строго секретне засідання палати громад розглядало проблеми, зв'язані з бомбардуваннями Лондона. Хоч засідання палати було секретним, пише кореспондент, проблеми, які виникли за останні кілька днів, широко відомі. Уряд зазнав різкої критики за недостатнє постачання населення сховищами і неспроможність розмістити людей, які залишились без притулку, і подати їм допомогу. Уряд обіцяв подати фінансову допомогу тим, що залишились без притулку. Газета передає також чутки про деякі незгоди між лейбористами і іншими членами уряду. 