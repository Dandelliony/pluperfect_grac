Нове в роботі пивзаводів. — Реконструкція міста

Нове в роботі пивзаводів
Більшість пивоварних заводи Облдарчопрому за минулі два місяці перевиконали свої виробничі плани. Прекрасно впорався з своїми завданнями Радехівський пивзавод, яким керує висуванець тов. Палюх. Виконання плану за січень-лютий тут складає 204 проценти. Колектив Лопатинського пивзаводу також йде назустріч виборам до Верховних Рад СРСР і УРСР з виконанням двомісячного плану на 173 проценти.
Успішно бореться за виконання виробничих програм колектив Понеквянського заводу. Керує заводом висуванка Іванна Бойчук. Остання декада лютого і перша п'ятиденна березня позначаються деяким зменшенням випуску продукції на Підгірецькому заводі, — це результат недовозу сировини.
Почав випуск пива реконструйований Сновичський завод, який тепер працює на бурому вугіллі місцевого видобутку. У Львові також почав діяти завод безалькогольних напоїв, добова продукція якого біля 8.000 літрів. Реконструкція міста
Відкритий у Львові філіал Всеукраїнського інституту проектування міст розпочав діяльну роботу. Архітекторами розробляється проект соціалістичної реконструкції міста, впорядкування вулиць, трамвайної сітки і каналізації.
Стародавній Львів не має добре налагодженої каналізації. Річка, що протікає під містом, з'являється помийною ямою, до якої кидають різні покидьки. Впадаючи в р. Буг вона несе в чисті води його бруд, від якого населення часто хворіло на дезинтерію і туберкульоз.
За планом передбачено впорядкувати каналізацію, перевести на газ ряд підприємств, шкіл і установ. В 1940 році буде також збудовано декілька житлових будинків, шкіл і культурно-освітніх установ. Для підготовки кадрів організовується технікум комунального будівництва. Він буде готувати техніків-будівельників та інших кваліфікованих спеціалістів по комунальному господарству. 