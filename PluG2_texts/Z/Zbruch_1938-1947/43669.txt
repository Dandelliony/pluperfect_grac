Могутня сила йде

В повітряному параді взяло участь 150 літаків
7 листопада 1940 року — день ХХІІІ роковини Великої Жовтневої соціалістичної революції. Старовинне українське місто Львів вдруге за свою історію вільно відзначило велике врочисте свято. Чудесне місто в своєму святковому вбранні. Вулиці його прикрашені червоними прапорами, лозунгами, плакатами. На фасадах будинків — великі портрети керівників партії й уряду. З багатьох балконів звисають різнокольорові килими.
У всьому відчувається любов, яку вклали трудящі, уквітчуючи кожний куток свого міста. Радянський Львів переживає свою юність. З усіх кінців міста потяглись до центру колони трудящих з фабрик, заводів, установ, учбових закладів. В місцях збору районів шикувались в одну загальну колону. В голові кожної — прапороносці. Звідси вони почнуть урочисту ходу на проспект 1 Травня.
В день XXIII роковин Жовтня цей проспект був свідком захоплюючих своєю величчю живих картин. Вздовж центральної магістралі міста, починаючи від трибун, вишикувавшись в квадратні колони, стояли бійці Львівського гарнізону.
Годинник на башті будинку міської Ради пробив одинадцять ударів. На баскому коні виїжджає приймаючий парад тон. Музиченко. Йому назустріч мчить від розташування військових частин командуючий парадом тов. Потапов.
— Війська Львівського гарнізону до урочистого параду з нагоди XXIII роковин Великої Жовтневої соціалістичної революції вишикувались! — лунають слова рапорту.
Прийнявши рапорт, тов. Музиченко в супроводі командуючого парадом починає об'їзд військ. Він поздоровляє бійців, командирів і політпрацівників  з великим святом. У відповідь, потрясаючи урочисту тишу, несеться могутнє "ура".
На трибуну піднімаються тт. Грищук, Мацко, Козирев, Давиденко, Б. Колесніченко, Приходько, Єременко, Олексієнко, депутати Верховних Рад СРСР і УРСР — академік Студинський, видатна радянська письменниця Ванда Василевська, робітниця Кузьмінська, доктор Панчишин, П. Франко та інші. Трибуни для гостей заповнені кращими стахановцями і ударниками підприємств, відмінниками навчання, викладачами учбових закладів.
Після об'їзду частин приймаючий військовий парад тов. Музиченко звертається від імені обкому КП(б)У і облвиконкому з промовою до бійців, командирів, політпрацівників і трудящих радянського Львова. Він поздоровляє всіх з ведиким святом.
Прикінцеві слова промови, присвячені великому вождю народів любимому Сталіну, підхоплюються і тонуть в тисячоголосих вигуках "ура". Зведений оркестр виконує гімн пролетарів усього світу. Переможні звуки "Інтернаціоналу" далеко линуть над містом, сповіщаючи про початок великого торжества.
Рівно о XI годині 30 хв. починається парад. Урочистий марш військ відкривають курсанти Львівського піхотного училища, що своєю виправкою викликають у присутніх загальне захоплення.
Слідом за курсантами на проспект вступили піхотні частини.
Пліч-о-пліч крокують бійці різних національностей — росіяни, українці, грузини, узбеки, калмики і багато інших народностей, символізуючи собою непорушну сталінську дружбу народів СРСР.
Гримить могутнє "ура" з уст воїнів країни соціалізму. Проходять повз трибуну піхотні частини. Здаєтеся, що цьому могутньому потоку людської сили, оснащеної передовою технікою, немає кінця. Захисники завоювань Великого Жовтня демонструють свою вірність матері-вітчизні, готовність самовіддано боротися за справу партії Леніна—Сталіна, за справу комунізму.
— Хай живе непереможна Червона Армія і її полководці!
Відважну піхоту змінюють безстрашні танкісти. Твердо крокують водії бойових машин, механіки. Вони завжди готові сісти в танки і повести їх на ворогів.
Гримлять оркестри. В такт урочистого маршу безперестанно рухаються крицеві частини непереможної Червоної Армії.
На баских конях дрібною риссю мчиться червона кіннота. Гримить протяжне "ура". Коні рвуться вперед, їх ледве стримують завзяті кавалеристи. З гуркотом проносять ся кулеметні тачанки, безшумно котяться по асфальту протитанкові гармати, зенітні кулемети, моторизована піхота, артилерія.
На мить проспект опустів. Чути грохіт моторів. Раптом з великою швидкістю проноситься танк. На його башті полощиться червоний прапор з портретом великого Сталіна. Це командорська бойова машина відкриває похід швидкохідних танків. Швидким маршем проходять стальні фортеці. На багатьох з них прапорці з написом "відмінник". Ці машини ведуть танкові екіпажі відмінників бойової і політичної підготовки.
Раптом повітря розрізується гуркотом моторів. Зза будинків випливають літаки. Ось оди з них попереду, зовсім низько, пролітає над проспектом, вилискуючи на сонці своїми стальними крилами. За ним "дев'ятками" летять бойові літаки. Їх ведуть безстрашні сталінські соколи. В повітряному параді взяло участь 150 літаків.
Парад частин Львівського гарнізону закінчився. Після короткої перерви проспект знову приготувався зустріти багатотисячний потік демонстрантів.
Весела щаслива дітвора заповнила проспект. В руках у них букети квітів, транспаранти, портрети товариша Сталіна і його соратників. Юннати несуть макети рослин, юні техніки — моделі, спортсмени — лижі. Діти салютують. Учні 2-ї середньої школи любовно уквітчали лозунг, який далеко видно над цим юнацьким потоком.
— Спасибі товаришеві Сталіну за щасливе дитинство!
— Хай живе дружба народів СРСР! — чується дитячий голос. В колонах його підхоплюють дзвінкі голоси. Учні вигукують "ура". З трибун вітають молоде ощасливлене покоління майбутніх будівників нового життя.
На зміну школярам повз трибуну почали проходити трудящі Сталінського і Шевченківського районів. Над головами пливуть кумачеві прапори. Робітниці фабрики "Більшовик", взявшись за руки, співають широко відому пісню "Україно моя, Україно". Колектив харчоторгу несе виборчу урну і плакат, який закликав голосувати 15 грудня за кандидатів сталінського блоку комуністів і безпартійних.
На башті пробило 2 години. Але потокові трудящих не видно кінця. На проспект вступають все нові й нові колективи фабрик, заводів, установ. Вони демонструють свою відданість великій партії Леніна-Сталіна, що звільнила їх від страхіть імперіалістичної війни, дякують за нове вільне життя без поміщиків і капіталістів.
Зза рогу вулиці Коперника виринає великий паровоз. Він поволі наближається до трибуни. Це залізничники зробили макет паровоза "Й. Сталин". За ним ліс червоних прапорів і на весь зріст портрет товариша Сталіна.
Це вступили в річище потоку демонстрантів залізничники. Поруч з ними рушають трудящі Червоноармійського району. Там десь вдалині з’явився трамвайний вагон №1. На ньому напис "Личаків". Це макет одного з багатьох вагонів, що курсують по Львову. Макет зроблений майстерно. Далі йде другий паровоз. В тендері його сидять діти. Вони співають "Москва моя". Трохи згодом зза рогу виринає бронепоїзд. Попереду паровозу стоять з гвинтівками прикордонники. На фоні макета напис: "Ми мирные люди, но наш бронепоезд стоит на запасном пути".
До 3 годин дня тривала велична демонстрація трудящих Львова. Робітники, службовці, трудова інтелігенція демонстрували свою відданість великій справі комунізму, свою згуртованість навколо більшовицької партії і її Ленінського-Сталінського Центрального Комітету, свою готовність боротися за нові й нові перемоги. Демонстрація у Львові вилилася в могутнє торжество визволеного народу.
В день ХХІІІ роковин Великого Жовтня повз трибуну пройшло понад 300 тисяч трудящих старовинного українського міста. 