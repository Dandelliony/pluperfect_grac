◦ ◦ ◦ ◦ ◦

Свято на Личакові. Сьогодні, в неділю, 1-го березня, в читальні "Просвіти" на Личакові, вул. Круп'ярська 10 (дім "Просвіти") відбудеться заходами гуртка "Жіночої Служби Україні" академія в честь Лесі Українки.
Збори ремісників. Сьогодні, в неділю, 1-го березня, в год. 10-ій ранку відбудуться в залі кінотеатру "Космос" у Львові, Шіцепл. (Стрілецька площа) ч. 17 (будівля колишньої Ремісничої Палати) загальні збори арійських ремісників міста Львова. Приявність усіх ремісників обов'язкова. Після 10-ої год. вступ на залю закритий.
Гуртожиток. Український Краєвий Комітет відкриває в березні гуртожиток для студіюючої жіночої молоді. Інформації подається в бюрі "Жіночої Служби Україні" при Українськім Краєвім Комітеті, вул. Паркова (кол. Міцкевича) 10, ІІ-ий пов., до год. 15-ої.
Пересторога газівні. Львівська газівня повідомляє, що переводити всякі інсталяції чи направи в газових проводах без фахового догляду не вільно. Зокрема не вільно переводити відморожування газових проводів через зливання їх гарячою водою, бо в цей спосіб пошкоджується вуличний газовий провід. Винні пошкодження цих проводів через такі нефахові чинності будуть покликані до карної відповідальности.
Курс диригентів. На проголошений курс диригентів при Краєвому Інституті Української Народної Творчости зголосилося багато кандидатів. Уже незабаром починається наука на курсі. Керівником курсу є д-р Витвицький. Останній речинець зголошень на курс упливав з 3-им березня.
Трамваї в неділю. Сьогодні трамваї у Львові не курсують аж до год. 18.50. Їх уживатимуть до звожування снігу.
Заклик до учнів Музичної Школи. Дирекція Державної Музичної Школи з українською мовою навчання у Львові, Одеонгассе 5 (кол. Шашкевича) взиває всіх учнів, які зареєструвалися в цій школі раніше (в місяці січні і з початком лютого) і тих, що вписалися вже після 10-го лютого, щоб явилися в секретаріяті школи в урядових годинах від 10-13 у справі приділення їх на відповідний рік науки. 