◦ ◦ ◦ ◦

Дижури підчас свят. Транспортна справа в часі свят. ЛЬВІВ, 23 грудня. Ті підприємства, що в час Різдвяних Свят будуть закриті або дають своїм службовцям святочні відпустки, повинні прикласти всіх зусиль, щоб наслідком цього не припиняти вивантажувальних робіт на залізничних станціях. Всі оці роботи при вивантажуванні залізничних посилок треба й дальше провадити. Треба звернути увагу підчас свят, щоб був у підприємстві хто-небудь, хто міг би відібрати повідомлення про прихід вагона та який дав би зараз доручення його вивантажити. Відомо ж, що вивантажування вагонів мусить іти безперебійно. Тому з уваги на транспортну ситуацію, кожне підприємство повинно вдержувати потрібну службу поготівля.
До українців міста Львова. ЛЬВІВ, 23 грудня. Згідно з розпорядком п. Штадтгавптмана у Львові, будуть видавані у Львові в найкоротшому часі особисті довідки (Кеннкарти) всім, хто покінчив 16 років життя. Для одержання такої довідки треба буде м. ін. предложити доказ приналежности до якоїсь національности. Доказом української національности є признана виказка, видана Українським Комітетом на Львів—місто. Брак цієї виказки спричинить заінтересованим великі труднощі при видачі особистих довідок (Кеннкарт). Подаючи це до загального відома, закликаємо українців, щоб у власному інтересі вистаралися про виказку української наніональности. Для одержання такої виказки треба предложити особисто: 1. Метрику або посвідку народження; 2. Опінію приналежного Мужа Довіря У. К. (кожна установа має такого) або Делегатури У. К., що петент є українцем; 3. Дві фотознимки легітимаційного формату (не можуть бути знимки признаячені до урядових довідок); 4. Квоту три зол. на адміністраційні оплати. Якщо не можна предложити документів, як під 2, треба дати поруку 2-ох членів Комітету, добре відомих громадян. Виказки українського походження видає для мешканців міста Львова Український Комітет на Львів-місто, Ринок 10/ІІ., щоденно від год. 8-ої до 15-ої. Український комітет на Львів—місто.
Перед сезоном канадійської гаківки. ЛЬВІВ, 23 грудня. Львівські студенти дуже старанно приготовляються до зимового сезону, в якому гаківка стоїть на першому плані. Монтується склад, який на Краєвих змаганням напевно задемонструє високий рівень та спопуляризує цей гарний, мало відомий у нас — спорт. Якщо допише погода задумують вони перевести у Львові — великий Різдвяний Святочний Турнір — де крім УССК-у, виступлять — сильні дружини краю — СТ. "Україна"—Львів, УСК "Довбуш"—Коломия та маловідома "Булава" з Криниці.
Фаховим провідникам руханки в краю до відома. ЛЬВІВ, 23 грудня. Ланка руханки Р. Т. повідомляє, що в неділю, 27 грудня 1942 р., в год. 10-ій ранку, відбудеться у Львові в рухівні Українського Тіловиховного Товариства при вул. Руській ч. 20, практичне переведення вправ, що входять в програму міжмістових приладових змагань. Фахові провідники руханки при УДК в Станиславові, Коломиї, Самборі, Перемишлі, Тернополі і Львові вишлють на цю лекцію одну руховичку і одного руховика. Руховики привезуть зі собою руханковий одяг (капці, шаровари, светер) та зголосяться на пів години передше в домівці УТТ. Для руховиків буде приготований обід. Від'їзд того ж дня ввечері. 