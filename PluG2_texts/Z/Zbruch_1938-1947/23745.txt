Українська школа в Польщі.

З видання Головного Статистичного Уряду у Польщі, із "Статистики Шкільництва 1937/38" довідуємося кілька цікавих дат.
Дошкіль було у Польщі 1660, де виховувалося 83.340 дітей. У пяти воєвідствах (Львів, Станиславів, Тернопіль, Волинь, Полісся) було 183 дошкіль і 6860 дітей у них. Непольських дошкіль було 106. Українських було 15 у львівськім воєвідстві, 1 в станиславівськім, у них 540 дітей. В інших воєвідствах ні одна українська дитина не ходила до українського дошкілля.
Вселюдних шкіл було у Польщі 28.723, в них 4,850.000 дітей. Мова навчання польська, з українською як предметом навчання було в 2.123 школах (5 приватних) для 339.000 дітей. Мова навчання польська та українська була в 3.064 (4 приватних) школах для 474.000 дітей. Українська мова навчання була о 461 (41 приватних) школах для 58.860 дітей. На Поліссі не було ні одної української школи, ані не вчили ніде української мови як предмету. На Волині було 853 школи з польською мовою навчання й українською мовою як предметом, 520 шкіл з польською і українською мовою навчання і 8 шкіл з українською мовою навчання (1 приватна), де вчилося 1.230 дітей. У краківському воєвідстві було 36 шкіл з польською мовою навчання і з українською як предметом, 58 шкіл з польською і українською мовою навчання, ні одної школи з українською мовою навчання.
Ґімназій було у Польщі 769, в них 181.300 учнів. Ґімназій з польською і українською мовою навчання було дві (обі державні), в них 919 учнів. Ґімназій з українською мовою навчання було 24,5 державних з 1.570 учнями та 19 приватних з 3.140 учнями. На Волині було 3 приватні ґімназії з 545 учнями (нині лише дві) і більш нічого. Абітурієнтів ґімназій було в усій Польщі 21.915, в цьому 870 греко-католиків і 404 православних.
Усіх ліцеїв у Польщі було 691, в них 40.080 учнів. Ліцеїв з польською і українською мовою навчання було 2 (оба державні) з 272 учнями. Ліцеїв з українською мовою навчання було 5 державних з 513 учнями та 16 приватних з 561 учнями. Абітурієнтів середніх шкіл давнього типу було 14.015, в цьому 600 греко-католиків і 304 православних. Абсольвентів педаґоґій і семинарій було 660, з чого 22 греко-католики та 12 православних.
Фахових шкіл і курсів було 764, з цього з українською мовою навчання 5 із 645 учнями, абсольвентів фахових шкіл було 4.550, з того 183 греко-католиків і 547 православних.
Студентів високих шкіл було 48.018, з цього 1.577 греко-католиків і 1.419 православних. Греко-католиків було 473 на правничому відділі, 182 на гуманістичному, 127 на природничому, 175 у торговельних школах, 139 на медичному відділі, 100 на хліборобському, 212 на ріжних відділах техніки, 53 на фармацевтиці та 43 на ветеринарії. Кілько греко-католиків студіювало теольоґію не знаємо, бо статистика подає дані про Юдеїстичний Інститут з його рабінським відділом, але не подає даних про Богословську Академію та Семинарії. Православних було 242 на правничому відділі, 145 на гуманістичному, 191 на природничому, 46 у торговельник школах, 180 на медичному відділі, 126 на хліборобському, 271 на ріжних видах техніки, 20 на фармацевтиці і 22 на ветеринарії. Усіх студентів на правничому відділі було 13.222, гуманістичному 7.470, природничому 4.475, медичному 3.880, на фармацевтиці 1.185, на ветеринарії 803, на хліборобському відділі 2.470, на інших відділах техніки 7.591, у торговельних школах 4.320. Усіх студентів теольоґії 1.015, з чого 125 православних.
При порівнанні цих усіх чисел треба памятати, що урядова польська статистика подає 10.4% греко-католиків і 11.8% православних з усього населення Польщі, автім до шкіл з українською мовою навчання ходить 1.2% всіх дітей, ґімназистів, ліцеантів і студентів високих шкіл греко-католиків і православних 6% всіх ґімназистів, ліцеантів і студентів високих шкіл у Польщі.
В. О. 