◦ ◦ ◦ ◦

До учнів Львівської Молочарської Школи! З доручення Міського Шкільного Уряду Дирекція Держ. Молочарської Школи у Львові закликає всіх учнів до повороту з призначеної їм практики на провінції. Навчання дальше зокрема сироварська практика у Львові зачинається 1. липня ц. р.   Власники нерухомостей. Закликається всіх власників нерухомостей на терені ІІІ. Дільниці міста Львова, не пізніше 5. липня зголоситися до Дільницевої Управи, вул. Вермахту ч. 38.   Опікунки робітниць. Український Центральний Комітет пошукує жінок для ведення суспільної опіки над українськими робітницями з Ґенеральної Ґубернії в Німеччині. Для кандидаток на ці місця влаштовує УЦК в найближчому часі відповідний однотижневий курс у Криниці. Всі охочі працювати серед наших робітниць у Райху можуть скласти відповідне прохання до Українського Центрального Комітету, Персональний Реферат Краків, вул. Зелена 26 або Український Центральний Комітет — Станиця у Львові вул. Паркова 10. ІІ. пов. кімната 28, найдальше до дня 10-го липня ц. р. До прохання треба долучити точний життєпис, опінію УОК (УДК), чи Делєгатури, до якої належить, останню посвідку праці та доказ покінчення середньої школи. Потрібне знання німецької мови та практика в сусп. установах.   Повідомлення. Уряд Прохарчування і Сільського Господарства у Львові повідомляє, що всі установи, які працюють для виживлення населення, мають явитись організовано на маніфестаційні збори 1-го липня ц. р. в годі 12-ій на площі перед Оперним Театром. Збірка мусить покіичитися в часі між 11.30—11.45-ою.   Продовження видачі яєць на картки. "Маслосоюз" повідомляє, що продаж яєць на харчові картки за місяць червень продовжено до 10-го липня ц. р.   Концерт жіночого квартету "Богема" в Любачеві. Любачів, 30 червня. До Любачева загостив у неділю, 25. 6. ц. р. жіночий квартет "Богема" та дав два концерти, один для війська, другий для цивільної людности. На програму концерту склався ряд поважних та веселих пісень, які квартет відспівав дуже гарно. Виконання та добір пісень були знамениті. При фортепіяні акомпаніювала проф. І. Приймова. Крім квартету виступила ще на сцені Н. Шевченко, артистка Оперного Театру у Львові, яка своїм чудовим голосом захоплювала публику. Коли додамо ще до цілости концерту дотепи п. Й. Гірняка, артиста театру у Львові, які були дуже актуальні, то будемо мати прекрасну цілість концерту. Громадяни м. Любачева були концертом захоплені. З Любачева виїхали наші артисти до м. Олешич, де дали в понеділок, 26. 6. ц. р. другий концерт.   М'ячеві змагання в Самборі. Самбір, 30 червня. Вже третю неділю підряд відбувалися в Самборі товариські змагання копунів "Дністра" з дружиною "Д.Н.Д." (Дойчер Нахріхтен Дінст). Змагання викликали завсіди велике зацікавлення. Останній раз було більш 1000 видців. "Дністер" вислав свою добірну одинадцятку: воротар — Шкляр; оборона — Ванівський і Капко; поміч — Подівіп, Кульчицький і Гентош; напад — Стебельський, Коблянський, Куцан, Шманько й Івашко. "Д.Н.Д." був заступлений також прегарними грачами: воротар — Маєр Людвік; оборона — Янсен і Бляйфельдт; поміч — Щубек, Візгой, Лєйгард; напад — Кістер, Вольф, Маєр Ріхард і Гедлєк Імгоф. Суддював зразково пан Райнер. Вислід двох попередніх змагань був 7:2, 9:0, останнього 5:2, в користь "Дністра". Грачі обидвох дружин грали амбітно, виявляли безнастанне заінтересування грою та давали, що тільки могли найкраще. Годиться підкреслити, що гра йшла в правдиво приязній атмосфері і незвичайно культурно. За час 90-хвилинної гри не було ніодного фавля! До грачів достроїлась і публика, що теж поводилась незвичайно культурно.   Львівські вісті 