◦ ◦ ◦ ◦

Верховне Командування Німецьких Збройних Сил повідомляє:
Важкі оборонні бої на східному фронті тривали і вчора. Ворог продовжував масовими з'єднаннями танків і піхоти свої намагання продертись.
На фронті Кубанського причілка відбувалися бойові дії лише місцевого значення.
Невдачні проби ворожого пролому в районі Дінця принесли ворогові великі втрати в людях і матеріялі. В районі довкола Харкова большевики атакували далеко переважаючими силами становища наших дивізій, які завзято б'ються. В бою з ворожими частинами військ, які вдерлись у заміські дільниці міста, знищено 20 танків.
Наступи, які вів ворог проти німецьких становищ на північ від Курська, відбито та відтято місцеві проломи.
На південний схід від Ільменського озера ворог почав знову свої наступи при співдіянні численних танків і сильної артилерії. Тут, як і між Волховом та Ладозьким озером, відбито всі проби проломити наш фронт почасти зосередженим оборонним вогнем, почасти у завзятих рукопашних боях і знищено при цьому 93 танки.
У вчорашних боях на східному фронті втратили большевики загально 157 танків.
У Тунезії німецькі й італійські війська при успішному співдіянні летунства атакували ворога та відкинули його з великими втратами в полонених, зброї та матеріялі назад на захід, у гори. Крім численних поїздів знищено або здобуто 23 гармати і 97 танків. Німецькі ловці осягнули 20 повітряних перемог і запалили багато відставлених на землі літаків.
Окремі британські літаки повели ніччю турбувальні налети на західну Німеччину. Над побережжям Каналу втратив ворог учорашнього дня внаслідок ловецької та протилетунської оборони 5 літаків, в цьому важкі бомбовики.
Совєтський союз домагається власного дипломатичного представництва в Ісляндії
СТОКГОЛЬМ, 16 лютого. За тутешніми вістками, совєтський уряд повідомив Лондон і Вашингтон про свої наміри створити в Ісляндії своє власне дипломатичне представництво. В тутешніх політичних колах вбачають в тому нове підтвердження, що большевики мають екепанзивні цілі також і в північній Европі.
Шведський протест у Лондоні
СТОКГОЛЬМ, 16 лютого. Шведське посольство у Лондоні склало з доручення свого уряду перед англійським урядом протест проти нарушення невтральности Швеції перельотами англійських літаків над південною Швецією. У зв'язку з цим повідомляють, що в останніх днях на шведських суверенних водах знайдено багато мін, що їх, очевидно, скинули британські бомбардувальники.
Загальний вислід данської закордонної торгівлі за 1942 рік це надвишка імпорту, вартістю в 167,2 міліона корон, при імпорті вартістю у 1.205,3 міліона корон та при експорті вартістю у 1,038,1 міліона корон.
До Єрусалиму прибула совєтська делегація, яка засновує в столиці та інших місцевостях Палестини філії большевицької торговельної палати в Туреччині. Крім того до Єрусалиму прибуде большевицький генеральний консуль і віцеконсуль. Також в Басрі створено совєтську місію.
З Дельгі наспіла вістка, що третього дня голодівки магатми Гандія відбулися в цілій Індії великі масові маніфестації. Населеня домагалося звільнення Гандія.
Агенція Домеї повідомила, що японські ловецькі літаки зістрілили в неділю над Акіяб три ворожі літаки. Того самого дня один японський ловецький літак збив ворожий розвідувальний літак, який явився біля Рангуну.
Швайцарська інформаційна служба повідомила, що вночі на неділю менша кількість англійських літаків перелетіла над кантоном Шафгавзен і над сусідними областями. У північно-західній, центральній і східній Швайцарії дано знак тривоги. В центральній Швейцарії діяли протилетунські батерії.
В ніч під четвер британський підводний човен сторпедував і затопив на еспанських суверенних водах данський пароплав "Грета". Залогу вдалося врятувати. Еспанська морська команда в Кастелльоні негайно розпочала слідство.
Сьогодні уступив альбанський уряд. З доручення короля й цісаря Італії, намісник Альбанії Япомоні створив новий уряд. Альбанський уряд, що уступів створено 19 січня цього року.
Як повідомляють з Дельгі, генерал сер Арчібалд Вейвел є тепер у ще невідомій місцевості, де відбуває наради з генералом Мек Артуром.
Один сенатор із Середнього Заходу та один посол з Ню-Йорку внесли до конґресу проєкт закону, в якому домагаються, щоб обовязок військової служби в ЗДА продовжено і на мирні часи.
Пані Чіянкайшек буде незабаром робити пропаганду для чункінського Китаю перед палатами парляменту у Вашінгтоні.
Генерал Жіро відтягнув на якийсь час з туніського фронту французькі війська тому, бо вони виснажилися.
У Пекіні відбувається тепер господарська конференція, яка має метою оживити товарообмін між Манджукуом, північним Китаєм та внутрішньою Монголією.
Американська делегація виїхала до Преторії, щоб там заключити позиковий і орендний договір. На підставі цього договору південно-африканська Унія мала б доставляти американцям сировини.
Цими днями в Чункіні велися військові розмови між англійським фельдмаршалом сером Джоном Дільом, американським генерал-поручником Генрі Альбертом і маршалом Чіянкайшеком. Перед цими розмовами відбувалися наради на Далекому Сході, фельдмаршалом Вейвелом. Ці розмови відбувалися в одній ближче на означеній місцевості в Індії. Як повідомляють, ці наряди служили воєнним плянам проти Японії. 