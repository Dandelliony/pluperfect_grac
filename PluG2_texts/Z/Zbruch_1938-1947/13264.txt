Урядовець фальшував шкільне свідоцтво. — За вивіз 650.000 зол. — Новий міст на Сереті. — Згорів будинок польської митної сторожі.

Урядовець фальшував шкільне свідоцтво. Урядовець тернопільського магістрату Альфонс Квапінський, стараючись за посаду в Тернополі, предложив своє шкільне свідоцтво, в якому поправив ноту з польської мови з „недостаточно" на „достаточно". Суд засудив за це Квапінського на 6 місяців в’язниці з припиненням виконання кари.
За вивіз 650.000 зол. з Польщі відбулася в середу 21. ц. м. розправа перед апеляційним судом у Львові проти І. Друкера, провідника міжнародної ватаги пачкарів валют. Тому, що Друкер не появився на розправі, бо втік мабуть до Чехословаччини, розправу відложено до 26. ц. м.
Новий міст на Сереті збудовано в Городку, пов. Заліщики. Міст у Городку має велике комунікаційне і господарське значення для населення полуднево-чхідної частини заліщицького повіту і для розвитку туристичного руху в ярі Дністра і Серету. Посвячення нового мосту відбудеться дня 27. Ц.м. в полудне.
Згорів будинок польської митної сторожі. Одночасно з будовою мосту на Дністрі під Заліщиками Польща і Румунія рішили збудувати будинки для митних урядів. Польща збудувала такий будинок коштом 30.000 зол. В ночі зі середи на четвер повстала пожежа, що знищила дотла цілий новий будинок. Здогадуються, що причиною пожежі був поганий будівельний матеріял. Стіни нового будинку збудовано з мішанини негашеного вапна з трачинням. Будинок був обезпечений на 20 000 зол. До Заліщик приїхала міністеріяльна комісія, яка веде слідство. 