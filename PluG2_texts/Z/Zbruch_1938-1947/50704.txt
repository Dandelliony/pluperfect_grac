◦ ◦ ◦ ◦ ◦ ◦ ◦

Великодні свята пройшли в Кракові у піднесеному настрої. У Воскресній Утрені взяло участь кілька тисяч українців м. Кракова. Підчас усіх трьох Днів Великодніх Свят обі українські церкви в Кракові були переповнені.
Український концерт у Варшаві. Український Національний Хор під управою Володимира Божика виступить із концертом у Варшаві в салі консерваторії при вул. Окульник 1, в неділю 27. квітня. Українці м. Варшави й околиці своєю громадною участю у цьому концерті засвідчать свою любов до рідної пісні.
В Українському університеті у Празі Лев Дубас осягнув ступінь доктора права й суспільних наук.
Повернення церкви в селі Пашенках, радимського повіту. 25. березня ц. р. відбулася урядова передача українському населенню церкви й селі Пашенках, волости Яблонь. При передачі були приявні парохіяни з с. Угника й з м. Парчева та приїздні гості. З духовенства були: настоятель дрелівської парохії о. Мирон Сенкевич і угнівський настоятель ієромонах о. Філагрій (Камінський). Церкву передав місцевий війт, заявляючи в приявності всіх представників: "B імені німецької влади передаю Вам ключі церкви в Пашенках". Крім церкви, передано також до вжитку православних мешкальний парохіяльний дім з усіма господарськими забудованнями.
Нарада дяків. 25. III. ц. р. в м. Ґрубешеві відбулася декальна конференція дяків грубешівського деканату для обговорення різних біжучих питань. На конференції, між іншим, виголошені були такі реферати: 1) о. дек. Г. Метюкого: "Праця дяків у деканаті", 2) С. В. Любарського: "Дисципліна й карність", 3) делєґата від УДК в Грубешеві, Самохваленка: "Праця дяків у культурно-освітній ділянці в парохіях", 4) Дяка с. Підгірець, Михайла Ліборського: "Теоретична й практична орґанізація хору", 5) Дяка с. Кулакович, Олександр Вабинця: "Праця дяків на культурно-освітній ниві".
Змагання копаного мяча в Ярославі. Дня 11. квітня ц. р. відбулися в Ярославі змагання копаного мяча за чашу Крайсгавптмана між дружинами переворського "Пролому" та Ярославської "Піхоти". Після цікавої та скорої гри, хоч на болоті, змагання закінчилися незаслуженою програною "Пролому" 0:2 (0:0). Суддя добрий. 