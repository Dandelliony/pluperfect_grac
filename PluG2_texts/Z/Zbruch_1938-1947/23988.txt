Чи Німеччина готова до війни?

БУДАПЕШТ. ПАТ. В Будапешті появилась брошура д-ра Івана Ляпоша п. н. Воєнна підготова Німеччини у світлі німецької фахової літератури." Автор покликаться на "Майн Кампф" Гітлєра і заяви німецьких державних мужів, які окреслюють цілі імперіяльної політики Німеччини, що ужістовлюються у вічно актуальній проґрамі "Дранґ нах Остен", у рамах якої міститься також захоплення Мадярщини або бодай її великої частини.
Автор покликується при цьому на голоси німецької преси, в яких часто трапляються образливі звороти під адресою Мадярщини. Спираючися на висловах дбайливо зібраної фахової німецької преси, автор показує на недостаточну підготову Німеччини до війни так, коли йде про вишкіл армії, як теж апровізації, сирівців і настроїв німецького громадянства.
Брошура має на меті виказати недоречність німецького пляну короткої і переможної війни. За кілька днів ця брошура розійшлася у Мадярщині в кількадесяти тисячах примірників. 