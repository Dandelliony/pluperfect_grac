◦ ◦ ◦ ◦ ◦ ◦ ◦

Змагання до замирення на південному Сході
Відпруження між Болгарією та Югославією, між Румунією та Югославією та між Мадярщиною і Югославією.
БІЛГОРОД, 17. XI. — Від довшого часу ідуть пожвавлені заходи управильнити політичні відносини на Південному Сході. Недавно прибув до Білгороду югославянський посол у Софії та болгарський посол у Білгороді виїхав до Софії. Між обома тими столицями йде живий обмін думок у справі спільного становища до італійсько-грецького конфлікту. Те саме можна завважити у взаєминах між Румунією та Югославією. Підчас своєї поїздки до Риму через югославянську територію, ґен. Антонеску по дружньому вітали на різних стаціях представники югославянської влади у Білгороді говорять про можливість зустрічи ґен. Антонеску з мін. зак. справ Югославії Цінцар Марковичем підчас повороту голови румунського уряду через югославянську територію до Румунії. Про дальше замирювання на Південному Сході свідчить також і прихильна для Югославії промова мадярського міністра зак. справ Чакі, що він її виголосив у парляменті.
Ще раз до Берліна
БЕРЛІН, 17. IX. — На запрошення міністра закордонних справ Німеччини фон Рібентропа незабаром приїде до Берліна міністр закордонних справ Еспанії Серрано Сунер, щоб перевести політичні розмови.
Удар в анґлійський летунський промисл
БЕРЛІН, 16. XI. — Німецьке летунство в ночі з четверга на пятницю перевело низку масових налетів на анґлійський центр летунського промислу в місті Кавентрі. Понад 500 німецьких літаків перелетіло над цим містом, причому кожний літак скинув понад 1.000 кґ. бомб. Загалом скинено понад 500.000 кґ. розривних бомб і біля 30.000 кґ. запальних бомб. Німецьким летунам сприяла погода, тому вони могли докладно розпізнати цілі, призначені до бомбардування, та стежити за їх успішністю. Наслідки бомбардування були жахливі. В короткому часі станула в полумях ціла низка більших і менших фабрик, з чого повстало небаром одне велике вогненне море. Заграву пожежі видно було на віддаль бодай 200 км. аж до Каналу Ля Манш.
Ця велитенська атака спричинила повне знищення найважнішого центру летунського промислу, бо як відомо, в Кавентрі є великі фабрики, що виробляють передусім летунські мотори, запасові частини моторів і металеві частини літаків. Кавентрі — це скупчення фабрик Армстронґа, Стандард-Мотор і ін. Всі ці величезні фабрики згаданої ночі перемінилися в купу румовищ. Анґлійський летунський промисл дістав страшний удар.
Німецько-італійські військові переговори
Зустріч начальних комендантів обох армій в Інсбруці.
БЕРЛІН, 17. IX. — Дня 15. Xl. в Інсбруці відбулася зустріч начальних комендантів німецької та італійської армії, ґен. фельдмаршала Кайтеля з маршалом Бадоліо. Переведені розмови торкалися спільного ведення війни. В розмовах обох комендантів взяли ще участь: з німецького боку — ґен. Йодль та німецький військовий аташе в Римі Рінтелєн, з італійського боку — ґен. майор Ґандін та італійський військовий аташе в Берліні Маррас.
Нафтовий договір Ніппону з Голяндською Індією
ТОКІО, 16. XI. Між Японією та Голяндською Індією підписано новий нафтовий договір. Японія діставатиме річно 1,800.000 тон нафтової ропи й нафтових продуктів. На основі цього договору Японія діставатиме додатково крім дотеперішніх достав річно 760.000 тон нафтової ропи й 546.000 тон нафтових продуктів, м. ін. бензини. Досі Голяндська Індія доставляла Японії річно біля 494.000 тон нафтових продуктів.
Ґен. Антонеску в Римі
РИМ, 16. XI. — Другого дня побуту в Римі премієр Антонеску прийняв німецького посля фон Бісмарка. В пятницю пополудні відбулася чергова стріча між ґр. Чяном і ґен. Антонеску. У звязку з цим ґен. Антонеску й мін. Стурдза були у Венецькій Палаті. Вечором відбулася в румунському посольстві вечеря для запрошених гостей. В суботу ґен. Антонеску й мін. Стурдза мали відвідати Папу Пія XII. В суботу вечором румунські гості покидають Рим.
Молотов дякує Фірерові
БЕРЛІН, 16. XI. — Голова ради народних комісарів СССР, В. М. Молотов вислав з Малкіні, німецько-совітського кордону, телєґрами до Фірера й міністра фон Рібентропа з подякою за приятельське прийняття підчас його побуту в Німеччині.
Напруження між З.Д.П.А. й Еспанією
МАДРИД, 17. XI. — Влада З.Д.П.А. відмовила права на вїзд представникові урядової еспанської телєґрафічної аґенції. Рівночасно заборонили створити відділ тієї ж аґенції у Півн. Америці. У відповідь на те Еспанія заборонила працювати на свойому терені американським пресовим аґенціям "Юнайтид Прес", "Есошіейтид Прес" та представникам північно-американських щоденників.
Незвичайно поважне положення в Єгипті
МІЛЯНО, 17. XI. — У звязку з наглою смертю голови єгипетського уряду Гассан Сабрі Паша, уступив єгипетський уряд. Король Фарук вже поручив створення нового уряду, що на його чолі станув Гуссейн Cippi Паша. Новий президент міністрів обняв також міністерство внутрішніх та заграничних справ. Гуссейн Сіррі Паша був вже двічі членом єгипетського уряду у 1938 р. як міністр праці та у 1939 р. як міністр фінансів.
Вістка про наглу смерть Гассан Сабрі Паші викликала серед єгипетського населення величезне схвилювання. Дійшло до великих протианґлійських демонстрацій, що їх розігнало анґлійське військо. Поміж населениям Каїра поширилися чутки, що смерть б. премієра це діло анґлійських аґентів з "Интилидженс Сервис". У Каїрі здогадуються, що Гуссейн Сабрі Паша мав виступити перед парляментом з урядовою заявою проти всякого встрявання у війну та у звязку з тим мав візвати палату прийняти відповідне рішення. Якраз нагла смерть премієра у тих обставинах дала багато до думання. Покійний був прихильником невмішування у війну, та в цих своїх поглядах він ішов рука об руку з королем Фаруком.
Анґлійська "демонстрація" у звязку з відвідинами Молотова
БЕРН, 17. XI. — Остання подорож Молотова до Берліна дуже схвилювала анґлійців. Щоб вспокоїти громадську думку та рівночасно також щось протиставити тій поїздці, оце тепер відбувається в Лісбоні зустріч двох анґлійських амбасадорів Лотієна з Уошинґтону та Семюела Гора з Мадриду. Крім цього австралійський посол з Уошинґтоні відвідав американського державного секретаря Гюла, щоб наладнати американсько-австралійську співпрацю.
Затоплено 17.000 тон
БЕРЛІН, 17. XI. — Німецькі боєві літаки, призначені до боротьби з анґлійською фльотою, заатакували знов низку воєнних і інших кораблів, що плили під охороною. Багато з них затоплено, ще більше ушкоджено так важко, що треба числитися з їхньою втратою. Біля Ґрейо Ярмавт поцілено бомбою важкого калібру один контрторпедовець у саму середину чердаку, біля Нюкасл поцілено пароплав містоти 2000 тон, біля Морей Фирт поцілено бомбою 7.000 тоновий пароплав, що серед великого вибуху негайно потонув. Біля Елмавт затоплено 5.000 тоновий пароплав, крім цього ще 17.000 тоновий i 5.000 тоновий корабель. Разом німецьке летунство затопило в одному дні 17.000 тон ворожого торговельного тонажу, важко ушкодило 27.000 торговельного тонажу та один контрторпедовець. 