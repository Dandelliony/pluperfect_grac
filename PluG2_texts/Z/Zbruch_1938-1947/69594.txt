◦ ◦ ◦ ◦

Львівські трамваї. Львівські трамваї змінили в останньому часі барву. Передня та задня частина розмальовані жовтою (кремовою) барвою, боки червоною. Відновлені трамваї справляють гарне, естетичне враження.
Курс у Криниці. Завтра, у середу, 12-го серпня, в 12-ій год. вполудне починається в Криниці в "Домі Української Молоді", Кірхштр. 510, курс-табор для вчителів-опікунів Куренів молоді.
Українському студентству. Неприняту належність фірмою "ІРІС" (склеп з квітами п. Ст. Чучкевич) за вінок на могилу бл. п. Михайла Стоцького в сумі 100 зол. складають б. члени старшини Кружка і учителі шкіл Грінченка у Львові на допомогу українському студентству. — Учительський Збір II. Державної Гімназії у Львові з нагоди ім'янин Директора Володимири Радзикевича складають на допомогу українському студентству 600 зол. — Учні ІІ. Державної Гімназії у Львові (матуральні курси) з нагоди ім'янин Директора Володимира Радзикевича складають на допомогу українському студентству 608 зол.
Увага — освітники! В днях від 18-го серпня до 8-го вересня ц. р. відбудеться Брюховичах к. Львова 1-ий вишкільний курс для культурно-освітних працівників Галичини. Ближчі дані є поміщені у Віснику ч. 6/32 з 15. VI. ц. р. Кожний курсант платить 175 зол. і покриває кошти дороги. Зголоситися треба 17. VIII. ц. р. до год. 17-ої у Львові. Ринок 10/І. — Відділ Культурної Праці в УЦК.
Смерть змагуна. В Перемишлі у залізничій ждальні помер 9. ц. м. траґічною смертю змагун УССК-у Іван Вовчишин, студент ветеринарії. Покійний був зразковим членом-спортовцем і громадянином. Похорон відбудеться в Перемишлі 11. ц. м. 