◦ ◦ ◦ ◦

Від неділі, 25 липня, до суботи, 31 липня, затемнюємо вікна: початок: 22 год., 15 хв. кінець: 4 год.   Полегші в залізничій їзді. Закуп білету їзди на залізничних лініях в напрямі Самбора й Стрия та до поїздів Львів — Дембіца (від'їзд зі Львова в год. 5.54) і Львів — Перемишль (від'їзд зі Львова 9.33) аж до відклику не треба т. зв. карт дозволу (Цуляссунґскарте).   Діти к. залізничих службовців у передшкіллю. Суспільна Опіка Залізничників організує приміщення дітей в передшкіллю, приділюючи на ту ціль відповідні допомоги.   Для зорієнтування щодо скількості дітей у віці 4—7 років, незабезпечені родини к. працівників польських Державних Залізниць, їхні вдови та сироти повинні зголосити негайно своїх дітей в Комітеті Суспільної Опіки, Львів, вул. Зигмунтівська 9, в год. під 10—12 кожнього дня. При зголошуванні треба мати лєґітимацію П. Д. З. та відповідні подання.   Приділ скла для переселенців. Український Центральний Комітет, Реферат Допомоги Переселенцям, Львів, Семинарійна 18, подає до відома, що Уряд Генерального Губернаторства: Відділ Господарки в Кракові призначив для переселенців відповідну кількість скла для власних потреб. Згадане скло мають право одержати переселенці 1942 і 1943 рр. по урядових цінах. Кожний переселенець, що хоче одержати скло, мусить предложити посвідку Волосної Управи тієї місцевости, де він зараз мешкає. Посвідку треба предкладати українській фірмі: Василь Стельмах, Львів, вул. Коперника 22. при відборі скла. Без посвідки Волосної Управи скла видавати не будуть!   Українські Окружні Комітети в краю, на території яких знаходяться переселенці, мають зробити загальне замовлення для своїх переселенців, залучити посвідку кожного переселенця, виставлену Волосною Управою тої місцевости, де переселенець зараз живе.   Посвідки для одержання скла мусять бути виготовлені в німецькій мові та потверджені круглою німецькою печаткою Волосної Управи.   Рідна земля   