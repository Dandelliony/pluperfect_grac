◦ ◦ ◦ ◦

Українські радіопередачі. Завтра в понеділок, 1 березня, від год. 10.30 до год. 11-ої передає Львівська Радіовисильня концерт пісень і фортепіянної музики Віктора Косенка. Виконавці: Лідія Черних (меццосопран), Лев Рейнарович (баритон) і Роман Савицький (фортепіян). — У середу, 3-го березня у тому самому часі українські народні жартівливі пісні у виконанні вокального квартету під управою Є. Козака, Люби Німців (сопран), Зиновія Штокалка (бандура) та Євгенії Курилович-Чапельської (фортепіянний супровід). — У четвер, 4 березня у тому самому часі концерт українських популярних мельодій. Виконавці: хор під управою Є. Козака, Марія Сабат-Свірська (сопран) і Марія Роговська (фортепіянний супровід). — У п'ятницю, 5-го березня у тому самому часі українська інструментальна музика у виконанні струнного квартету в складі: Володимир Цісик, Роман Согор, Богдан Задорожний та Орест Березовський, і Марії Роговської (фортепіянний супровід).
М'ясо і яйця для не-німців на харчові картки за березень. ЛЬВІВ. 27 лютого. У доповненні постанов про харчові приділи для не-німців у березні не-німці у березні ц. р. дістануть м'ясо і яйця в таких скількостях: Харчова карта: І. тиждень (відтинок 32) — 2 штуки яєць; ІІ тиждень (відт. 33) — 2 штуки яєць; III. тиждень (відт. 34) — 100 грамів м'яса; IV. тиждень (відт. 35) — 2 штуки яєць. Додаткова харчова карта II: 1 тиждень (відт. 1) — 2 штуки яєць; II тиждень (відт. 2) — 2 штуки яєць; III. тиждень (відт. 3) — 100 грамів м'яса; IV. тиждень (відт. 4) — 2 штуки яєць.
Посмертна згадка. Мґр. Лев Луцик. КУЛИКІВ, 27 лютого. У Куликові помер культурно-освітний і фінансовий референт тамошнього Українського Допомогового Комітету, мґр. Лев Луцик — у 39-му році життя. Покійний народився у Борщівщині; від років працював на громадській ниві. Останнім часом учителював у Куликові і був головним організатором УДК у Куликові. Помер ненадійно, залишаючи по собі добру славу відповідального громадського діяча. В. Й. П.! 