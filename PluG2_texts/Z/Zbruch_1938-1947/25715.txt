◦ ◦ ◦ ◦ ◦ ◦ ◦ ◦ ◦ ◦

Шукають членів рідні А. Марцинюкової. Августина Каролина з Матушевських Марцинюкова, уроджена в 1859. р. в Прусах під Львовом, донька Кароля і Амалії, вдова по бл. п. Василеві Марцинюкові, б. капітанові австр. армії і б. начальникові уряду податкового — померла 50 липня 1939 р. в Тернополі. Бл. п. А. Марцинюкова залишила спадок, щодо якого Городський Суд у Тернополі почав спадкову пертрактацію до ч. 1 А 469/39. Управителем спадку установлено д-ра Ст. Бриковича, адвоката в Тернополі, який не маючи інформацій про рідню помершої просить усіх спадкоємців, щоб зволили зголосити свої спадкові права.
Бурса для сільських дівчат у Львові. Звйонзек Кул Ґосподинь Вейскіх відчиняє від 1. 9. ц. р. разом із Колом Пань ТШЛ бурсу для сільських дівчат, які ходять до середніх шкіл у Львові. До бурси приймають дочок дрібних рільників. Першенство мають доньки члениць КҐВ. Місячна оплата 55 зол. (Всхуд).
Наріжні кіоски у Львові пересунуть. З уваги на безпеку руху та на численні автомобільні катастрофи, щоб поширити поле бачення для керманичів механічних возів, львівський воєвода доручив управі міста Львова пересунути всі кіоски, розміщені на рогах вулиць та які заслонювали поле бачення у глибину вулиць, на віддаль не меншу, як 10 м. від рогу вулиці. Міська управа, в порозумінні з городським староством уже почала пересувати частину кіосків, частину пересунуть у найближчих днях.
За те, що не хотів грати танґо — згинув. В неділю трапилося У Львові, за личаківською рогачкою жахливе вбивство: 17-літній шлюсарський учень Роман Павлюк вертався з весілля Степана Капули, в якого він грав на ручній гармонії. Перед год. 6 вечором Павлюк пішов домів. По дорозі на Маєрівку, в якій він мешкав, підійшли до нього два мужчини, які теж були на весіллі та побачивши його з гармонією, домагалися, щоб він їм заграв танґо. Коли Павлюк відмовив, тоді вони оба кинулися на нього й один із напасників пробив Павлюка так сильно ножем у плечі, що нещасний хлопчина згинув на місці. Вбивство молодого хлопця викликало велике негодування серед тамошніх мешканців, які хотіли виконати над напасниками самосуд. Убивникам удалося втекти до Львова. Про вбивство повідомлено поліцію, яка повела розшуки та вже по півночі арештувала одного з убивників, якогось Станислава Хованського, зам. при вул. Руській ч. 6. Другий напасник скривається. За ним шукає поліція. 