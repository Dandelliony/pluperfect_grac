На зборах у артистів

У фойє Львівського державного театру опери та балету поспішно ввійшла людина, находу скинула капелюх і витерла хусткою чоло. Назустріч їй з залу вийшов молодий хлопець, шанобливо привітався.
— Поспішали, певно?
— Такі збори не часто бувають, — відповів старий артист і пішов у зал.
Збори почалися.
— Нам, товариші, треба висунути кандидатів у депутати міської і районної Рад, — говорить промовець, заступник директора театру т. Полянський. — Давайте обговоримо — кого?
В залі тиша. Поміркувати справді є над чим. Крім того, дехто може в думках перегортає сторінки минулого. Хто був артист? Іграшка в руках злої долі, якою бавилися повновладні, короновані нікчеми...
Присутні на зборах уже звиклися з новим життям, звиклися з тим, що і вони — господарі своєї країни, нарівні з усіма громадянами дбають за розквіт вітчизни.
— Найкращого з поміж нас тре ба обрати, щоб він вірно служив вітчизні, — промови артист тов. Нойвальд польською мовою. — Я хочу назвати кандидатуру тов. Покровського Миколи Дмитровича.
Присутні зустріли пропозицію оплесками.
— Тов. Покровський, — продовжував промовець, — треба думати, буде таким же дотепним і вмілим державним діячем, як і головним диригентом нашого театру...
Линуть дружні, схвальні оплески.
— Ще кого, товариші? — питається голова зборів.
— Слоневську Франческу, нашу солістку, — вноситься пропозиція.
— Всі знають тов. Слоневську?
— Знаємо... знаємо... — почулося в залі.
— Голосую. Хто за? Опустіть. Проти? Немає. Хто утримався? Немає. Одноголосно. Ще одного кандидата в депутати міської Ради давайте висунемо.
Артистка тов. Несторовська на звала кандидатуру тов. Музики — професора, заступника директора медінституту.
Багато з присутніх гаразд не знали тов. Музики. Почулася просьба розповісти докладніше.
— Тов. Музика — видатний вчений, широко відомий в Радянському Союзі, активний громадській діяч, — пояснив тов. Полянський.
— Це порядна і всіма шанована у Львові людина, — почулося з залу.
— Для нас велика честь висунути кандидатом від свого колективу такого вченого як тов. Музика, — сказав у своєму слові директор театру. — Думаю також, що не менша честь і для тов. Музики бути висунутим від колективу нашого театру.
Аж тільки після того, коли більш-менш докладно обізвалася з життям і діяльністю професора Музики, коли впевнилися, що це й справді людина гідна високого довір'я, присутні дружно проголосували. Кандидатами в депутати Сталінської райради м. Львова збори висунули тт. Полянського, Бедлевич, Простаківну і Федорова.
П. Малий. 