◦ ◦ ◦ ◦ ◦ ◦ ◦

До приїзду бакінських нафтовиків. 5 квітня, з столиці Азербайджанської РСР виїхала делегація кращих нафтовиків тресту "Каганович-нефть", які змагаються з нафтовиками західних областей України По приїзді бакінців, 14 квітня в Дрогобичі відбудеться зліт ударників нафтопереробної промисловості. На зльоті буде обговорено і підписано договір на соціалістичне змагання між нафтовиками "Кагановичнефть" і нафтовиками західних областей України.
Нафтовики Баку виїдуть на нафтопромисли, щоб безпосередньо на виробництві поділитися своїм досвідом роботи. Кращих нафтовиків-ударників західних областей України буде виділено в делегацію для поїздки в Баку.
Львівські композитори повернулися з Києва. З Києва повернулася група львівських композиторів і музикознавців, які брали участь у роботах виїзного пленуму оргкомітету Спілки радянських композиторів СРСР.
В пленумі взяли участь видатні представники фронту музикального мистецтва Радянського Союзу. На пленумі були продемонстровані твори львівських композиторів — Барвінського, Коффлера, Людкевича, Колесси, Кассерна і Солтиса.
В концертах брали участь львівські музиканти і співаки: диригент Мунд, піаністи професор Гінзберг і Савицький, співачка Анджеєвська. 