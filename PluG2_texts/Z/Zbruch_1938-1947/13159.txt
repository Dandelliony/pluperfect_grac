Не може стерпіти навіть окладинки з українського часопису.

Учитель Заморський Витовт вигнав зі школи в Більчі пов. Дрогобич українських дітей: Михайла і Федя Івануса, учнів IV і ІІ класів, синів Стефана в днях 10, 12 і 13. вересня з тієї причини, що вони мали підшивки у своїх шапочках жовто-блакитної краски. Згаданий учитель здирає теж дітям окладинки з книжок з газетки “Кооперативна Родина”. Бо це теж – на його думку – політика. Коли-ж батько згаданих дітей пішов у тій справі до п. Заморського, то цей ще й накинувся на нього з лайкою – мовляв, “Я ці покаже Украіни будоваць”, а на культурні завваги п. Івануса ще й погрожував викиненям за двері. Тому батьки шкільних дітей з Більча звертаються до окружного інспекторату в Самборі та до кураторї у Львові, щоби “вразумив” п. Заморського, бож істеричний шовінізм лицює перекупці, але ніколи не учителеві-педаґоґові. 