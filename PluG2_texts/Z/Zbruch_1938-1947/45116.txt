Викорчувати спекулянтів. — Пленум міськкому КП(б)У

Викорчувати спекулянтів
Гром. Рубінфельд X. Я., торговка, взяла патент на право торгівлі бакалійними і сільськогосподарськими продуктами.
Прикриваючись цим патентом, вона займалася скупкою товарів широкого вжитку по державних магазинах і державних цінах і таємно перепродувала по підвищених, спекулятивних цінах.
Під час зробленого обшуку на квартирі Рубінфельд знайдено 108 пачок тютюну, 30 пачок цигарок, 41 кусок мила, 7 пар взуття різних розмірів і інші товари. Також знайдено 2700 крб. грошей, 40 американських доларів і 200 злотих серебром.
Слідством та показами свідків встановлено, що гр. Рубінфельд продавала товари приїжджим селянам по спекулятивних цінах, крім того залучала малолітніх дітей до спекуляції тютюновими виробами на вулиці.
Нарсуд III дільниці 9 грудня розглянув справу спекулянтки, засудив її до позбавлення волі в далеких таборах Союзу строком на п'ять років, та після відбуття кари позбавлення громадських прав на два роки. Речі та гроші конфісковані на користь держави.
Справедлива кара народним судом злісної спекулянтки викликала задоволення трудящих.
Г. Кириленко Пленум міськкому КП(б)У
9 грудня відбувся пленум міськкому КП(б)У з участю секретарів первинних партійних організацій.
Пленум заслухав доповідь секретаря міськкому КП(б)У т. Орленка про хід підготовки до виборів у місцеві Ради депутатів трудящих.
Доповідач головну увагу звернув на ряд недоліків, які мають місце в підготовці до виборів. На пленумі відмічалось, що парторганізанії станції Перемишль, міськнаросвіти, дистанції путі, міжрайпромспілки і деревообробного комбінату недостатньо організували агітаційну роботу на своїх дільницях. Перевірка списків, установка урн і обладнання кабін на дільницях, які обслуговують ці парторганізації, ще не закінчені і не проводиться постійного чергування членів комісій.
У прийнятому рішенні пленум міськкому КП(б)У зобов'язав усіх секретарів первинних парторганізацій особисто виявити недоліки щодо підготовки до виборів на тих дільницях, де вони обслуговують і протягом двох днів всі ці недоліки виправити.
Пленум зобов'язав секретарів парторганізацій і комуністів — керівників підприємств та установ протягом двох днів по місту організувати змістовну наглядну агітацію. 