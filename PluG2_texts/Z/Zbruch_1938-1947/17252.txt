Пожежа замку кн. Радивилів у Несвіжі. — Новорічна реклама.

Пожежа замку кн. Радивилів у Несвіжі. В суботу 24. ц. м вибухла пожежа в лівім крилі старинного замку кн. Радивилів у Несвіжі. Пожежа ширилось дуже швидко і загрожувала цілому замкові. По кількагодинній ратунковій акції пожежних сторожей з поблизьких містечок і військового відділу вдалося пожежу зліквідувати. Згоріла зовсім т. зв. королівська саля, частина даху і підлоги та суфіти суміжних кімнат. Стопилось теж багато мідяної бляхи, якою покритий дах замку. Пожежа повстала підчас неприсутности кн. Радивилів, які традиційним звичаєм виїхали з гістьми на полювання в дооколичні ліси, з якого вернулись самоходами саме підчас  пожежі лівого крила замку. Причина пожежі невідома Шкоди дуже великі.
Новорічна реклама. Рибу на свята купуйте всі у відомій фірмі інж. Б. Попович, Львів, Руська 16. тел. 105-05. Вибір великий. Ціни ринкові. Частина зиску Рідній Школі.        
А коли засвітите ялинку, не забувайте, що найбільш ефектовну світлину зробите тільки на найкращому панхроматичному фото-матеріалі "АҐФА". — Дістанете в єдиній українській фотокрамниці Екомп. Львів, ул. Сикстуська 29. тел. 203-30.
Як будете сьогодні у крамниці "Народної Торговлі", кооперативі, Маслосоюзі або іншій українській крамниці, памятайте купити порошки до печива, ванілін, цукор та олійки "Ароза" — конечні при приладженні святочного печива. 