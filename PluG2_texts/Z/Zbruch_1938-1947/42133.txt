Пленум міського комітету КП(б)У. — Сівба зволікається

Пленум міського комітету КП(б)У
Вчора відбувся пленум львівського міськкому КП(б)У, який заслухав і обговорив доповіді директора трамвайного тресту тов. Бойчука і директора міськпромторгу тов. Костіна про виконання Указу Президії Верховної Ради Союзу РСР від 26 червня р.
В обговоренні доповідей виступили: Трокай — паровозовагоноремонтний завод, Коломієць — трамвайний трест, Степанов — секретар сталінського райкому КП(б)У, Халабаєв — управління залізниці, Стрієр — завідуючий облкомунгоспом, Савега — секретар Шевченківського райкому КП(б)У, Гончаренко — прокурор Залізничного району та інші.
Виступаючі відзначали, що з часу видачі Указу на підприємствах міста значно зміцнилась трудова дисципліна, з дня на день зменшується кількість порушень трудової дисципліни, а на фабриці "Більшовик", газовому заводі, фабриці кави зовсім ліквідовані прогули.
Зміцнивши трудову дисципліну, багато підприємств не лише виконують, а й перевиконують свої плани. М'ясокомбінат виконав план на 126 проц., пивоварний завод на — 120 проц., міськпромторг, який в першому півріччі виконав план лише на — 83 проц., у липні і серпні місяцях план виконав на 108,4 прц.
Однак, не всі парторганізації розгорнули справжню боротьбу з порушниками трудової дисципліни. На окремих підприємствах в наслідок недостатньої масово-політичної роботи кількість порушників трудової дисципліни не зменшується. Подекуди не нажита практика відпусків за свій рахунок, затримується передача справ на прогульників і розбір їх в суді.
Голова облвиконкому тов. Козирев в своєму виступі звернув увагу членів пленуму на поєднання боротьби за міцну трудову дисципліну з боротьбою за високу якість продукції. Особливу увагу він звернув на створення таких умов, щоб робітники не спізнювалися на роботу.
Пленум прийняв постанову, якою зобов'язує всі партійні організації посилити боротьбу за зміцнення трудової дісципліни.
В роботі пленуму брав участь секретар обкому КП(б)У тов. Грищук. Сівба зволікається
В день, коли минав державний строк закінчення осінньої сівби, колгосп імені Хрущова, Рава-Руського району, не засіяв ще й 40 гектарів пшениці. І в сусідньому колгоспі "Червоний прикордонник" треба було сіяти на площі 20 гектарів. Грунт давно тут підготовлений. Є й сівалки і насіння. Але сівба припинилась.
Виявляється, що в Річківській МТС ремонтують трактор. Вже три дні проточують підшипники. Директор МТС тов. Жовноватий підвів колгосп. В районі є 3.091 безкінних господарств. 786 супряг не в силі були своєчасно впоратися з польовими роботами. Але МТС подала допомогу біднякам дуже малу. План оранки під озимі вона виконала тільки на 88 процентів. Зяблевої оранки МТС майже не починала.
Зволікається сівба і з вини насінно-контрольної лабораторії. Міститься вона в тісному, незручному для цього приміщенні. Тут немає ніяких умов для нормальної роботи. Не подбав про це РВК, хоч в тутешніх умовах роль лабораторії дуже важлива: вона допомагає селянам добрати для сівби високоякісне насіння. Облземвідділ доручив лабораторії обслужувати аж 3 райони: Рава-Руський, Угнівський і Магерівський. По суті, жодного з цих районів лабораторія як слід не обслужила.
Голова Дев'ятирської сільради тов. Коцур розповідає, що насінні зразки, здані для перевірки, селяни одержали аж після 3 тижнів. При чому, не подано остаточних висновків: чи дане насіння придатне для посіву, чи ні.
Від райземвідділу нема оперативного керівництва сівбою. Завідуючий райземвідділом тов. Качалка заспокоївся на тому, що проведено семінар агровиконавців і агітаторів. Але на місці не перевірив, як вони організовують роботу.
В цей же час куркулі намагаються подекуди зірвати сівбу. В селі Гребенне, наприклад, спочатку куркулі говорили, що коли "посіяти скоріше, то збіжжя піде в стрілку і зимою випріє". Тепер знайшли інший аргумент, мовляв "мокра земля".
Відсутня боротьба за високу якість сівби. Хоч в лабораторії виявили, що в багатьох випадках насіння, яке подали селяни, засмічене бур'яном і заражене колосковим довгоносиком, все ж чимало землі засівали неперевіреним зерном. Характерно, що навіть в села Гута Обединська, Потиличі, Тенетиська, які обслужує агроном з райземвідділу тов. Шерстюк, зразки з лабораторії надіслано тоді, коли на поді зазеленіли сходи. Більше того, багато гектарів пшениці, не говорячи про жито, засіяно непротруєним насінням. В селі Потиличі взагалі не
організовано протруюючого пункту. В селі Тенетиська одержали формалін аж 25 вересня. Це не заважає тов. Шерстюку твердити, що сівба "проходить на високому агротехнічному рівні".
Агроном МТС знову умудрився дати голові колгоспу імені Хрущова тов. Вішко просто злочинне розпорядження: — висівати на 1 гектар землі 1 центнер жита при звичайній сівбі. Таким способом засіяно 12 гектарів жита. Сходи вийшли рідкі, кущ шукає куща.
В. Кручкевич. 