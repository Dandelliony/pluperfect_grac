Документи про судовий процес над Іваном Франком

Серед паперів, які зберігаються в міському архіві, знайдено цінні документи про ув'язнення великого українського письменника Івана Франка. Тут є його покази слідчому, оскарження до крайового кримінального суду і ін.
Вступивши в 1875 році до Львівського університету, Франко став душею студентської молоді. Він активно дописує до журналу "Друг", де друкує свої перші твори. Боротьба проти українських націоналістів, активна літературна діяльність і зустріч Франка в 1876 році з М. Драгомановим здалися урядові підозрілими. В 1877 році Франка разом з іншими співробітниками журналу арештовують.
Одинадцять місяців просидів молодий письменник у львівській тюрмі. На нього зводили різні наклепи, цькування, але він залишився до кінця незламним. Тільки 21 січня 1878 року його викликали на допит. В розмові з слідчим Франко заявив, що він бореться за благо трудящих, за те, щоб з українського народу зняли тяжкі кайдани, припинили знущання і дали людські права.
Довго провадилося слідство. На квартирі Франка не раз робили обшук, але крім літератури нічого не знаходили. Великий Каменяр перед судом в січні 1878 року. Він не виправдовувався в своїх діях, навпаки, скориставшись з трибуни, викривав перед народом грабіжницькі дії польської шляхти.
Замкнули Франка після суду в карцер для одинаків. Навіть на двір не пускали, заборонили читати і писати. 112 днів просидів він в казематі, поки 7 жовтня 1878 року не прийшло розпорядження про звільнення.
Вийшовши з тюрми, Франко став домагатись повернення йому відібраної літератури. Він пише до суду такого листа:
— "Підписаний має честь просити світлий суд краєвий повернути книжки, котрі при ревізії були забрані і досі лежать в слідчого".
Нижче письменник додає список книжок, серед яких: "Капітал" К. Маркса, багато творів Чернишевського і Крилова. Незважаючи на вимогу Франка, книжок йому так і не повернули. 