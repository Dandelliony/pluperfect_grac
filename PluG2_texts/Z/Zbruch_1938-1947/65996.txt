◦ ◦ ◦ ◦

Кінні перегони в офіційному насвітленні. Львів, 14 травня. "Кінні перегони мають значіння не тільки як спортова імпреза, але теж як важливий почин господарського характеру", — заявив д-р Грютер, комісар Товариства Заохоти до Годівлі Коней у Львові. По його словам спорт у цьому випадку — це тільки засіб, що веде до цілі, а нею годівля коней. Завдання кінних перегонів в тому, щоб випробувати видержливість коня, англійської чи арабської раси, і вмілою годівлею та заправою довести його до найкращої видержливости і темпераменту. Це й пособляє справі виплекання господарського коня найкращого типу. 100-літня практика кінних перегонів витворила тут вже деякі методи і норми, та дала великий досвідний ма теріял, а найкращого формою іспиту є дербі для 3-літніх коней на 2.400 м., а для коней повної арабської крови після 4-ох літ. Перегони і годівля опинились сьогодні у переломовій стадії. Теперішня війна, в якій кінь дальше зберіг своє значіння дасть вказівки, в якому напрямі слід плекати коні, які впершу чергу треба буде привчати до далекої і тяжкої їзди. Отже воєнний час не виключає потреби кінних перегонів, бо годівля коней мусить тривати постійно, а перегони є свого роду іспитом для коней і перевіркою успішности годівельних метод.
3-ті роковини смерти П. Ковжуна. Сьогодні, в п'ятницю, 15 травня, в 6-ій год. вечором, буде відправлене в Православній церкві у Львові, вул Францішканська ч. 9 Заупокійне Богослуження з Панахидою з нагоди 3-их роковин від дня смерти визначного українського мистецького діяча, Павла Ковжуна.
Організація мистців. Для нав'язання організаційної Мистецької співпраці просимо всіх Українських Мистців-Плястиків, що живуть поза Львовом на терені Генерал-Губернаторства і за кордоном подати негайно свої точні адрси та короткі інформації про себе і свою творчу працю. Адресувати: Спілка Праці Українських Образотворчих Мистців при Українському Центральному Комітеті, Львів, пл. Марійська ч. 2.
Українська радіопередача. Сьогодні, в п'ятницю, 15-го травня, в часі від год. 10.30 до 11-ої Львівська Радіовисильня передає концерт сольових пісень, фортепіянних творів і обробіток народних пісень Миколи Колесси, Зиновія Лиська, Степанії Лукіянович і Романа Сімовича. Виконавці: Галя Левицька (фортепіян), Ірина Туркевич-Мартинцева (сопран) і хор під орудою Євгена Козака. При фортепіяні Роман Сімович.
Осип Гірняк про театр. Завтра, в суботу, 16-го травня, в год. 6.30 вечором відбудеться в Українському Літературно-Мистецькому Клюбі, вул. 29-го Червня ч. 10 доповідь режисера б. Харківського Театру "Березіль" п. Осипа Гірняка п. н. "Харківський Театр "Березіль" і українська драматургія в роках 1922—1933". Правління Клюбу запрошує членів мистецтва.
Відбудова церкви св. Петра і Павла. Сокаль, 14 травня. Велика церква св. Петра і Павла у Сокалі в наслідок воєнних дій частинно знищена. Гарматні стрільна подірявили бані. Спеціяльно створений Церковний Комітет взяв собі за завдання направити ушкодження. З тією метою переведено грошеву збірку між громадянством Сокаля й повіту. Усіх пожертв від самого початку вплинуло готівкою 16.823 зол. Не вчислено тут матеріялів — цегли, вапна і дощок, що їх жертвувала Міська Управа й їх звезення, яке безкорисно перевели міщани. Припинені в осені роботи від тижня знову почалися і повинні в головному скінчитися до липня ц. р. щоб на Святопетріпський відпуст можна було усунути руштування. 