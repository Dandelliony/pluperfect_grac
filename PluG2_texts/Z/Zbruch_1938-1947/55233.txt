◦ ◦ ◦ ◦

Вистава Українського Театру міста Львова. У второк, 19 серпня в 6 годині вечором, відбудеться в Українському Театрі міста Львова вистава народної драми із співами та танцями на 5 дій М. Старицького п. н. "Ой не ходи Грицю, та на вечерниці". Музична обробітка Л. Туркевича. Постанова Й. Стадника. Диригент: Л. Туркевич. — Дня 24 серпня виступить в опері "Запорожець за Дунаєм" у партії Андрія тенор Мирослав Старицький.
"Центробанк" відновляє діяльність. Централя української кредитової кооперації "Центробанк" відновила і успішно розвиває свою діяльність. З допомогою та за вказівками "Центробанку" відновлюють теж свою діяльність кооперативні банки по містах та кооперативні каси по селах. "Центробанк", який до большевицької окупації відіграв величезну ролю в українському господарському житті, має тепер перед собою ще більші завдання: піднести з руїни українське сільське господарство та інші види нашої кооперації при допомозі догідних кредитів.
Нищити символи совєтського "раю". Голова міста п. Куят закликає мешканців нашого міста знищити всі емблеми і символи Совєтського Союзу. Власники, посідачі та завідуючі домами повинні це зробити продовж 3-ох днів, інакше будуть покарані грошевою гривною або арештом. Але здається за таку провину ніхто не буде покараний. Мешканці нашого міста і цілої країни, які перебули 22 місяці большевицького пекла, одночасно з приходом німецької армії самочинно знищили або повикидали на смітники багатий арсенал совєтських емблемів і символів: портрети і пам’ятники кремлівських злочинців, п'ятикутні зірки і т. п. А коли ще є такі, що їм жаль цього хламу, вони зустрінуться не тільки з карою адміністративної влади, але теж з страшним гнівом народу!
Не зміняти самовільно вивісок. Голова міста Куят забороняє у розпорядку власникам і завідуючим підприємствами зміняти самовільно фірмові написи. В справі фірмових написів вийдуть окремі розпорядки адміністративної влади.
Пригоди в місті. Муньо Злочовер з Шпитальної хотів, щоб люди ходили босі, а сам він поховав шкіру в пивниці і міняв за продукти. Але сусіди були іншої думки, ніж егоїст Муньо і повідомили про це поліцію, а поліція за таке рішучо не може Муня похвалити. 