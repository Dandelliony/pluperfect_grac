Майстер мистецтва – кандидат у депутати

Незабутні і радісні дні переживає Василь Олександрович Барвінський.
Його — кращого, відданого сина трудового народу, прекрасного композитора висунуто кандидатом у депутати до Українських Народних Зборів.
24 роки свого життя і творчості віддав Василь Олександрович на службу народові. У важких умовах бувшої панської Польщі, коли музичний інститут ім. Лисенка існував лише на кошти від платні за навчання, тов. Барвінський докладав всіх сил, щоб допомогти здібним дітям селянської бідноти дістати музичну освіту. Він разом з іншими педагогами вчив бідних дітей безкоштовно. Протягом багатьох років був другом і товаришем, душею всього колективу.
Тому такою щирою любов'ю і повагою були сповнені виступи студентів, працівників та професорів інституту на передвиборчих зборах, які висували кандидата у депутати до Народних Українських Зборів.
— Це наш гідний кандидат. Він захистить інтереси трудящих. Він висловить наше одностайне бажання — ввійти в дружну сім'ю народів Радянського Союзу, — говорили всі промовці.
Збори наказали свойому кандидатові на Українських Народних Зборах голосувати за встановлення радянської влади на Західній Україні, за затвердження передачі поміщицьких земель селянам, за націоналізацію банків і великої промисловості.
Відповідаючи виборцям, Василь Олександрович у свойому виступі від щирого серця подякував їм за велике довір'я. Він запевнив, що докладе всіх сил, щоб виконати їх наказ.
С. Шіфріна. 