Завзяті бої на життя і смерть тривають дальше.

(Телєфоном від нашого кореспондента).
Прага. 19. ІІІ. год. 11.15 вночі.
Молодь в боєвому вогні зорґанізовані, карпатоукраїнські війська, борються дальше з переважаючими мадярськими полками, що взяли вчора вночі Хуст, наступаючи нині рано на Буштино. Буштино лежить 18 км. за Хустом у напрямі румунського кордону при залізничому шляху Хуст—Тересва. Пополудні йшли вже бої здовж залізничої лінії Тересва—Нересниця на цілому просторі 15 км. Чи цей бій триває дальше — в цю годину не відомо, але певне, що лінія Тересва—Нересвиця буде боронена всіми силами. Вона ослонює копальні соли у Солотвинських Долах і міст, що веде звідси до Румунії, а дальше творить дуже добру запору для віддаленого звідси на 40 км. Великого Бичкова. В руках карпатоукраїнських військ є фактично ще нині східний простір Карпатської України на схід від лінії Тересва—Нересниця—Ясіня. Уряд є дальше у Великому Бичкові.
Рятунковий комітет для допомоги еміґрантам з Карпатської України просять всі посилки та пожертви з краю та зза кордону призначені для диспозиції уряду Карпатської України або особистої диспозиції президента Волошина пересилати виключно на адресу: Канцелярія влади Карпатської України, Прага І., вул. Душнік 7.
Роман Голіян. 