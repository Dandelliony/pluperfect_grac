◦ ◦ ◦ ◦

Болгарська дирекція експорту збіжжя задумує побудувати багато нових шпихлірів. В біжучому році дирекція розпоряджатиме кредитом висотою 65 міліонів лева для тієї цілі.
Турецька монопольна управа задумує побудувати в місцевості Іскіта велику фабрику папіросів. Машини і влаштування вже замовлено.
В понеділок пополудні 6 бомбардувальників заатакувало Рангун. Японські ловецькі летуни збили два з цих бомбардувальників, два інші збила протилетунська артилерія.
Англійські чинники намагаються прийти мерщій до денного порядку над польсько-совєтським конфліктом. Повідомляє про це еспанська агенція "Я". Вона впевняє, що англійський уряд приказав часописним видавцям по змозі промовчувати всю цю неприємну для нього справу. Водночас прийшли відомості, що після того, Як виявилася справа катинського масового вбивства, між польськими військовими частинами Іраку прийшло до заворушень. Між польськими та англійськими старшинами велике напруження, яке межує з ворожнечею.
На фронті Міюса декілька пробоєвих груп вдерлися в середу у совєтські становища і викинули в повітря два бетонові бункери, один панцерний бункер і кілька бойових сховищ. На північний захід від Белгороду в оборонному вогні гренадирів заломалася атака большевиків, поведена силою одної сотні. Над Волховом, який внаслідок дощів розіллявся, місцеві і сильно обмежені випади большевиків не мали успіху.
Також на ленінградському фронті німецькі гренадири відбили три большевицькі атаки в силі баталіону, з великими втратами для противника. Важка артилерія успішно обстрілювала фабрику літаків і завод "Електросила" в Ленінграді.
Словацька ловецька ескадриля, яка діє в південній частині східного фронту, зістрілила дотепер 102 большевицькі літаки.
Продукція цементу в Туреччині за 1942 рік підвищилася на поверх 300 тисяч тон. З другого боку запотребування цементу в Туреччині таке велике, що продукція цементу в тамошніх чотирьох фабриках цементу не вистачає. Тому тепер приступлять до будови 5-ої фабрики цементу та виготовлять плян розбудови продукції цементу. Обмін товарів між Данією і Норвегією унормовано окремою умовою на час від 1-го квітня до 30 вересня. Данія буде доставляти Норвегії передусім харчові продукти.
Віцеадмірал сер Генрі Гарвуд, Головнокомандувач в Ливанті подав димісію і вернувся до Великої Британії. Як повідомляє агенція "Ройтер", його буде заступати тимчасово віцеадмірал Ральс Леден.
У вівторок на летовищі Потелла біля Лісбони були примушені осісти три літаки ЗДА.
Французький державний вісник проголосив декрет, яким відбирається французьке громадянство колишньому французькому генеральному консулеві в Танжері, Лявастр.
Австралійський уряд повідомив про втрату Аратрії, пасажирського пароплава у 13.482 брт.
Як повідомлено з Вашінгтону, командувача бермудської бази і стаціонованих там англо-американських військ контрадмірала Джулес Джемса усунено з його становища. У зв'язку з тим подано, що недавно усунено також північно-американського команданта летунського і морського порту Трінідад. 