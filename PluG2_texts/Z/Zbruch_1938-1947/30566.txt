Будівництво шахт в західних областях України

В західних областях України утворюється могутня вугільна промисловість. Вона забезпечить паливом міста, фабрики, заводи, залізниці, які розташовані у Львівській, Тарнопольській, Станіславівській областях.
Народний Комісаріат паливної промисловості СРСР вирішив організувати у Львові трест "Львов-вуглерозвідка". В його віданні будуть чотири геологорозвідочних  контори в містах Рава Руська, Золочів, Кремінець і Коломия, а також центральна механічна майстерня і хемічна лабораторія.
Для керівництва будівництвом нових шахт Народний Комісаріат паливної промисловості організовує у Львові трест "Львовшахтбуд". В Раві Руській, Золочеві, Кременці і Коломиї будуть знаходитись управління по будівництву нових шахт. У Львові організовується також проектна контора тресту.
Новому тресту запропоновано закласти в районах Рави Руської, Золочева, Кременця і Коломиї 17 шахт, загальним видобутком в 850—900 тисяч тонн вугілля на рік. У другому кварталі наступного року три шахти уже повинні бути здані в експлуатацію, в другім півріччі — 5 шахт. На кінець 1940 року видобуток вугілля в західних областях України виросте до 1 тисячі тонн на добу.
Трестові "Львоввуглерозвідка" доручено провести детальну розвідку в 70 вугленосних дільницях, до розвідки будуть залучені старі робітники-гірняки і місцеве населення. На геологорозвідку і нове будівництво в цьому році відпущено 8 міліонів карбованців, а на наступний рік намічено асигнувати 40 міліонів карбованців.
Із Донецького, Підмосковського і інших вугільних басейнів країни для передачі стахановських методів роботи на шахти західних областей України, відряджаються сюди 20 проходчиків, 20 майстрів сверління, 15 інженерів і техніків. 