◦ ◦ ◦ ◦

Митрополит Шептицький живий (Від власного кореспондента). БЕРЛІН, 4. 7. — Зі Львова надійшли провірені, радісні вістки, що князь нашої Церкви Митрополит Андрей Шептицький живий. Також остався в живих єпископ Й. Сліпий. КТВ.
Членів жіночої секції запрошуємо взяти участь у відкритті господарсько-адміністративного курсу. В програмі реферат о. д-ра Сопуляка: "Наші завдання в суспільній опіці" та продовження дискусії над рефератом м-р Рожанківської: "Жінка Східньої України".
Рекляма. Увага! Увага! Людина недоживлена не є здорова! Хто нездужає, не має сили і завзяття! УЖИВАЙТЕ БІЛЬШЕ МЯСА! Дешеве мясо, а найлїпше щодо кількости білкових речовин — це кріличе мясо. Має воно 7 відс. більше білків, як свинина чи баранина, а 6 відс. як телятина. Таке мясо можете набути в заміну за всілякі буряни, хопту, кухонні відпадки і т. д. ПЛЕКАЙТЕ КРІЛИКИ (КРІЛІ Й ТРУСИКИ) Дістанете добре мясо і теплі шкірки! Підручник В. Королева-Старого, ветеринарійного лікаря "КРІЛИКИ" повчить Вас про хов, годівлю, роди й користі з них. 17 ілюстрацій у тексті, 64 сторін друку. Ціна: 2.— зол., з пересилкою 2.30 зол. Висилаємо тільки за готівку, або за післяплатою.  Замовляти "Українське Видавництво", Краків, Райхсштрассе 34.
Заходом обєднання праці лікарів у Сяноці відбудеться курс санітарної помочі та плекання хворих із практикою у шпиталі. Час тривання курсу — 1 місяць. Курс для жінок і дівчат. Умовини прийняття: 1. скінчений 18 рік життя, 2. необхідність щоденної шпитальної праці, 3. зобовязання по скінченні практики працювати в платній санітарно-шпитальній службі. — Зголошуватися до 10. липня в секретаря О. П. Л. в Сяноці м-ра Копитка, аптика Фаєрштайна при Гітлєр-штрассе, напроти шпиталя. 