◦ ◦ ◦ ◦

Італійське воєнне звідомлення
РИМ, 2 вересня. — Італійське воєнне звідомлення з І. IX. ц. р. таке:
Головна Кватира Італійських Збройних Сил повідомляє:
На єгипетському фронті діяльність висунених вперед відділів. Ми захопили численних полонених.
Загони італійських і німецьких літаків виконували бомбові атаки на ворожі шляхи постачання.
Кріза в Совєтському Союзі
ЖЕНЕВА, 2 вересня. — Японські подорожні, що прибувають з Москви до Манджурії, і втікачі з Кавказу, які вступають на турецьку територію, потверджують, що напруження, яке в останніх тижнях обхопило цілий Совєтський Союз, починає робити вражіння справжньої крізи. Підчас загальної "прочищувальної акції" у більших містах за совєтським фронтом, виконуваної з розпорядку Кремля, відбуваються криваві масакри, при чому стріляють жінок і дітей, як політично непевний елемент. Щоб запобігти вибухові революції на Кавказі, населення великими масами евакуовано до центральної Азії. Ця евакуація відбувається без порядку, так що серед кавказьких народів є повне схвилювання. Чимдальше посуваються німецькі і союзні частини, тимбільша паніка за большевицьким фронтом. В турецьких військових колах думають, що Сталін кинув на південний фронт найсильніші, а водночас останні резерви.
Протианґлійські демонстрації в Єгипті
РИМ, 2 вересня. — В Єгипті відбулися знагоди святочних роковин дня незалежности врочисті маніфестації єгипеського населення, що в Каірі та Олександрії змінилися в антианґлійські демонстрації, на переді яких ішли єгипетські студенти. Анґлійська поліція мала чимало роботи, заки поліквідувала ці зорґанізовані походи.
Верховне Командування Німецьких Збройних Сил повідомляє:
На південний схід від Анапи продовжується наступ німецьких та румунських військ проти ворога, що завзято бореться в укріплених гірських становищах.
Наступ перед Сталінградом увінчався у завзятих боях дальшим здобуттям терену. Швидкі з'єднання, що на північ від міста дійшли аж до Волги, відкинули декілька протинаступів ворога, що їх він провадив більшими силами. На Волзі потоплено зенітною артилерією моторове судно у 500 брт. Один розвідувальний літак потопив поцілом бомби у дельті Волги на південь від Астраханя один совєтський танкер.
На південний захід від Калуги і біля Ржева відкинено декілька місцевих наступів ворога й артилерійським вогнем та повітряними наступами розбито його вихідні становища.
На південь від Ладожського озера покінчились невдачно поновлені ворожі наступи серед високих та кривавих для нього втрат. На озері потоплено поцілом бомби один совєтський торпедник, а 2 транспортні човни пошкоджено.
Бойові літаки атакували вдень і вночі один важливий залізничий вузловий пункт на північний захід від Москви. При відлеті завважено вибухи та великі пожежі.
Минулої ночі налітали совєтські літаки на Ґенерал-Ґубернію та на Східну Прусію і атакували переважно мешкальні дільниці міста Варшави. Повстало декілька пожеж.
Підчас наступу німецьких та італійських швидких відділів проти британських становищ в Єгипті знищено 30 ворожих панцирних возів. У зв’язку з тими боями німецькі та італійські винищувачі збили 31 серпня і 1 вересня у повітряних боях 51, а зенітна артилерія 4 британські літаки. Одно німецьке підводне човно потопило на Середземному морі з одної конвойної валки один пароплав у 4.000 брт.
Підчас денних налетів поодиноких літаків на зайняті західні області втратили британські повітряні сили 2 винищувачі. Минулої ночі атакували британські літаки декілька місцевостей Заарської области. Цивільне населення мало втрати. У мешкальних дільницях, передусім у місцевості Заарлавтен повстали матеріяльні шкоди і пошкодження будинків. Зістрілено 2 з атакуючих літаків. Легкі німецькі бойові літаки обкинули бомбами тяжкого калібру один військовий табор на англійському південному побережжі. Вночі обкинено розривними та запалювальними бомбами важливі під військовим оглядом споруди південної та північно-східної Анґлії і спричинено декілька пожеж.
Верховне Командування Німецьких Збройних Сил повідомляє дальше:
В анґлійському наказі, здобутому під Дієп, залучник 1, відступ 4, цифри Б 2 говориться: "Де тільки це можливе, треба зв'язувати полоненим руки, щоб вони не могли подерти своїх паперів". В офіційному огляді Верховного Командування Німецьких Збройних Сил з 30 серпня 1942 подано до публичного відома, між іншим, і цей уступ анґлійського оперативного наказу. Анґлійський уряд не зайняв досі до цього ніякого становища.
Тому Верховне Командування Німецьких Збройних Сил розпорядило, що всі британські старшини і вояки, взяті в полон біля Дієп, будуть сковані від 3 вересня 1942 від 14 години. Причину такого трактування подано полоненим до відома. Ці заходи щойно тоді зможуть бути відкликані, якщо британський уряд публичною заявою відкличе постанову про в'язання німецьких полонених, яка міститься у вищезгаданому наказі.
Верховне Командування Німецьких Збройних Сил заявляє дальше, що на всі майбутні подібні методи дикого заходу, що являють собою оганьблення та зневагу хоробрих вояків, відповідатиметься негайно найгострішими репресіями.
Німецькі відділи, як це доказують численні світлини з-під Дієп, трактували і засобляли досі полонених британців, як гідного ворога. Британському Верховному Командуванню залишається осудити, чи розпоряджена ним зміна в трактуванні полонених, після досвідів під Дієп, заторкне більше німецьких, чи британських полонених.
Фінське воєнне звідомлення
ГЕЛЬСІНКИ, 2 вересня. — На Карельській вузині: Ворожі розвіяні відділи, що проявляли акцію здовж цілого фронту, прогнано, відбиваючи випади кількох малих груп. Артилерія розігнала кілька ворожих відділів уже на їх вигідних позиціях.
На вузині Авнус місцями діяльність стеж та артилерії.
У південній частині східного фронту ворог переводив у різних місцяз каналу Сталіна атаки меншими відділами, аое всі його наступи відбито. У східній частині озера Зеесєрві наші протипанцирні гармати, ґранатомети та гармати обстріляли ворожі становища і розігнали ворожі поготівля. У північній частині східного фронту здебільша розвідки діяльних стеж.
Над островом Лявансазрі наші ловецькі літаки зустрінули 8 ворожих ловецьких машин 1/153, з яких 4 збито. По нашому боці не було втрат. Вночі ворог перевів кілька налетів на західні береги озера Ладога. Слабі бомбардувавння не спричинили ніяких шкід.
Через Каспій до Волги
ТОКІО, 2 вересня. — З Токіо повідомляють, що корабельний рух на Волзі майже зовсім припинений. В ньому добачається потвердження німецьких вісток про численні затоплення совєтських кораблів. Перевіз нафти з Баку мав би тепер відбуватися через Каспійське море до залізниці в Астрахані, яка іде далі на північ східним побережжям Волги. Ясно, що совєтські зарядження важні тільки з сьогодення на завтра, вони не мають тривалого характеру. 