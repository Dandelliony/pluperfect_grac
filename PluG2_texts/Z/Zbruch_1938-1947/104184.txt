По Львову і області.

Пам'яті Івана Труша. Іван Труш — відомий галицький художник. В обласній спілці радянських художників відбувся вечір, присвячений п'ятиріччю з дня смерті Івана Труша. Збори відкрив проф. І.С. Свенціцький. З спогадами про останні дні художника виступила його дочка Адріанна Іванівна Труш-Слоневська. Доповідь про творчий і життєвий шлях зробив голова Львівської організації спілки радянських художників України тов. Р.М. Турій. В приміщенні спілки художників була влаштована виставка картин художника. Учасники вечора мали можливість оглянути картини Труша з циклів: «Гуцули», «В снігу», «Пні». 3 співдоповіддю про картини, які були репрезентовані на виставці, виступив науковий працівник музею Українського мистецтва тов. М.Д. Драган.   Передплата на твори товариша Сталіна. З величезним успіхом пройшла передплата на повне видання творів товариша Й.В. Сталіна по Львову і області. Зокрема по місту підписалося дві тисячі чоловік і в районах 800 чол.   Музична школа. При Будинку культури м. Жовкви організована вечірня музична школа, в якій навчається 50 учнів. Керівник школи Катерина Копитко навчає дітей гри на фортепіано і фісгармонії. Учні вже виконують пісні про Сталіна, про Велику Вітчизняну війну, народні танці.   Змагання баскетболістів. У Львові розпочалися змагання баскетбольних команд вищих учбових закладів на першість міста. В них беруть участь 6 чоловічих та 5 жіночих студентських колективів. Перша зустріч між баскетболістами університету ім. Ів. Франка та медичного Інституту закінчилась поразкою команди медичного інституту.   Вільна Україна 