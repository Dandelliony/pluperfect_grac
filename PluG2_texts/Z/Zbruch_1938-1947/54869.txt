◦ ◦ ◦ ◦

Розпорядок ч. 1. Всі автомашини на території міста Львова слід впродовж 3 днів зголосити до реєстрації. Автомашини слід доставити перед ратуш; кожний власник машини має зголоситися особисто в ратуші, кімн. ч. 35. Хто не застосується до цього розпорядку, підлягає грошевій карі до 5.000 крб., а на випадок нестягальности арештові до 3 тижнів. Львів, дня 6 серпня 1941 року. Голова міста Куят
Розпорядок ч. 2. В справі торгівлі на публичних вулицях і площах міста. Особам, що не мають дозволу влади, забороняється з хвилиною оголошення цього розпорядку всяку торгівлю на публичних вулицях і площах міста. Жидам взагалі заборонена торгівля на публичних вулицях і площах міста, хоч би вони й мали промислову карту. Хто не застосується до цього розпорядку, буде покараний гривною до 5.000 крб., а на випадок нестягальности — арештом до 3-х тижнів. Крім цього дані предмети будуть конфісковані. Львів, дня 6 серпня 1941 року. Голова міста Куят
За душі жертв большевицького терору відправиться Всенародне Богослуження в неділю, 10 серпня в год. 11-тій обов'яз. часу. Процесії усіх Церков являться на площі коло св. Юра в год. 10.30 В год. 11-тій Архієрейська свята Літургія з проповіддю. Богослуження на площі, на випадок непогоди в храмі св. Юра. До участи запрошується усіх вірних. За Комітет Парохів м. Львова: о. Омелян Горчинський.
Комісія Виховних Осель і Мандрівок Молоді, організує в часі від 15. VIII. до 5. IX. 1941 в Брюховичах к. Львова: 1) табір для хлоп'ячої молоді 13—18 років, 2) табір для дівочої молоді 13—18 років. Зголошуватися щоденно в год. 10—12 і 5—7 в домівці Комісії, при вул. Пекарській 1 б. І поверх.
Адвокат Ярослав Гриневич в Грубешові просить повідомити чи живі та здорові: 1) адв. д-р Валєріян Банах і дружина з Надвірної, 2) п. Ольга Гриневич та діти в Станиславові, вул. Рацлавицька 1, 3) о. Юліян Кочержук, парох Боднарова к/Станиславова з родиною, 4) лікар д-р Банах в Камінці Струм. з родиною.
Україна — Український Театр. Змагання цих дружин відбудуться в неділю, 10. ц. м. на грищі при вул. Стрийській. Початок в год. 11. передполуднем. 