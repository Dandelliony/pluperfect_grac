Дипломатичне полювання у Біловежській пущі.

Полювання з участю міністрів Бека і Чяна тривало у вівторок від год. 8. до 17. Застрілено 35 диків, 3 рисі та 1 лиса. Опісля мін. Чяно з жінкою звидів природничий музей у Біловежі. Мін. Бек з жінкою уладив для гостей приняття.
Катастрофа в копальні.
В турецькій копальні вугілля в Кральоні дійшло до вибуху. 23-ох гірників згинуло, 2-ох ранено важко, 10-ох легко.
Директор аґенції Стефані уступив.
РИМ. ПАТ. Мусоліні приняв директора аґенції Стефані, Джіованнія Капелєтта, який уступив зі свого становища з огляду на вік. Премієр подякував Капелєтові за його 20-літню працю в часах таких важних для Італії.
Соціяліст Судан дістав місію утворити бельґійський уряд.
Бельґійський король поручив місію утворити новий уряд соціялістичному сенаторові Суданові, який у минулому був міністром закордонних справ, скарбу і справедливости та є заступником предсідників сенату.
Арабський страйк у Гайфі.
ГАЙФА. ПАТ. Араби оголосили страйк. Всі арабські крамниці замкнені, робітники на залізниці та в рафінеріях не працюють; страйк не обняв лише пристані та пошти.
По місті ходять сильні військові та поліційні стежі.
16-ox арабських повстанців згинуло у бою з анґлійцями.
ЄРУСАЛИМ. ПАТ. У північній Палестині, між Акко і Сафедом, дійшло до поважної битви, в якій згинуло 16-ох арабських повстанців. Ранених забрали повстанці зі собою, тому невідомо, скільки їх.
Перешукуючи гірський терен на північний захід від Наблюсу, анґлійці застрілили двох арабів.
Заклик жидівських робітників до бритійських, французьких і американських.
Начальна рада жидівських синдикатів у Єрусалимі звертаються до провідників робітництва Анґлії, Франції та Америки зі закликом, щоб вони не допустили до здійснення пляну брит. уряду що до Палєстини.
Дальші три жертви китайського терору в Шангаю.
Китайські терористи убили в Шангаю одного китайця і дві китайки, відомих з японофільських симпатій. Голови усіх трьох убитих найдено настромлені на палісаді, що окружує частину Шангаю, яка є під японською конгролею. 