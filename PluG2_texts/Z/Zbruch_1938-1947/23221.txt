◦ ◦ ◦ ◦ ◦ ◦ ◦ ◦ ◦ ◦

В найближчих днях підпишуть французько-турецький договір.
СТАМБУЛ, ПАТ. Турецька преса повідомляє, що французько-турецький договір, на зразок анґлійсько-турецького, заключать у найближчих днях. Одночасно уреґулюють остаточно справу прилучення до Туреччини Синджаку Алексиндретти.
Ревізія закону про невтральність Злучених Держав.
ВАШИНґТОН, ПАТ. Комісія закордонних справ палати послів вирішила прийняти за підставу дискусії над ревізією закону про невтральність проєкт свого предсідника Блюмі, який спирається на дорученнях державного секретаря Гула, що усувають клявзулю про заборону вивозу зброї до воюючих країн.
Кінець карієри Вишинського.
МОСКВА, ПАТ. В тутешніх політичних колах панує переконання, що призначення прокуратора Вишинського на становище одного з заступників голови ради народніх комісарів — це заповідь кінця його політичної карієри. Треба зазначити, що Вишинського вибрали прокуратором CCCP на сесії Найвищої Ради в січні м. р. на 7 літ. Отже він уступає перед упливом своєї каденції.
Служба праці в Литві.
КОВНО, ПАТ. У Литві введено службу праці, яка покищо матиме добровольчий характер. Першим завданням тієї служби має бути праця над уладженням морського побережжя та будова дороги на побережжі.
Совітська армія доповнює збіжеві запаси.
МОСКВА, АТЕ. Останніми днями в Москві далося відчути дошкульно недостачу хліба. У звязку з тим перед пекарнями вже в ранішніх годинах творяться довгі черги. Причиною того явища є те, що совітська влада почала наоспіх доповнювати збіжеві резерви, призначені для армії, що сильно обнижує апровізаційну здатність міст.
На манджурсько-монгольськім кордоні.
ТОКІО, ПАТ. Японсько-манджурське військо під проводом ґен. Інаґата виперло монгольський відділ з тієї частини манджурської території, який він був зайняв від 26-го до 29-го травня. Монголи після бою на багнети мусіли відступити, залишаючи багато вбитих і ранених. 