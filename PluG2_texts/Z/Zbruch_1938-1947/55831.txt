Девізовий розпорядок для области Галичина

У "Деннику Розпорядків для Генерального Губернаторства" ч. 6. з дня 20 серпня находимо за підписом Генерального Губернатора Франка девізовий розпорядок для области Галичина, що обов’язує з дня проголошення. В подробицях виглядає цей розпорядок так:
1. Для переведення девізового господарства в області Галичина створено у Львові Відділ Девізового Уряду Краків, який дає дозвіл для правних актів і діянь за цим розпорядком, а теж може за жадати інформацій або зголошень важливих з девізового боку обставин, інтересів та дій, представлення ділових книг, та особистої приязности для уділення інформацій. Таке саме домагання може ставити кожна Кредитова Каса Німецької Держави і Слідчо-Митний Уряд Львів.
2. В розумінні цього розпорядку засобами заплати є: 1) всі роди грошей, виплати, перекази, чеки і векслі. 2) закордонними засобами заплати всі засоби заплати, що не звучать на рублі; білєти Кредитових Кас Німецької Держави є важні аж до стягнення, як краєві засоби заплати. 3) торгівлею закордонними засобами заплати: набуття, збут або застав закордонних засобів заплати на основі купівлі чи іншого виплатного правного акту, 4) золотом всі золоті монети, чисте золото та зливка золота. 5) благородними металями — срібло, плятина і плятинові металі у всіх видах, 6) цінними паперами — цінні папери, що є придатні до торгівлі на біржі цінних паперів, а теж процентові та дивідендові купони. 7) краєвими цінними паперами всі ті цінні папери, що їх виставляють місцеві, та уділові листи, видані закордонним уповноваженим на основі краєвих цінних паперів. 8) закордонними цінними паперами.
3. Закордонними засобами заплати можуть торгувати тільки Кредитові Каси Німецької Держави й ті заведення, що їх Кредитова Каса уповажнить до того. Всі інші можуть набувати закордонні засоби заплати в заміну за краєві та диспонувати закордонними засобами заплати тільки за дозволом.
4. Закордонні засоби заплати та вірительности в закордонній валюті можна набувати або збувати по згаданому курсі, як останній курс, оголошений Кредитовою Касою Німецької Держави. Це відноситься і до тих родів грошей, для яких Кредитова Каса Німецької Держави не оголошує курсу: їх можна набувати і збувати тільки по курсі, який устійнить ця ж Каса.
5. Платити закордон краєвими чи закордонними засобами заплати, платити в краю чужинцеві або місцевому в користь чужинця все одно якими засобами заплати можна тільки за дозволом.
6. Теж тільки за дозволом можна диспонувати вірительностями проти чужинців, чужинця проти місцевого і між місцевими в користь чужинця.
7. За кордон можна вивозити засоби заплати кожного роду тільки за дозволом і тільки за дозволом можна привозити їх з закордону, причому до 3 днів треба донести Відділові Львів ДУК про кількість привезених грошей. Не треба дозволу на вивіз і привіз грошей до 100 рублів у подорожньому, і до 25 рублів у кордонному русі. В подорожньому русі між Областю Галичина і дотеперішнім ГГ дозволено вивозити і привозити до 3.000 рублів, або 600 золотих, або 300 нім. марок у білєтах Кредитової Каси НД при кожнім переході кордону тим особам, що мають важну перепустку до переходу кордону між Галичиною і дотеперішнім ГГ.
8. Вивозити закордон золото, благородні метали, а теж вироби з цих металів можна тільки за дозволом. Набувати золото, або розпоряджатися ним — зокрема місцевому у краю в користь чужинця теж тільки за дозволом.
9. Те саме відноситься до всіх цінних паперів,
10. всіх недвижимостей і уділових прав,
11. признавання кредитів чужинцям і устійнювання забезпечень для закордонних вірителів.
12. Львівський Відділ ДУК та Слідчо-Митний Уряд можуть зарядити, що особа — місцевий чи чужинець — яка задумує оминути приписи і залишити девізове господарство майнових вартостей, може диспонувати своїм майном тільки за дозволом. Для цього, а теж для забезпечення запасів девіз, може Львівський Відділ ДУК та Слідчо-Митний Уряд Львів закликати урядової помочі, при чому кошти цих заряджень поносить дана особа.
13. За нарочне протидіяння приписам цього розпорядку передбачена кара в’язниці, у важких випадках кара тяжкої в’язниці до 10 літ та грошева кара до десятикратної висоти вартости каригідної дії. Намагання підпадає карі. Якщо проступок зроблено з недбайливости, застосовують тільки грошеву кару, з заміною на в’язницю у випадку нестягальности. Таку саму кару застосовують за протидіяння зарядженням Львівського Відділу ДУК, та до тих, що нарочно закликають, підмовляють та допомагають до загрожених карою дій.
14. Хто нарочно користується неправдивими поданнями про дійсні обставини, щоб виманити для себе або для другого дозвіл, потрібний по думці цього розпорядку, буде караний в’язницею і грошевою карою. Намагання підпадає карі, в особливо важких випадках карі до 10 років в’язниці. Те саме відноситься до тих, що хочуть виманити посвідку для звільнення від девізового обмеження, а теж тих, що закликають та допомагають до загрожених карою дій.
15. Вартості, до яких відносять ся каригідні дії, можна конфіскувати. Можна теж конфіскувати предмети, що їх набуто за вартості, які підпадають під конфіскату, а також предмети, яких вживали до виконання цього вчинку, зокрема перевозові засоби.
16. Девізові проступки розглядають Спеціяльні Суди, причому Львівський Відділ ДУК виступає як побічний обвинувач. Коли обвинувачений неприязний, Суд може устійнити конфіскату самостійно, а цю може виконати також Львівський Відділ ДУК. Якщо обвинувачений признається до девізового проступку, може негайно за зреченням судового вирішення піддатись карі, причому це піддання стоїть нарівні з правосильним засудом.
17. Обмеження і заборони цього девізового розпорядку не обов’язують Кредитових Кас НД в області Галичина.
18. Уряд Генерального Губернатора може видавати зарядження до цього розпорядку. 