Перша відозва папи Пія XII.

"Оссерваторе Романо" помістив відозву Пія XII до католицького світу. Папа м. ін. закликає світ до мира та о6іцює молитися за тих, що ведуть народи до щастя і поступу.
Італійські кола вдоволені особою нового папи.
РИМ. ПАТ. "Попольо ді Рома" стверджує, що нововибраний папа найбільше заслуговував на вибір зпоміж усіх кардиналів. Італійці мусять тимбільше тішитися вибором того папи — італійця і римлянина, що він перший входить на престіл після порозуміння між Ватиканом і Квіриналом. Як співробітник Пія XI, Пій ХІІ спричинився до лятеранського порозуміння.
"Корієре деля Сера" висловлює побажання церкви й італійського народу, щоб цілий понтифікат Пія XII пройшов серед корисних умовин, у яких він почався.
В коронації Пія ХІІ візьмуть участь офіційні делєґації.
ПАРИЖ. ПАТ. На коронацію Пія XII, що відбудеться 12. с. м., виїде французька делєґація, зложена з дипльоматів і парляментаристів. Її склад ще не устійнений.
Мадярською делєґацією проводитиме мін. Чакі.
Пія XII вибрали одноголосно.
Як подає "Ляворо Фашіста", у третьому голосуванні на кард. Пячеллі віддали голоси всі 61 кардинали; лиш він сам підняв голос на декана кардинальської колегії. У першому голосуванні кард. Пачеллі дістав 35 голосів.
Німецька преса про вибір Пія ХІІ.
Німецька преса висловлюється про вибір нового папи з резервою, але назагал прихильно.
"Анґріф" називає Пія XII найздібнішим політиком, що зуміє панувати над політичною ситуацією та матиме дуже великий вплив на нім. єпископів.
"Франкфуртер Цайтунґ" стверджує, що новий папа має всі духові дані до свого становища та висловлює надію, що він вихіснує свої здібности для замирення між духовною і світською владою. 