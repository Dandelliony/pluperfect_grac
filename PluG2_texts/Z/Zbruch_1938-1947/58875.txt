Дух Джінґіс-хана

Відворот большевицької армії, як і всі колишні відвороти царських армій, позначувався не тільки руйнованням військових обєктів, але й осель та всякого добра згідно з тим наказом Сталіна, щоб нищити все й залишити за собою пустелю...
Кожні, навіть і найсуворіші заходи в часі війни можна виправдувати, але тільки — доцільністю, користю для перемоги. Тоді всі інші міркування етичности чи людяности відпадають. Але яка ж доцільність у сучасну війну, під оглядом військовим руйнувати оселі?
Часи, коли ще будівельна техніка була примітивна і військо потребувало на свої постої будинків, минули, хоча вже й тоді військо вміло користуватись шатрами. Також минули часи, де ще не було ні вантажних авт, ні навіть залізниць; не було похідних кухонь та загалом модерної організації довозу на фронт, а військо було здане на місцеві засоби прохарчування саме по тих оселях, кудою проходило, або які займало. Але вже за світової війни в армії будовано тимчасові приміщення, здебільша землянки, там де цього вимагала по треба з оглядів стратегічних чи тактичних, так, що невигідні з військового погляду оселі стояли частенько й порожніми. Тепер іще краще стоять справи. Німецька армія має при собі не лише потрібне приладдя для будови тимчасових осель, але навіть і вищі штаби мають готові вже бараки, з електричним освітленням і т. д., які можна розкладати там, де вигідніше, не рахуючись із оселями. Значить, сучасній німецькій армії не залежить на оселях. Вона може обійтись і без них, тимбільше, що навіть у глибокому запіллі, де є безліч осель з найкращими домами, німецька армія будує табори, бо це вигідніше і для вишколу й для дисципліни.
Чому ж саме большевики нищать оселі?
Чому нищать старовинні історичні будівлі, без військового значіння у Києві, в центрі міста, там де військо ніколи не вибирає собі постою? Коли б ще робили це прим. з фабриками; військовими спорудами чи обєктами, то могло би бути оправдання. Але з памятниками давнини, чи мешкальними домами населення — яка ціль у цьому безглуздому нищенні, яка причина?
Та ще більше не розуміли те нищення, коли додумати про заклик Сталіна до населення у звязку з організацією партизанки в запіллю. Як уже ці самі комуністи могли переконатися на досвіді боротьби з українськими повстаннями, партизантка найстрашніша, військам тоді, як вони розташовані поміж місцевим населенням, в його помешканнях, і як це населенню сприяє партизанам. Бо населення знає хід життя цього війська, дає можливість партизанам увійти в місця розташування війська для організації несподіваних нападів. Отож партизани мусять мати змогу не тільки прохарчуватися поміж населенням, але й скриватися поміж ним, уподібнюючись до нього в тому підпіллю. Таке робили колись у нас козаки, також діялось у кавказьких верховинців та еспанських "ґеріляс". Саме тому большевики нищили й палили українські села, які вважали осередками повстань.
А чому тепер Сталін, закликуючи до партизантки, сам каже нищити всі ці можливості партизантки, випалюючи оселі: як розуміти таку недовірчивість? По перше це ненависть його і до України і до її столиці, притому повне переконання, що в Україні, крім своїх енкаведистів, — прихильників не мав і тепер мати їх не може. Друге, і це найважніше — це та азійська духовість: все нищити, руйнувати. Насолода нищення і руїни питома азіятам від найдавніших часів. Знаємо те з історії про обрів, гунів, печенігів, половців, татарів, суздальців та ін. Чи ж не була найбільшою руїна Києва Андрієм Боголюбським, Новгорода Великого — Іваном Грізним? Все це вже було і тепер повторюється.
Кілька століть пізніше відомий царський полководець Суворов, що під маскою "блаженного" таїв високий інтелект та европеїзм, приказав спалити таки перед своїми військами міст між Прагою і Варшавою, щоб "зберегти столицю для цариці перед фурією цих військ". Врешті спалення Москви 1812 року, що нібито вирішило долю Наполеона дає також багацько до думання. Прим. петербурзькі часописи з того часу спершу писали, що Москву спалили французькі варвари і що опісля приписали цей почин графу Ростопчину, а далі і московському патріотизмові.
Цікаво змальовує цей факт граф Л. Толстой в історично вірному романі "Війна і мир". На його думку пожежа спалахнула стихійно тому, бо Москва була опустіла, виїхав адміністраційно-поліційний апарат, який здержував інстинкти юрби, при тому французька армія поводилась необережно й не була ознайомлена з влаштуванням московських домів. Толстой змальовує також епізод, як купець з криком "пропадай все" кидає до вогню врятовані товари, а юрба ледве не танцює тоді танцю індіян при костирі. Москва тоді згоріла. Та не через недостачу домівок загинула армія Наполеона. Її загубив маневр царських військ за Красною Пахрою, що загрозив був довжезним нічим не забезпеченим сполученням французів від Смоленська до Москви, на які тиснули партизани, маючи опору саме в незнищених оселях обабіч тонкої смуги цих французьких сполучень. І це примусило Наполеона до відвороту — перше до Смоленська, потім під натиском по крилах і далі, до відвороту, який перетворився у катастрофу під Красним і над Березиною.
Щоб зрозуміти сучасне нищення, треба пригадати собі хоча би й ті нищення, що їх затямили підчас визвольних змагань — як то гуляв "возставший пролетаріят" в Україні до речі всякі банди Муравєва, що тягнули з півночі. Пригадаймо і всякі "пирушки", що кінчалися звичайно торощенням посуди, скла, обстанови і того всього, що тільки око бачило довкола.
Такто й сучасне нищення, згідне з наказом дикого Джуґашвілі-Сталіна, не є ніякою воєнною необхідністю, лише цим виявом азійського духа. Чи може бути більше варварство як це беззмістовне нищення центру столиці України, який не міг мати й не мав воєнного значіння?
І слушно сказав Фірер у своїй останній промові, 9. II., що СССР, це держава, що є спадкоємцем духа Джінґісхана, якому не може бути місця в новій Европі.
Всеволод Петрів, ґенштабу генерал хорунжий. 