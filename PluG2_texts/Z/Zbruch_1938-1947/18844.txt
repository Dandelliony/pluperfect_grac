Кари за ювилейний хрест. — Ліквідують катедру польської мови. — Скелями будуть бомбардувати міста. — Помер анґлієць, який перший вистрілив підчас світової війни.

Кари за ювилейний хрест. Пишуть нам з Ліська: Повітове староство в Ліську покарало гривною 30 зол. о. дек. Е. Хархаліса, пароха села Довжиці, за поставлення ювилейного хреста в 950-ліття хрещення Руси-України. О. декан Хархаліс вніс проти тої кари рекурс. — Також за поставлення ювилейного хреста переслухували орґани державної поліції о. Гащака, пароха Стежниці і Балигороду.
Ліквідують катедру польської мови в університеті Медісон. Польські часописи приносять вістку з Америки, що новий ґубернатор стейту Вісконсін рішив зліквідувати катедру польської мови для ощадности. Ґубернатор наказав ректорові перевести якнайбільшу ощадність в університетськім буджеті. Тоді ректор запропонував, щоб зліквідувати дві катедри, а саме катедру староірлянської та польської мови. Обі катедри багато коштують і мають мало слухачів. На 100 польських студентів університету Медісон, тільки 22 ходило на виклади польської мови.
Скелями будуть бомбардувати міста. "Дейлі Телєґраф" повідомляє, що анґлійський старшина Джеме Рандольф заявив, що в майбутній війні міста бомбардуватимуть із великої віддалі скельними бльоками. При нинішньому стані балістики — заявив Рандольф — бльоки мають таку саму силу, як стрільна важких гармат, які підчас світової війни бомбардували з віддалі 75 км. Париж.
Помер анґлієць, який перший вистрілив підчас світової війни. У Брайтоні помер у 54. році життя Ернест Томас, який підчас світової війни — як кажуть — перший з анґлійських вояків вистрілив до ворога. Ернест Томас був вояком у 4 полку королівських ірляндських драґонів і 6ув одним із вояків, яких 22. серпня 1914. р. вислали на стежу. Анґлійська стежа стрінула німецьку уланську стежу й почала стрілянину. Перший вистрілив укритий за деревом Томас. Поцілений його вистрілом німецький підстаршина упав із коня. 