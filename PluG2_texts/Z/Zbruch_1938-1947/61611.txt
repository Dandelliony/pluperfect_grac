Винятки з радієвої ординації. — Загальний мельдунковий обов'язок

Винятки з радієвої ординації
Львів, 30 січня. Через те, що на терені Дистрикту Галичина введено радієву ординацію, видану дня 13 квітня 1940 (Денник Розпорядків Ген. Губ. І., стор. 167) слід пам'ятати найважніші її постанови. На посідання й уживання радієвого апарату треба мати дозвіл. Відноситься це й до тих, що як радіотехніки й купці мають у себе радіоприймачі. Дозволи видає Німецька Пошта Схід (Дойче Пост Остен). Хто одержить дозвіл, може заінсталювати у свому мешканні або в місці, означеному в дозволі, довільну кількість різних приймачів, гучномовців чи слухавок. Вільно йому вживати цього лише до відбору Рундфункзендунген, тобто на терені Дистрикту Галичина вільно слухати програми львівської стації і програми німецького радія (інші стації, якими послугується німецьке радіо). Коли трапилося б, що при неуважній маніпуляції відізвалася б чужа стація, не вільно того, що слухач чув, ані записувати, ані нікому повторяти, ані теж згадувати, що того роду передачі існують. Пошта має право вступу до місць, вичислених у дозволі посідати радіо. Місячний абонемент є 4 зол. Можна бути від нього звільненим. Переступлення приписів карається.
Листки до заяв на дозвіл посідати радієвий апарат видають поштові уряди. Загальний мельдунковий обов'язок
Львів, 30 січня. Від дня 1 квітня 1942 р. на терені Ген.-Губернаторства обов'язують мельдункові приписи, проголошені в розпорядку з дня 17 XII. 1941 р. (Денник Розпорядків для Ген. Губ. ч. 4 з дня 13 І. 1942 р.). 1 § розпорядку про загальний обов'язок зголошуватися каже:
1) Хто в гміні, що лежить у Ген. Губ. займає мешкання або інше приміщення, повинен зголоситися у мельдункової влади до трьох днів після заняття мешкання або приміщення. Те саме обов'язує теж при зміні мешкання в межах гміни.
2) Хто випроваджується з мешкання або іншого приміщення і рівночасно опускає гміну, повинен передтим вимельдуватися у мельдункової влади, подаючи своє нове приміщення або місце свого побуту.
3) Хто опускає гміну свого побуту на довший час, ніж два місяці і задержує своє дотеперішнє мешкання або приміщення, повинен повідомити про те негайно мельдункову владу, подаючи нове місце свого побуту. У гміні, куди прибуває на часовий побут, повинен зголоситися в речинці, визначеному в 1 уст.
4) Обов'язок зголошувати дітей нижче 15 років, що живуть при батьках, має голова родини. Якщо дитина не живе у батьків, то обов'язок зголошувати має власник мешкання. Уневласновільнені особи зголошує їх законний заступник.
5) Обов'язок зголошуватися в випадках уст. 1 і 2 має теж власник дому або адміністратор дому у відношенні до всіх осіб, що живуть у домі, і власник мешкання у відношенні до осіб, які живуть у нього.
Інші параграфи обговорюють спосіб голошення: подають спеціяльні приписи для підприємств заїздно-шинкарських, для лікувальних заведень і для мандрівних осіб. 