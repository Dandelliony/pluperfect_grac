Величний храм театрального мистецтва

100-а вистава Українського Львівського Театру
Львів, 10 грудня.
Пам'ятного дня 30 червня ц. р. коли то непереможні німецькі збройні сили ганяли місто Львів, віджив також і львівський театр, що звався тоді драматичним театром ім. Лесі Українки. Театр ім. Лесі Українки, який за большевицького режіму за виїмком декілька вистав, не проявляв життя, бо ждав, поки його "зорганізують", цебто, поки наших галицьких акторів не перемішають з радянськими "довіреними" силами й з другого боку, не мав відповідної залі, зараз же заняв будинок б. Львівської Опери, бо склад оперного театру в перших днях війни розлетівся. На загальних зборах вибрано управу театру в склад якої ввійшли пп.: А. Петренко — як головний директор, реж. В. Блавацький, як мистецький керівник і перший заступник директора, реж. П. Сорока як другий заступник директора. Згодом, за порозумінням з тодішнім посадником міста Львова, проф. д-р Полянським, музичним керівником назначено проф. Л. Туркевича, літературним керівником д-р Гр. Лужницького а секретарем театру став п. Р. Мусій.
"Український Театр міста Львова" — як тепер почав зватися театр ім. Лесі Українки — почав свою працю. І до двох тижнів німецькі збройні сили, які ввійшли до Львова, побачили першу виставу нашого театру, "Запорожець за Дунаєм", (постанова Й. Стадника), якого вистава пішла вже 19. VII. ц. р. Історикові українського театру доведеться в архіві львівського театру читати вислови численних німецьких гостей, які заходили в театр і захоплювалися українським народним репертуаром. Приходили (у військовому однострої) режисери, артисти, музики й всі вони не мали просто слів, щоб висловити своє захоплення. А між тим український театр працював незвичайно інтензивно. 26. VII. іде "Ой, не ходи, Грицю" (постанова Й. Стадника), 9. VIII. "Маруся Богуславка" (постанова В. Блавацького), 16. VII. "Наталка Полтавка" (постанова П. Сороки), 23. VIII. "Украдене щастя" (постанова Й. Стадника), 6. IX. "Батурин" (постанова В. Блавацького), 27. IX. "Скупар" (постанова В. Блавацького), 4. IX. "Мужчина з минулим" (постанова Б. Паздрія), 14. IX. "Циганський Барон" (постанова Й. Стадника), 30. X. "Земля" (постанова В. Блавацького), 17. XI. "Балетний вечір" (постанова Е. Вігілева), 29. XI. "Мадам Батерфляй" (постанова В. Блавацького).
За час від 19. VII. до 30. XI. 1941 р., український театр у Львові поставив 12 п'єс, які йшли 99 разів. Бо в середу, 10-го грудня ц. р. іде сотня вистава львівського театру, "Мадам Батерфляй". Безумовно, дирекція львівського театру може бути горда на своє діло. У цих часах усвідомлюючи собі вагу українського театрального мистецтва, змогу познайомити з ним широкі кола німецького як військового, так і цивільного громадянства, львівський український театр відограв і відограє одну з поважніших роль. Доказом цього є численні рецензії, поміщені чи то у "Львівський Вістях" чи "Лємбергер Цайтунг", в якому наприкл. з 2. XII. ц. р. читаємо, що "блискуча вистава "Мадам Батерфляй" ще раз доказала високий рівень цього театру", доказом цього є щире захоплення генерал-губернатора д-р Франка, який бачив "Циганського барона" в дні 21. X. 1941 р.
Львівський Український театр може записати собі в добро те, чого до тепер ні один український театр в свому мистецькому білансі не мав: Український балетний вечір! Ділянка, до тепер занедбана в українському театрі, завдяки дирекції і старанням її, починає набирати життя, започатковуючи нову сторінку в історії українського театру.
Не диво, що коли українське громадянство бачить своїх старих знайомих на сцені львівського театру, тих самих, що колись ще недавно стояли під загрозою рострілу чи висилки в Казахстан, щиро-сердечно їх оплескує, бо ж це їхньою працею, їхнім зусиллям створено цей справді величній храм театрального мистецтва, з якого львівські українці можуть бути справді горді. 