Плоди довгих шукань. — Лекції-концерти

Плоди довгих шукань
Цінний винахід рентгентехніка І. П. Майзера
Довгі роки найвидатніші вчені світу працювали над проблемою зменшення рентгенівського знімку і удосконалення рентгенапарату. Давно виникла потреба реконструювати і спростити процес відображення чоловічого організму.
Незручність існуючого до цього часу устаткування в багатьох випадках не давала можливості швидко і своєчасно зробити знімок на невеличкій плівці. Незручність існуючого рентгенапарату особливо відчувається під час бойових дій, коли за сотні кілометрів від розташування шпиталю виникає потреба зробити рентгензнімок, чи то в багатьох віддалених селах, де зовсім немає рентгенкабінетів.
Треба було серйозно подумати про заощадження гостродефіцитної рентгенівської плівки, хімікалій, електроенергії.
Це дуже складні і серйозні проблеми. І шукання в цій області до останнього часу дали незначні наслідки.
Проблему успішно розв'язує рентгентехнік І. П. Майзер, який працює над створенням рентгенапаратів найменших масштабів і розмірів.
В тиші Львівського військового шпиталю, протягом кількох місяців тов. Майзер робить експерименти, шукає, і нарешті розв'язує справу одержання знімків потрібних розмірів, які можна зменшувати і збільшувати навіть в сто разів, проти їх природної величини. Створена можливість зменшити потужність та об'єм самого рентгенустаткування.
В основі винаходу покладено цілком новий принцип розподілу поля рентгенпроменя на звичайній фотоплівці. Дається це за допомогою діафрагми з щілиною, що весь час рухається в полі вилучення рентгенпроменів та рухомої плівки відносно щілини діафрагми.
В наслідок цього, на плівці, при безпосередньому впливі на неї променів, відбувається відображення об'єкту зменшене і зворотне. Так своєрідно підкорюються ректгенпромені законам оптики, які за своїми фізичними властивостями цим законам не підкоряються.
Винахід тов. Майзера має величезне оборонне, економічне і промислове значення. В недалекому майбутньому в таборах, у віддалених селах, в пустелях, де навіть нема електростанції, де є тільки звичайне пересувне кіно чи трактор, там буде можливо встановити рентгенапарат.
Попередній розгляд винаходу, який відбувся кілька днів тому, дав хороші наслідки.
В розмові з нашим кореспондентом начальник рентгенвідділу Львівського військового шпиталю, військлікар II рангу І. С. Мельман сказав:
— Після деяких експериментально-дослідних праць, питання про винахід рентгентехніка тов. Майзера було поставлено на обговорення в рентгенологічному товаристві м. Львова. Всебічному обговоренню цієї теми товариство присвятило два засідання. Після жвавих дискусій і дебат вчені дійшли до одної думки: актуальність і значення пропозиції тов. Майзера наскільки важливе, що є потреба поставити це питання в значно більших масштабах серед експериментально дослідчої громадськості.
Винахід тов. Майзера відкриває величезні перспективи в справі розвитку рентгенотехніки, зокрема, заощаджуватиме гостродефіцитні фотоматеріали, хімікалії, електроенергію. Знижуючи вагу самої апаратури, винахід тов. Майзера дає можливість створити рентгенапарат буквально "кишенькового" типу.
Потрібні невеликі кошти, щоб збудувати зручну експериментальну апаратуру та деякі деталі. Негаючи часу, треба створити всі умови для плодотворної роботи винахідника.
Свій винахід тов. Майзер присвятив XXIII роковинам Червоної Армії. Лекції-концерти
Львівська обласна державна філармонія проводить цикл лекцій-концертів, присвячених великим російським, українським і західноєвропейським майстрам класичної музики. Проведення таких лекцій, безумовно, має велике значення. Вони знайомлять слухачів з творами великих композиторів, з тією епохою, в період якої вони створили свої твори.
Вже відбулися лекції, супроводжувані виступами артистів на тему: "Бетховен", "Лисенко", "Шопен", "Бах і Гендель", "Українська народна пісня", "Леонтович, Степовий, Стеценко" і інші.
В кінці лютого, в Будинку пропаганди і агітації відбудеться лекція В. Мантеля на тему: "Історія опери". В концерті-лекції візьмуть участь солістка радіокомітету А. Шлемінська і артист оперного театру Раінський. Вони виконають ряд арій з опер Моцарта, Бетховена, Вебера, Белліні, Россіні, Маєрбера. В березні відбудеться дві лекції: перша про відомих польських композиторів Карловича і Шимановського — читатиме музредактор облфілармонії А. Ю. Шпак і друга — "Глінка-Даргомижський" — лектор доцент Львівської держконсерваторії А. Новак. В цих лекціях-концертах візьмуть участь артисти: скрипач — Б. Штраухерт і солісти Я. Генерт, Д. Йоха і О. Лозіцька. 