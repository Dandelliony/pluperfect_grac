Ворог мужчин ч. 1.

Жінка, що пірвала 53 разів заручини.
Недалеко Монте Карльо померла перед кількома днями на серцеву недугу 80-літня анґлійка міс Гайсльоп, жінка, яка більше, як 20 літ жила самітно у своїй віллі та з ніким не стрічалася. Після її смерти поліцисти знайшли на її бюрку памятник.
Міс Гайсльоп була дочкою багатого шотландського землевласника і відзначалася небуденною красою. Ще як молоденьку дівчину привіз її батько до Франції та віддав до пансіону. Міс Гайсльоп залюбилася в молодому Французові, який, як виявилося, теж поза нею світу не бачив. Любов трипала кілька літ. Молоді люди рішили побратися, одначе кілька днів перед самим весіллям жених щез. По якомусь часі він прислав десь із кольонїй прощальний лист, в якому оправдував себе та просив вибачення.
Цього удару не могла романтична анґлійка забути ціле життя й вона придумала своєрідну пімсту. А що вона була молода й гарна, то крутила молодим мужчинам голови на право й ліво та доводила флірт до заручин та до самого весілля. Колиж жених ішов уже зі своїми свідками до цивільного уряду, в якому мав відбутися шлюб, міс Гайсльоп уже сиділа в той час в поїзді,, що віз її десь на другий кінець Европи.
За ціле своє життя (очевидно за своїх молодших літ) зірвала вона з 53 женихами в сам день шлюбу. 53 мужчин мусіло пережити те саме, що колись вона пережила за ранньої молодости, коли її покинув жених.
Після гарбуза 53 жениха міс Гайсльоп заспокоїлася. Дома стала тоді відлюдком, її стали називати "божевільною анґлійкою" та "ворогом мужчин". Від того часу, коли вона замешкала в Монте Карльо, ні один мужчина не мав щастя, чи нещастя познайомитися з тою дивною жінкою. Її ненависть до людей збільшувалася з року на рік. Навіть із жіночою прислугою міс Гайсльоп не хотіла стрічатися. Служниця стукала спершу до дверей кімнати, в якій находилася дивачка і міс Гайсльоп виходила на той час до сусідньої кімнати аж заки служниця знову не вийшла.
Старій дивачці послугувала завжди жінка не молодша ніж 50 літ. Служниця не сміла приймати в себе мужчин та не сміла показуватися господині на очі. А що анґлійка добре платила, то добровольниць завжди була багато. 