◦ ◦ ◦ ◦ ◦ ◦ ◦

Львівські письменники їдуть до Києва. В столиці Радянської України — Києві організовано комітет по відзначенню 85-річчя з дня народження великого українського письменника Івана Франка. В склад комітету обрано академіків Павла Тичину, Студинського, Возняка, Щурата і письменника Петра Панча. Для ознайомлення з планом підготовки по відзначенню 85-річчя з дня народження Івана Франка до Києва виїхали письменники Тудор, Васілєвська і Борейша.
Вистава "Наталка Полтавка" в селянському клубі. На початку листопада 1939 року в селі Стрілиськах організовано клуб. При ньому утворено ряд гуртків художньої самодіяльності. Найкраще працює драматичний гурток під керівництвом тов. Білоуса. Він підготував і поставив на сцені свого клубу п'єсу "Наталка Полтавка".
Українське курортне управління разом з київським Інститутом удосконалення лікарів організовує в м. Львові курси підготовки лікарів терапевтів-інтерністів, фтізіаторів, невропатологів, гінекологів і інших спеціальностей для роботи на курортах західних областей УРСР. Строк навчання на курсах 3 місяці. Курсанти одержують стипендію. Лікарі, які бажають поступити на курси, повинні подати заяву до 31 січня в Курортне управління (Львів, вул. Романовича 6). 