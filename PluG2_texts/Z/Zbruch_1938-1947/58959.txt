Підсилення активности

Не хиляйте вниз прапора
А держіть його високо...
Б. Лепкий.
Належимо до націй, в яких інстинкт самозбереження найменше розвинений, а тому й поняття міцної організації, карности та самодисципліни недомагало. Також слід нам нарешті засвоїти собі засаду, що мірилом вартости одиниці і громадянства є лише осяги.
До цього літа вдалося тут по цей бік Сяну і Буга втягнути в одну національну організацію майже всіх по громадянськи думаючих людей, при тому й виконувати намічені пляни тієї організації. І безперечно осяги були, навіть поважні, тому можна було надіятись, що такі початки дадуть якнайкращі наслідки і не лише тут, але й по тому боці, якщо буде звільнений край від большевицької навали. Але сталося інакше. Карність і активність української громади починає тут і там піднепадати, що гірше — цей процес продовжуються, а навіть рівень думки понизується. Найприкріше, що й критерій вартости одиниці щодо її осягів, починає затиратися, і це є небезпечний обяв, який треба б за всяку ціну, спинити, поки ще час — інакше життя, зокрема теперішні події, перейдуть нам понад голови. Ми можемо втратити до решти й кредит у тих, що покладали на нас дещо інакші надії, та які рішають про нашу вартість, від якої залежить наше майбутнє. Не треба також забувати про одну маркантну згадку в книжці Фірера, а саме, що — "займатися справами нежиттєздатних народів є звичайною втратою часу..."
Невесела це дійсність і то тимбільше, що можна би багацько зробити, а ще більше приготовити. Подумати тільки про стягнення, розміщення й використання активної інтелігенції, яка є основою плянової акції взагалі. Не можна ж допустити до того, щоб люди з різних закутків Европи голосилися до праці, а опісля міркували, що Батьківщина не потребує їх.
У нас обурювалися свого часу тим, що деякі одиниці робили інтереси на людській нужді. А що ж це було, як не наслідки тієї суспільної несубординації, невхоплення в карби цих елементів, які і тепер можуть використовувати конюнктуру для себе. Тому не сміє бути в нас одиниці, що стояла би поза рямцями, тимсамим і поза обсягом національної організації. Треба негайно почати перевишкіл інтелігенції і пристосували її до вимог важкої праці для зруйнованої Батьківщини. Треба влити також багато людей усїх правильне русло, спрямувати до тієї праці, на якій визнаються. Адже є на жаль між нами під сучасний мент і такі одиниці, ще й до того фахівці, які замість працювати в своїй ділянці, чи займати відповідні місця — пустилися на т. зв. легкий хліб. Річ ясна ж не з користю для нації, на її шкоду. Тимчасом нам треба приготовити вишкіл безлічи людей — і то негайно — від найнижчих ступнів адміністрації починаючи, далі урядовців пошти, залізниці, лісництва і рільництва, та працівників у купецтві, ремеслі і промислі. Найважніше приготовити все, потрібне для бодай приблизної розвязки аграрного питання. Хліборобство є в нас нетільки фундаментом господарського життя країни, але й нашого життя взагалі. Воно мусить дати нам цілий ряд інтелігенції, якої нам не стає; мусить заповнити державні і комунальні господарства й підприємства, мусить дати купців, ремісників і промисловців. А це може статися тільки при відповідному управильненні сільських господарств, що по суті ними сьогодні не є. Вже тепер повинен повстати рільничий інститут, який опрацював би аграрне питання, що в нас є одночасно і кардинальним.
Кожна ділянка нашого життя вимагає рук і жертвенної, творчої праці. Тільки треба її оформити, викликати відповідний підйом, скоординувати її працівників з одній організації, пустити в рух. Бо коли інші народи мають змогу будувати своє майбутнє жертвами крови, ми мусимо будувати своє життя натугою і снагою творчої праці.
Д-р Г. Стецюк. 