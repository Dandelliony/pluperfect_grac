◦ ◦ ◦ ◦ ◦ ◦ ◦

Американська допомога союзникам
НЬЮ-ЙОРК, 22. (ТАРС). За повідомленням агентства Юнайтед Пресс, голова американського Червоного Хреста Девіс оголосив про надіслання французькому Червоному Хресту 30 млн. франків для подання допомоги 5 млн. бельгійських і французьких біженців. Девіс вказав, що в найближчі дні у Францію буде надіслано ще 25 млн. франків у фонд допомоги біженцям. Далі агентство повідомляє, що тепер американський Червоний Хрест закидує в США для відправки у Францію санітарні автомобілі, хірургічні інструменти і польові госпіталі загальною вартістю в 1 млн. доларів.
Евакуація цивільного населення з Парижа і Гібралтара
НЬЮ-ЙОРК, 22. (ТАРС). Як повідомляє агентство Ассошіейтед Пресс, населення Парижа масами залишає місто і прямує на південь і на захід. Всі поїзди, залізничні станції і автомобільні шляхи забиті тими, що евакуюються.
НЬЮ-ЙОРК, 22. (ТАРС). Як повідомляє агентство Ассошіейтед Пресс, в Гібралтарі почалася евакуація жінок і дітей у французьке Марокко.
Англо-італьянські відносини
ЛОНДОН, 22. (ТАРС). Як передає агентство Рейтер, вчора в Рим виїхав голова англійської делегації і в англо-італьянському мішаному комітеті Грін, який відновить переговори з італьянським урядом.
Англо-італьянський мішаний комітет був створений після війни для забезпечення швидкого розв'язання економічних питань, в яких зацікавлені обидва уряди.
"Ресто Дель Карліно" про позицію Італії
РИМ, 21. (ТАРС). Газета "Ресто дель Карліно" від 19 травня пише: "Кінцева перемога зустріне Італію об'єднаною з Німеччиною для досягнення цілей, намічених Муссоліні з Гітлером, як до, так і після Бреннера. Наша година близька".
Розпорядження французського уряду
НЬЮ-ЙОРК, 22. (ТАРС). Як повідомляє агентство Інтернейшенел Ньюс Сервіс, французський уряд запропонував всім французським підданим, що проживають у Белграді, відправитись у Сірію для вступу в французську армію.
Від'їзд американських кореспондентів при англійській експедиційній армії
НЬЮ-ЙОРК, 21. (ТАРС). Як повідомляє агентство Ассошіейтед Пресс з Лондона, американські кореспонденти, які супроводжували англійські експедиційні війська в Бельгії, повернулися в Лондон.
Американська радіомовна компанія "Мюшуал Бродкестінг Компані" повідомляє, що, за одержаними нею відомостями, англійський уряд запропонував американським кореспондентам повернутися в Лондон.
Агентство Ассошіейтед Пресс відмічає, що це повідомлення, очевидно, свідчить про дуже неміцну позицію англійських військ у Бельгії в зв'язку з німецьким наступом у напрямі до побережжя.
Муссоліні прийняв генерала фон Епп
НЬЮ-ЙОРК, 21. (ТАРС). За повідомленням агентства Юнайтед Пресс з Риму, Муссоліні прийняв голову "Всенімецького Колоніального Союзу" генерала фон Епп. Агентство відмічає, що під час цієї розмови був присутній міністр італьянської Африки Теруці. 