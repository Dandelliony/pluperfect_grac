◦ ◦ ◦ ◦ ◦

Британська адміраліція подає факт затоплення британського корабля "Ботанік".
Міністерство фльоти ЗДА признає, що на Караїмському морі сторпедовано і затоплено корабель "Акація".
Міністерство фльоти ЗДА признає, що коло побереж Атлянтійського океану затоплено 23. ц. м. торг. корабель, 6.000 рбт.
Новоіменований британський міністр для справ летунства полк. Левлін звернувся з закликом до англійських фабрик літаків, щоб піднесли продукцію. Цей заклик говорить сам за себе про ситуацію британського зброєневого промислу.
Підчас дискусії консерватистів, британський прем'єр Черчіль на заяву одного члена палати льордів, що Англія втратила від початку війни з Японією 1,2 міл. квадр. миль простору, дав короткий перегляд полій, чим не міг пояснити поразки.
Німецький амбасадор в Анкарі, фон Папен прибув до Берліна. Німецька сторона стежить розвиток подій у Туреччині, особливо враження, викликане большевизацією Ірану. Туреччина розуміє чимраз краще, що Англія всюди подається перед совєтськими вимогами.
Президент Куби Баптіста видав розпорядок затемнювати побережжя. Крім того зарядив реєстрацію мужчин від 19 до 25 року життя.
Колишній японський посол у Віші, Кен Гарада іменований японським послом у Ватикані.
27 березня підписали в Анкарі турецько-болгарськнй торговельний договір.
Словацький міністр оборони, генерал Чатльош, перебував зі своїм шефом штабу у відвідинах в столиці Німеччини. Він відвідав також частини війська. Це діялось у часі від 26-28 березня 1942 р.
"Домей" повідомляє з Сейгону, що після зайняття Андаманських островів японськими військами, британський губернатор на Цейльоні видав у середу такий наказ до населення: "Теперішнє положення у східній Азії не дає оптимістичних перспектив. Мешканці Цейльону мусять з армією негайно працювати над докінченням оборонних укріплень острова".
Державна рада Цейльону відкинула англійський внесок, щоб завести там обов'язок загальної військової служби. Державна рада цієї великої англійської кольонії складається з 61 осіб, з яких 11 є англійцями, а 50 походить із виборів з-посеред місцевого населення. — За загальною військовою службою голосувало тільки 17 осіб. Це становище цейльонців до справ, коли японці є вже на водах Бенгальського заливу, вказує найкраще на настрої широких верств населення Цейльону.
У вівторок обнижено курс чункінських банкнотів о 33% в порівнанні з нанкінськими банкнотами. В останніх днях курс чункінського доляра впав був навіть о 40 процент. Після цього офіціяльного ствердження рівняються тепер 77 нанкінських доларів сотні чункінських долярів. В цьому ствердженні відзеркалюється ціла валютова ситуація в центральному Китаю.
Міністерство комунікації повідомляє за вістками Домеї, що поштова служба між японськими мешканцями Філіппінів і Маляїв привернена знову від п'ятниці. Привернення поштової служби з іншими зайнятими територіями на півдні має наступити небаром.
Учора була нова повітряна атака японських літаків на Коррідор. Ворогові спричинено великі втрати.
У Північній Австралії проголошено виїмковий воєнний стан.
У Бірмі японці зайняли Тунго. З цієї місцевості продовж одної години японці можуть бути у Пагані і Сінго, де є великі зложжя нафти. 