◦ ◦ ◦ ◦ ◦ ◦ ◦

Ліґа Націй втікає зі Швайцарії
Італійська преса повідомляє, що персонал женевської Ліґи Націй в поспіху виїхав зі Швайцарії. Ще у вівторок ґенеральний секретар Ліґи заявив, що Ліґа без огляду на обставини залишиться в Женеві. Одначе останній розвиток подій викликав такий переполох, що персонал усіх міжнародних орґанізацій, що належали до Ліґи, почав пакувати валізи. Архіви Ліґи вивезли до одного міста в середущій Франції.
Положення Франції дуже грізне
ЖЕНЕВА, 17.5. — В понеділок пополудні, а саме між год. 15.35 і 15.50 радив у Пакі француський кабінет. Премієр Поль Рейно в короткій промові заявив, що положення Франції грізне, як ніколи досі. Тому треба зібрати всі сили, щоби встоятися в боротьбі. Дальше Рейо накликував усіх послів забути старі партійні спори і заявився проти переведення дискусії. Після вшанування хоробрости француських вояків президетом кабінету Еріо, кабінет закінчив своє засідання.
Меморіял през. Рузвельта до Мусолінія
РИМ, 17. 5. — Американський амбасадор в Римі Віоіям Філіпе вручив італійському міністрові закордонних справ ґр. Чіяно меморіял американського президента Рузвельта до Мусолінія. Ґр. Чіяно передав меморіял у четвер 16. травня ц. р. Мусолінієві. Американська преса запевняє, що президент Рузвельт звернувся в тому меморіялі до Мусолінія з покликом, щоб Італія задержала невтральність і не вмішувалася в війну.
Італійський уряд не зайняв досі до меморіялу ніякого становища. Італійська преса злегковажила собі зовсім цілу ту справу.
Німецькі війська в столиці Голяндії
БЕРЛІН, 16. 5. — Начальна команда німецької армії подає: В середу в 11. год. начальний командант німецьких військ і начальний командант голяндської армії та фльоти підписали капітуляційну умову.
АМСТЕРДАМ, 16. 5. — Голяндське радіо Гільверзум подало в середу в полудне, що німецькі війська увійшли в середу рано в год. 5,30 в голяндську столицю Гаґу.
Продовження лінії Мажіно проломане
Кватира начального вожда, 15. 5. — Начальна команда німецької армії повідомляє: Укріплена Голяндія супроти безнадійних змагань із непереможним наступом німецьких сухопутніх і повітряних військ — зложила зброю. В Бельґії німецькі дивізії осягнули в гострому наступі за уступаючим ворогом становища Діль. Між Намюр і Жіве здобуто на широкому фронті перехід через Мас. Протинаступ французів з допомогою панцирної зброї на західньому березі ріки відбито. Німецькі ескадри боєвих і бомбових літаків прийняли в тому бою участь знищивши велике число панцирних возів, повзів і авт. Біля переходу через ріку Мас в околицях Седану, в найтіснішій співпраці з летунством проломано французький оборонний вал, лінію Мажіно в її північно-західньому продовженні. Також тут заломився француський протинаступ з величезними втратами. В наступі на саарському фронті поручник одного піхотного полку, Ганс Шене, визначився разом зі своїм відділом очайдушною відвагою при добуванні одної важної ворожої позиції на полудні від Пірмазен.
Головним завданням німецьких летунських дій у вчорашньому дні було, в наступі за уступаючими частинами ворога, нищити його транспортові дороги й залізничні двірці. Противник намагався перешкодити німецьким боєвим діям сильними летунськими ескадрами. Їх відбито з великими втратами для ворога без ніякого обмеження свободи наших акцій у повітрі.
Зістрілено тільки в одному місці понад 76 бритійських і французьких, боєвих і мисливських літаків. Підсумки ворожих втрат з 14. 5. обіймають понад 200 літаків, з чого 170 зістрілено в повітряних боях, 17 протилетунською артилєрією, решту знищено на землі, 35 власних літаків не вернулося до своїх баз.
Стежні літаки біля голяндських берегів мали великі осяги. Бомби знищили 2 кружляки і один контрторпедовець, важко ушкодили один дальший кружляк, знищили один торговельний корабель 29.000 тон містоти і два транспортові кораблі.
Оборонні бої в Нарвіку тривають дальше. 