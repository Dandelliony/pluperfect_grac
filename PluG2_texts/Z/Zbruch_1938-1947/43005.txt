◦ ◦ ◦ ◦ ◦ ◦ ◦

Загальні збори "Союзу українців Німеччини" (С. У. Н.) У Відні відбудуться 9. листопада ц. р. у салі Української Домівки при вул. Банкґассе ч. 1, з таким порядком нарад: 1) Відкриття зборів; 2) звіт Провідника; 3) звіт Ревізорів; 4) проголошення Провідника Тов.; б) Покликання Прибічної Ради; 6) Устійнення висоти річної вкладки; 7) запити й завваги на майбутнє: 8) закриття Загальних Зборів. Звертаємо увагу, що Загальні Збори пічнуться точно в 20. год. Вступ на салю дозволений лише членам. Прохаємо вирівнати залеглі членські вкладки. Д-р О. Тарновецький; Провідник.
Сумна подія в Тишківцях. В 1938 р. поляки зруйнували прастару, чудової архитектури, деревляну церковцю на "Дубині", передмісті містечка Тишівці, нині заміського повіту. Парохіяни здобулися на грошеві засоби, збудували огорожу й гарний бетоновий хрест-памятник на місці колишнього престолу. Дня 21. вересня, в день Пречистої, мало відбутися освячення цього хреста. Але впливова у волості й повіті полька зробила те, що було змобілізовано жидів, які поламали й порозкидали огорожу, а самий крест розбили на кусники. Начальник повіту, прибувши в Тишівці, пообіцяв, що огорожа й хрест будуть наново збудовані на державний кошт. Покищо спричинники цього страшного злочину й зневаження хреста не покарані.
Приватні українські школи в Холмському повіті. Народне шкільництво в холмському повіті ще неналаднане. 169 учительських етатів не вистарчає для обслуження всіх українських дітей. Тому УДК в Холмі вирішив заснувати й взяти на своє утримання 15 приватних українських шкіл у тих селах, у яких число дітей менше шкільної норми. Одночасно Реферат Культ. Праці дбає про заснування бодай одної семиклясової школи в кожній волості. На перешкоді до унормування шкільництва недостача учителів. — Некваліфікованих позвільнювано, а кваліфікованих нема. "Заточенці" здебільша елємент зденаціоналізований і вважає матеріяльні умовини праці тут за неприємливі.
"Кооперативи Здоровля" — повстають на Лемківщині. Лемківський Союз Українських Кооператив у Сяноці вирішив покрити Лемківщину сіткою "К. З." Ці кооперативи будуть займатися і лікуваням населення і охороною (профіляктичною) його здоровля. Перша така кооператива повстане в районі Змийгороду, з осідком лікаря в Крампній. Тепер пошукують відповідного лікаря-суспільника для цієї першої на наших землях у Ґенеральному Ґубернаторстві "Кооперативи Здоровля", який би своєю працею заохотив українське громадянство до дальшого розвитку здоровно-кооперативної ідеї на наших теренах. Сподіємось, що ініціятива Лемківського Союзу, Кооператив найде повну підтримку нашого громадянства, особливо наших лікарських кругів, та заохотить інші українські кооперативи та орґанізації піти за прикладом лемківської кооперації. 