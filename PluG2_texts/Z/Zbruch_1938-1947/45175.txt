◦ ◦ ◦ ◦ ◦ ◦ ◦

Виступ Телекі
БУДАПЕШТ, 7. (ТАРС). На останньому засіданні угорського парламенту з великою заключною промовою виступив прем'єр-міністр Телекі, який особливо зупинився на ревізіоністських прагненнях Румунії. Телекі протестував проти виступу румунських політичних діячів, обвинувачуючи їх в порушенні рішень Віденського арбітражу.
Ми говоримо це, — сказав Телекі, — спокійно, проте рішуче, бо не можемо терпіти, щоб внутрішній хаос в Румунії усували при допомозі розпалювання ненависті до Угорщини.
Угорська преса широко коментує виступ Телекі, газета "Уймадь-яршаг" називає його "попередженням по адресу Румунії".
Становище у Франції
НЬЮ-ЙОРК, 7. (ТАРС). Газета "Крісчен сайєнс монітор" описує становище у Франції. Широкі верстви населення в Віші, Марселі, Ліоні туляться в перенаселених приміщеннях, терплячи недостачу в продуктах харчування. Сахарин замінює цукор, вершкове масло зовсім зникло, м'ясо трудно дістати, хліб випікається дуже поганої якості, мила майже нема.
Навіть за офіціальними відомостями, торгівля між окупованою і неокупованою Францією становить всього 50 тисяч доларів у місяць.
Ув'язнення професора Ланжевена в парижську тюрму
НЬЮ-ЙОРК, 6. (ТАРС). За повідомленням газети "Нью-Йорк таймс", французський вчений професор Ланжевен ув'язнений в тюрму в Парижі.
Концентрація японських військ на острові Хайнань
ЧУНЦІН, 7. (ТАРС). За китайськими даними, японці сконцентрували на острові Хайнань дві стрілкові дивізії, одну мішану бригаду, частини морської піхоти і більше 200 воєнних літаків.
Введена недавно в Швейцарії тимчасова карткова система на продовольство і одяг оголошена постійною. З першого грудня введені нові обмеження норм видачі продуктів.
В Коложварі (Угорщина) гостро відчувається недостача картоплі і пшениці.
За декретом румунського уряду всі морські і річкові судна, які належать євреям, переходять у власність держави.
На кінець грудня в Італію повернуться 52.000 італьянських сільськогосподарських робітників, які працювали 7 місяців в Німеччині.
З початку війни Англія одержала з США 2500 американських літаків усіх типів, з них майже половину навчальних.
Уряд США надає в розпорядження Англії 150 американських торгових суден для задоволення невідкладних потреб Англії.
Починаючи з серпня загальна тривалість повітряних тривог в Лондоні становить 1056 годин. 