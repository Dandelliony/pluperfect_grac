◦ ◦ ◦ ◦

В Чікаго (Америка) існує від пів року комуністична школа агітаторів, яка має коло 3.500 учнів.   В Цетинії (Чорногора) виголосив через радіо промову предсідник чорногорського національного управління Люба Вульсановіч. Він закликав чорногорців, щоб вони об'єдналися коло цього управління.   Шведський король Ґустав заявив у престольній промові при відкриттю сесії парляменту, що Швеція зможе й на дальше зберегти мир.   В Туреччині уступив шеф генерального штабу ген. Чак Мак, його місце зайняв ген. Касім Орбай.   В Альжирі пічнеться незабаром великий політичний процес проти 287 осіб. Перед судом стануть між іншими, колишній французький премієр Флянден, кол. ген.-губернатор Альжиру Пейрутон, кол. ген.-губернатор французької Західної Африки Боасон та кол. міністер летунства уряду у Віші ген. Бержере.   Обов'язок праці, що його має установити у Злучених Державах Північної Америки Рузвельт, це для 5 і пів міліонів муринів означає поворот до невільництва. Таке заявив керівник Муринської Національної Ради Бровн.   Черчіль зустрівся з генералом де Ґоллем у Маракеч (Франц. Марокко).   У Франції було в 1943 р. 7.449 вбитих і 14.656 поранених англо-американськими бомбами.   Англо-американці приготовляють міжнародний добровольчій курінь до боротьби в Південній Італії.   Американці перебрали від англійців управу залізниці, що лучить Тегеран з Перським заливом. Вони обмежили дуже пасажирський рух цивільних осіб.   У Білгороді (Сербія) відкрили наново університет, на який вписалося понад 7 тисяч студентів.   "Об'єднання для політичного виховання". Так хочуть назвати американські комуністи свою партію, щоб замаскувати її перед загалом.   У Тегерані зложив вірчі грамоти перському шахові новий совєтський посол Константин Михайлов, який виступив у новому однострою совєтських дипломатів. Його товариші були в білих краватках і циліндрах.   Єгипетський уряд призначив дотеперішнього свого амбасадора в Анкарі Могамеда Керіма Абдульрагіма першим послом у Москві.   Міністер війни Стімзон оцінив втрати п'ятої північно-американської армії від висадки в Італії на кругло 18.000 людей. При цьому заявив він, що "немає ніяких вказівок на те, щоб німецький спротив зменшився".   Біля Трапезунту затонув внаслідок хуртовини турецький моторовий вітрильник, при чому пропало 9 моряків.   Після 4-ох років війни не можемо спостерегти ні найменших наслідків нашої політичної агітації в Німеччині — заявив чільний консервативний тижневик Англії "Спектатор".   Від початку війни до 30-го вересня м. р. покликано до американського війська разом 869.301 канадійців. Таке подала урядова статистична служба в Оттаві.   З Каїру повідомляють, що заразливі хвороби далі поширюються в Італії з причини браку ліків.   Завалився найбільший міст Південної Америки. Найбільший міст Південної Америки, що в стейті Ріо Гранде Досул вів через Ріо до Сантао, завалився. При цьому було багато вбитих і ранених.   Рідна земля 