Наша спільна радість. — Палкий привіт вільній Латвії, Литві і Естонії!

Наша спільна радість
Дружно зібралися на мітинг робітники і службовці Львівської кондитерської фабрики "Більшовик".
Перший виступає секретар парторганізації фабрики тов. Барабаш.
— Литовський, латвійський і естонський народи, — говорить він, — заявили свою непохитну волю жити в єдиній сім'ї народів Радянського Союзу, усвідомивши, що тільки в країні соціалізму вони можуть здійснити одвічну мрію про щасливе життя без капіталістів і поміщиків, про свою державну незалежність.
Ми від всього серця вітаємо нові радянські республіки! Ваша історична перемога є нова блискуча перемога справи комунізму.
Виступає робітник тов. Мартінішин.
— Близько року тому, — заявив він, — ми страждали в неволі польської шляхти. Тепер вільно працюємо на себе, підносило свій добробут і культуру. Віднині і ви, робітники та селяни Литви, Латвії і Естонії, будете крокувати по широкому шляху до вершин людського щастя.
— Пригадуємо, — починає промову робітниця упаковочного цеху тов. Занд, — як у свій час панська Польща готувалася напасти на Литву. Але Радянський Союз перешкодив цьому. І сьогодні, коли палає пожежа другої імперіалістичної війни, наша могутня країна не допустила до того, щоб народи Прибалтики були втягнуті у кровопролитну бійню. Хай живе мудра сталінська політика миру!
Гаряче вітали вільних латвійських, литовських і естонських трудящих промовці тт. Cеккен, Рімен, Вовко, Гіберштейн. Вони закликали весь робітничий колектив фабрики підносити продуктивність праці, щоб ще більше зміцнювалась наша батьківщина — надія і гордість трудящих всього світу.
Під бурхливі оплески зачитується привітальна телеграма секретарю Центрального Комітету Комуністичної партії Латвії тов. Спуре.
"Поздоровляємо Комуністичну партію Латвії з історичною перемогою, — говориться в резолюції. — Боротьба, яку ви провадили на протязі довгих років, увінчалась блискучим успіхом. Тепер Латвія, Литва і Естонія назавжди радянські, вільні і незалежні республіки".
Лунають вигуки: "Хай живуть вільні народи Латвії, Литви і Естонії"!, "Хай живе героічна Червона Армія"!, "Хай живе вождь трудящих всього світу товариш Сталін" Палкий привіт вільній Латвії, Литві і Естонії!
Бурхливими оплесками зустріли робітники газового заводу звістку про великі історичні події, — про вступ до радянської сім'ї народів Латвії, Литви і Естонії.
В своєму виступі на мітингу молодий робітник — допризовник тов. Кублєвський говорить:
— Ми, трудящі, визволені від панського рабства, щиро вітаємо народи Латвії, Литви і Естонії, їх силу і єдність. Вони довгі роки несли на собі ярмо капіталістів-експлуататорів. За тяжкі роки трудящі цих країн все більше набирали сили, щоб раз назавжди звільнитися від цього ярма, від плутократів, що керували державою, що утворювали військові змови проти нашої батьківщини.
Ніколи не повернеться капіталістичний лад до цих країн.
Виступають на мітингу комсомолка тов. Шафранська, стахановець тов. Борович, тов. Міщенко і багато інших.
Начальник абонентного цеху Дойтер в своїй промові розповів, як щороку збільшувались лави безробітних, про тяжку працю та життя трьох держав, які тепер стали радянським.
Мітинг одностайно схвалив резолюцію, в якій робітники зобов'язались ще і ще краще працювати, зміцнювати велику непереможну країну Рад.
В привітальній телеграмі секретарю ЦК Комуністичної партії Латвії тов. Спуре, говориться: "Разом з народами Латвії, Литви та Естонії поділяємо нашу радість і вітаємо блискучі перемоги латвійського, литовського і естонського народів. 20 років трудящі колишньої Західної України були під ярмом польської влада поміщиків та капіталістів. Не було меж наших страждань. Сльози, горе і стогін лунали навкруги.
Зараз ми — вільні громадяни Радянського Союзу. Ми знаємо, що й перед вами відкрився чудовні шлях, озорений Сталінською Конституцією". 