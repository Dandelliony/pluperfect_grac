◦ ◦ ◦ ◦

Бритійська інформаційна служба повідомляє з Ню-Йорку, що бритійський премієр Черчіль прибув до Канади.   Між німецьким і шведським урядами прийшло до порозуміння, на основі якого припинили перевіз воєнного матеріялу через Швецію та переїзд німецьких вояків, що ідуть на відпустки.   Уступив недавно створений у Лондоні югослав'янський еміграційний комітет. Новий комітет буде складатися правдоподібно із "цивільних урядовців".   В Англії так знищили ліси, що тепер, як подає "Таймс", виготовляють 50-тирічний плян, щоб вирівняти спустошення лісів.   Літвінов оголосив, що Совєти мають плян створити арабський союз під безпосередньою контролем і проводом Совєтського Союзу.   Амбасадор ЗДА в Москві, адмірал Стендлей, тільки чотири дні оглядав збройові заводи на Уралі та вернувся скоро назад у Москву.   Бразильський уряд притягає до військової служби річники 1920 і 1921.   Від 1. січня до 31. липня ц. р. тільки німецькі підводні човни затопили ворожих кораблів на 3 міліони 100 тисяч регістрових брутто тон.   Рідна земля 