◦ ◦ ◦ ◦ ◦ ◦ ◦ ◦ ◦ ◦

По широкому світі.
Латвійська рада міністрів видала поодиноким ресортам інструкції у звязку з теперішньою ситуацією, але рішила не вживати ніяких надзвичайних засобів.
Ґданський сенат заборонив вивозити дерево польської спілки "Паґед" та диспонувати ним.
Польський пенклюб оголосив відозву до письменників світу у справі теперішньої аґресивної постави Німеччини. Подібну відозву оголосив союз польських католицьких письменників та журналістів.
Новий японський уряд мабуть наладнав співпрацю з Анґлією, Францією та Америкою.
Французька влада починає в середу евакуацію дітей та шкіл з Парижа.
Югославянські журналісти покинули Берлін.
Норвеґія відступила від стерлінґового бльоку, подібно як Швеція та Фінляндія.
Італійські часописи виходитимуть лиш на 6-ох сторінках.
Французький премієр Далядіє відбув розмову з ґен. Ґамлєном.
У Швайцарії піддано військовим судам більшу частину установ публичного вжитку, залізницю, пошту, телєґраф, шпиталі.
Американський міністр скарбу Морґентав нечайно відїхав до Америки з Норвеґії, де провів відпустку. По нього приїхав спеціяльно воєнний корабель.
Мадярська поліція арештувала 66-ох націонал-соціялістів, що намагались уладити маніфестацію.
У Швеції будують протилетунські схоронища та розділюють ґазові маски. Часописи закликуютъ населення щадити пливке паливо.
Данський уряд заборонив вивіз деяких тканин, лякерів, барвників, дроту, каблю, товщів, кави, чаю, рижу, корінних товарів і ін.
Скандинавські міністри закордонних справ відложили конференцію на кілька днів.
Бельґійський король заборонив вивозити з Бельґії збіжжя, какао, какаове масло, юту, самоходи, мотоциклі, ровери, акумулятори, опони, скіри, мідь, кавчук і т. ін.
Канадійці масово зголошуються до армії як добровольці.
Голяндський уряд заборонив експорт нафти і нафтових продуктів.
Новоіменований хорватський бан Іван Ґубачіч зложив присягу.
У голяндській Індії влада видала низку оборонних постанов.
В Німеччині відкликано всі самоходові та мотоциклеві перегони з огляду на недостачу бензини. 