◦ ◦ ◦ ◦ ◦

Миколаївська вистава. Сьогодні, 21 грудня, Театр для дітей і молоді при Краєвому Інституті Української Народної Творчості у Львові, вул. Францішканська ч. 7 виставить ще раз п'єсу Ів. Керницького "Св. Миколай з нами" в год. 13-ій.
Концерт "Просвіти". Сьогодні, 21 грудня, в год. 12.30 у залі Львівського Оперного Театру святочний концерт "Просвіти" знагоди її роковин. У програмі концерту виступи хору та капелі бандуристів, декламації та вистава "Купальської справи" Старицького-Кудрика у виконанні Українського Театру.
Зимові ферії в українських школах.  На основі розпорядку Головного Відділу Навчання у Кракові з 29 листопада 1941 р., зимові ферії в школах із українською мовою навчання триватимуть від 6-го січня до 20-го січня 1942 р. включно.
Малярська вистава. Сьогодні, 21 грудня, в год 12-ІЙ вполудне відкриття вистави "Спілки Українських Образотворчих Мистців" у приміщенні Спілки, Марійська пл. 9, І. п.
Купці організуються. Українські купці у Львові по дворічній перерві під час большевицького панування зорганізувались наново. Дотеперішній час посвятили вони на організацію своїх підприємств чи крамниць. Деякі крамниці вже віддавна нормально працюють. Тепер Союз Купців і Промисловців переходить у заряд Українського Краєвого Комітету. Сьогодні, в неділю, 21 грудня, відбудуться в домівці Українського Краєвого Комітету, вул. Паркова (давніше Міцкевича) ч. 10, партер, збори всіх українських купців, промисловців і гастрономів о год. 10-ій ранку.
Найдені предмети. Список найдених предметів у Львівських Міських Трамваях від дня 11-го до 18-го грудня 1941 р. 11. XII: течка, рукавички, кальош, пулярес, рукавичка, торба. рукавички; 12. XII: пулярес, течка, течка: 13. XII: рукавичка; 14. XII: цвікер, рукавичка, течка; 15. XII: рукавичка, кальош, зарукавок, ключ: 16. XII: рукавичка, легітимація; 17. XII: пулярес, окуляри, пулярес, кальош; 18. ХІІ: течка, зарукавок, торбинка.
Пересторога. По наших установах ходить молода жінка, що виманює від громадян різні суми у формі позички, якої не звертає. Перестерігаємо громадян перед нею і їй подібними. 