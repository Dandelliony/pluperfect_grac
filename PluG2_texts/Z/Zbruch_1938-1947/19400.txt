Припинили діяльність двох читалень "Просвіти".

Якимчиці, пов. Рудки
На днях дістав виділ читальні "Просвіти" в Якимчицях оречення повітового староства в Рудках з дня 14.II.1939, яке, покликуючись на ст 16. розпор. Президента Р. П. з 27.X.1932 закону про товариства, припинило діяльність згаданої читальні з уваги на порядок, спокій і публ. безпеку з тим, що повище рішення негайно викональне.
У звязку з цим постерунковий держ. поліції з Комарна п. Маєвський замкнув льокаль читальні на колодку і заборонив вступ усім до нього, хоч громадяни йому вияснювали, що в тому льокалі поміщені також інші українські установи Якимчиць, як: кружок "Р. Ш.", кружок "Сільського Господаря" і "Сокіл".
Проти цього оречення повіт. староства в Рудках вніс виділ читальні "Просвіти" в Якимчицях відклик до Воєвідського Уряду у Львові. Крім того в цій справі інтервеніює також у Воєвідськім Уряді у Львові Головний Виділ Т-ва "Просвіта" у Львові.
Бартатів, пов. Городок.
Староство в Городку рішенням з 18.II. припинило в діяльності читальню "Просвіти" в Бартатові та назначило куратора майна Товариства. Як причину цього зарядження староство подає напад членів читальні "Просвіти" на членів "Стшельца". У звязку з тими подіями в Бартатові арештовано 5 українців і відставлено їх до Городка. Між арештованими за бійку зі стшельцямя є також Олекса Мерцала з Бартатова, хоча він навіть не був того дня у Бартатові. Треба надіятися, що судова розправа прояснить багато дечого з бартатівської історії. 