◦ ◦ ◦ ◦

Панахида за Тараса Шевченка. В неділю, 14-го ц. м. відправлено панахиду за душу Тараса Шевченка в Преображенській церкві у Львові. Панахиду відправив о. д-р Костельник при співучасти оо.: П. Хомина, П. Козицького і В. Кучабського. Співав мужеський хор "Сурма" під дир. О. Плешкевича. На панахиді було багато українського громадянства. Того ж дня, пополудні відправлено панахиду за Т. Шевченка у православній церкві. І на цій панахиді зібралося дуже багато громадянства так що мала церква не могла помістити всіх людей, які виповнили церковне подвіря. Так громадяни Львова хоч скромно, але щиро відзначили свою пошану до Великого Ґенія.
Від 21. березня до 27. березня затемнюємо вікна. Початок: 19.00 година; кінець: 5.00 година. Летунський алярм: 3-хвилинний переривний звук сирен і гучномовців. Відкликання: 2-хвилинний довготривалий звук сирен і гучномовців.
Дня 14-го березня закрито виставу Спілки Українських Образотворчих Мистців.
У Літературно-Мистецькому Клюбі у Львові відбувся дня 17-го березня реферат проф. д-ра Ю. Полянського п. н. "Чорне море і його довкілля".
Звізка дерева. Цілу зиму аж до половини березня відбувається в окрузі Рава Руська звізка дерева з місцевих лісів. Ціла звізка охоплює 90 000 м3. Власники коней одержують за свою працю 1 кг вівса денно для коней, заплату пропорціонально до дороги й скількости привезеного дерева, а поруч того рівні премії, що складаються з предметів, які належать до найважніших артикулів хліборобського й домашнього господарства, а саме залізо, нафту, свічки й черевики з деревяними сподами.
Висвітлювання пропагандивних фільмів. В днях 21, 22, 23 лютого ц. р. висвітлювано у Камянці Струмиловій у звязку з пропагандою збільшення хліборобської продукції пропагандивні фільми. Фільми оглянуло населення всього повіту, яке прибуло на вистави зорганізовано. Фільми викликали заінтересування і є, як можна зараз ствердити, добрим засобом пропаганди серед нашого населення за збільшення врожаю.
Хто одержує штучну вощину? Для раціонального ведення пасічництва необхідна є штучна вощина. В Галичині є лиш одна велика фабрика вощини ("Рій" — Львів, Лянгегассе 10), яка має всяке відповідне устаткування й спеціяльний паровий котел до відчищуваня воску. У минулому році перероблено в цілій Галичині около 5 тис. кг воску, у ц. р. переробиться около 10 тис. кг воску на штучну вощину. Львівська вирібня працює під доглядом Пасічничого Союзу. Штучну вощину одержується лиш за віск, доставлений пасічником до фабрики. За перерібку числиться 25% ціни воску. 