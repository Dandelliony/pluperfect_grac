◦ ◦ ◦ ◦ ◦ ◦ ◦

Війна Англії і Німеччини
Німецькі повідомлення. БЕРЛІН, 14. (ТАРС), Німецьке інформаційне бюро повідомляє, що німецькі літаки бомбардували вчора Лондон і Південну Англію. Бомбардування зазнали заводи і залізничні споруди на всьому побережжі. Англійські винищувачі намагались перешкодити бомбардуванню і атакувати німецькі винищувачі. При цьому був збитий англійський винищувач. Два інших літаки тяжко пошкоджені. Один німецький літак не повернувся на свою базу.
Вчора ввечері англійські літаки намагались зробити наліт на Берлін. Проте в наслідок сильного зенітного вогню їм не вдалось прорватися через загороджувальну зону до міста. Свій вантаж бомб вони скинули за межею міста на населені передмістя. Виникло кілька пожеж, які вдалося швидко погасити. Крім цього, ніякої іншої шкоди заподіяно не буде.
В минулу ніч, не зважаючи на несприятливу погоду, німецькі літаки продовжували нальоти на Лондон. Особливо серйозні пошкодження заподіяні залізничним спорудам в північно-західній містині міста. Сильні вибухи відбулись у Вест—Індських доках і інших частинах Лондона. Посиленого бомбардування зазнали Ліверпуль і Ковентрі, а також деякі пункти на побережжі Ла-Манша. Протягом сьогоднішнього дня німецькі літаки бомбардували багато воєнних об'єктів в Лондоні і Південній Англії.
Зведення німецького командування. БЕРЛІН, 14. (ТАРС). Німецьке інформаційне бюро передає зведення командування німецької армії: один німецький підводний човен потопив 5 озброєних торгових пароплавів противника загальним тоннажем в 28.840 тонн. Не зважаючи на несприятливу погоду, великі з’єднання німецької авіації продовжували в ніч на 13 листопада нальоти на територію Англії. Численні пожежі і вибухи відмічені на залізничних спорудах північно-західної частини Лондона, у Вест-індських доках і інших воєнних об'єктах міста. Успішно бомбардовані також Ліверпуль і Ковентрі. Вчора німецькі бомбардувальники атакували Лондон і інші воєнні об'єкти в Південній і Центральній Англії і скинули бомби головним чином на аеродроми і залізничні споруди, і також на воєнний завод коло Бірмінгама. На морі коло мису Кінарда проведено два успішних нальоти на караван ворожих суден. Потоплені торгове судно в 6 тис. тонн, вантажне судно в 8 тис. тонн. В 360 км. на захід від Ірландії німецький бомбардувальник потопив англійське вантажне судно тоннажем в 6 тис. тонн.
Нічні нальоти англійської авіації на територію Німеччини не дали істотних результатів.
Вчора в повітряному бою противник втратив дві літати. Три німецьких літаки пропали без вісти.
Італьянське зведення
РИМ, 14. (ТАРС). Італійське командування повідомляє: "В зоні Калібакі при участі авіації було відбито кілька атак противника. Наші літаки робили нальоти на війська противника в зоні озера Пресца, бомбардували аеропорт Папас, Аргостолі і Превеза, де вражені воєнні об'єкти, і піддали кулеметному обстрілові колони противника. Грецька авіація бомбардувала Валону, де є 6 убитих і 30 поранених.
В центральному районі Середземного моря збито 3 літаки противника, в східній частині — два.
Наші літаки-торпедоносці зробили в східній частині Середземного моря наліт на караван суден противника і торпедували два пароплави, один з яких затонув. Друге повітряне з’єднання зробило минулої ночі наліт на морську базу в Александрії (Єгіпет), де були скинуті бомби на ворожий крейсер, що знаходився в порту. На аеродромі Маатен Багуш з результаті бомбардування згорів один літак противника, три інших серйозно пошкоджені. Всі наші літаки, які брали участь в цих операціях, повернулись на свої бази. Авіація противника бомбардувала Бардію, Дерна і Бенгазі. Шкода незначна.
В Східній Африці противник зробив вчора безуспішний артилерійський обстріл наших позицій коло Галлабата.
Літаки противника зробили нальоти в Італії на Кротоне, де бомби упали в море, а також на Таранто, де є троє збитих і 2 поранених; пошкоджені жилі будинки".
Зведення верховного командування грецької армії
АФІНИ, 14. (ТАРС). Верховне командування грецької армії повідомляв, що вчора грецькі літаки бомбардували аеродроми Корчі, знищивши на землі велику кількість літаків противника. Бомбардуванню були піддані також скупчення ворожих військ.
Авіація противника провела всередині країни нальоти на міста і села, які не мають ніякого воєнного значення. Є кілька убитих і поранених.
В результаті успішного наступу в районі гір Пінд грецькими військами зайняті нові висоти на албанській території.
Авіація противника бомбардувала Аргостоліон, на острові Кефаллінія, де є деяка кількість жертв. Нальоту зазнали також острів Лефкас і два села в Пелопоннесі. Жертв і руйнувань немає.
Повідомлення з Любоїни і Нью-Йорка
ЛЮБОЇНА (на югославському кордоні), 14. (ТАРС). Після сильної гарматної перестрілки, що мала місце 12 листопада, і після нальотів італьянських бомбардувальників на грецькі позиції вчора знову настало затишшя. Греки відійшли на позиції, що знаходяться недалеко від греко-албанського кордону. Італьянські літаки продовжують бомбардувати міст Лулоперозо, який зв'язує озера велике і мале Преспа, щоб перешкодити постачанню передових грецьких частин зброєю і харчовими продуктами. 12 листопада на цей міст скинуто більше 60 бомб.
Албанські прикордонні частини залишили свої позиції на албано-югославському кордоні і відійшли в невідомому напрямі.
НЬЮ-ЙОРК, 14. (ТАРС). За повідомленням газети "Нью-Йорк Таймс", 12 листопада у Валону прибули 8 італьянських пароплавів, які, очевидно, доставили багато підкріплень.
За повідомленням агентства Юнайтед Пресс, в районі Мессарія греками вбито 42 італьянці і коло 100 поранено, 2 італьянських офіцери і коло 50 солдатів взяті в полон. Захоплено три кулемети і один танк. З грецької сторони вбито 18 і поранено 40 чоловік.
Грецькі і англійські літаки бомбардували шлях Дураццо—Аргірокастрон. Бомбардовані міста: Аргірокастрон, Тепелене, Берат, Луцінє і Дураццо. В Бераті вбито 20 чоловік і 60 поранено. Зруйновано 6 будинків. Під час бомбардування Дураццо підпалено нафтосховище і пошкоджено італьянський корабель.
Італьянські літаки бомбардували Яніну і кілька сіл. Убито 50 і поранено понад 140 чоловік.
Кампанія громадської непокори в Індії
ЛОНДОН, 14. (ТАРС). Бомбейський кореспондент агентства Рейтер повідомляє про те, що кампанія громадянської непокори, почата Ганді, розширюється. Про це свідчить заява, направлена Ганді віце-королеві, про те, що 1500 членів конгресу продовжуватимуть антивоєнну діяльність, поки вони не будуть ув'язнені в тюрму. В списку, поданому Ганді, значаться визначні члени конгресу, колишні міністри провінціальних урядів і члени центральних законодавчих зборів.
Викриття нової змови у французській армії в Сірії
ЛОНДОН, 14. (ТАРС). Каірський кореспондент газети "Ньюс Кронікл" повідомляє, що недавно другий раз за останні два місяці французські власті в Сірії викрили нову змову в армії, організовану прихильниками генерала де Голля. 