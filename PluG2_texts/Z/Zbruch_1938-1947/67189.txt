◦ ◦ ◦ ◦

Фабрика ходаків. Масовою продукцією жіночих літніх солом'яних ходиків займається у Львові фабрика при вул. Мартина 5—9. Вона приміщується у кількох будинках і дає працю поважній кількості робітників, у більшості жінок. Підставою її продукції є дешевий і легкий до перерібки матеріял, тобто солома, яку чиститься, мочиться, виплітається у 40ох сортах та краситься. Так приготований сирівець моделюється і згідно з випрацьованими зразками шиється ходаки, примірюючи до величини шевських копит на різні числа взуття. Усю працю виконується ручно, сотні жіночих рук плетуть тонші та грубші соломяні стрічки, зшиваютъ їх, укладають, прибивають до копит. У готових ходаках імпрегнується споди, щоб забезпечити їх перед вогкістю та зробити їх тривалими. Поруч ходаків вироблюється тут торбинки, пояски до суконок, хатні ходаки, чоботи для війська, коробки, флякони, вазонки і інші предмети. Фабрики постачає покищо соломяне взуття для Львова й провінції. Вона має своє представнитво у Львові (Марійська пл. 7) "Іка". Таксамо доставляє свій товар львівським фірмам. У сьогоднішніх часах цього роду продукція має велике значення з двох причин: випускає на ринок дешеве літне взуття та вишколює нову категорію ремісників, які зуміють получити практичні потреби з естетичним смаком. Безсумніву фабрику соломяного взуття можна зарахувати до свого роду практичної промислової школи, що викликає мистецький змисл та помисловість працівників. 