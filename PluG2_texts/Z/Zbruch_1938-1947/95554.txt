Відповіді нашим читачам.

На ряд дуже цікавих запитань нашого читача п. С. Приорільця редакція радо подає фахову відповідь. Якщо у зв'язку з цим виникнуть нові запитання, то просимо їх надсилати нам для дальшої відповіді.   Запитання. В чому полягає закон всесвітнього тяжіння?   Відповідь. Закон всесвітнього тяжіння полягає в тому, що всякі два тіла у всесвіті взаємно притягаються між собою з силою тим більшою, чим більша їхня маса, але якщо збільшується віддаль між тілами, то сила притягання зменшується; а саме: коли збільшується віддаль у 2 рази, сила зменшується в 4 рази; коли збільшується віддаль у 3 рази, то сила зменшується в 9 разів і т. д. Взагалі ж ця сила дуже мала; напр. два льодовики по 1 тонні на віддалі 1 метра притягаються між собою з силою всього 7 грамів. Цей закон хоч і існував споконвіку, але безпосередньо спостерегти його дуже важко, і дійти до його існування міг тільки геній. Таким генієм був англійський філософ Ісак Ньютон (1643–1727). Кажуть, що на цю думку навело його яблуко, що впало йому на голову, коли він сидів під деревом. Міркування над питанням, чому яблуко падає на землю (притягається до землі) і привело його до певних висновків. Насправді до відкриття цього закону прислужилися його дослідження питань, чим пояснюється рух землі навколо сонця, рух місяця навколо землі.   Цей закон пояснює рухи плянет, морські припливи й відпливи. Найблискучішим ствердженням цього закону стало відкриття плянети Нептун шляхом математичного вирахування.   Запитання. Відомо, що камінь падає швидше за пір'їну. Чи так само вони падатимуть в безповітряному просторі?   Відповідь. В безповітряному просторі всі тіла падають з однаковою швидкістю, бо чим більша маса тіла, тим більша за законом всесвітнього тяжіння діє на нього сила. Повсякденні спостереження наче б то стверджують протилежне: ми бачимо, що в повітрі важчі тіла падають швидше, ніж легші. Це пояснюється опором повітря, який взагалі тим більший, чим більша поверхня тіла. Візьміть два однакові аркуші паперу і один з них зібгайте, а тоді пустіть падати з однакової висоти. Зібганий — упаде швидче, бо він зустрічає менший опір повітря, хоч вага їх однакова.   Наочне дослідження роблять, маючи рурку, до якої кладуть, напр., цвях і пір'їну. Якщо швидко перевертаючи трубку, ставити її сторч, то тіла падають з різною швидкістю: цвях — швидко, а пірїна — повільно. Якщо ж з рурки випомпувати повітря, то цвях і пір'їна падатимуть однаково швидко.   Цей закон відкрив італійський учений Г. Ґалілей (1554–1642), кидаючи стофунтову бомбу й однофунтову важку з знаменитої Пізанської «похилої башти» (її так звуть тому, що вона стоїть похило).   Відкритий Ґалілєєм закон з'явився різким протиріччям до поширеного тоді погляду про падіння тіл.   Запитання. Чи можна кинути сторчово вгору гарматень (снаряд) так, щоб він на землю не повернувся?   Відповідь. Ні. З якою б можливою для нас швидкістю ми не кинули сторчово вгору тіло, воно повернеться назад, бо на нього ввесь час діє сила притягання до землі, що безперервно зменшує його швидкість і нарешті примушує падати назад все швидше і швидше. Відома зараз всім відплатна зброя Ф2 летить на висоті 100 км і досягає своєї мети, падаючи на землю.   Запитання. Чи можна примусити гарматень обертатись навколо землі?   Відповідь. Якби гарматень, пущений поземо з вершини якоїсь гори, мав найменшу швидкість 8 км за секунду, то теоретично він завжди б обертався навколо землі, як місяць. Але практично це неможливо, бо опір повітря безперервно зменшував би його швидкість, а при меншій швидкості він упав би на землю. Місяць же і планети рухаються в безповітряному просторі і не зустрічають ніяких перешкод.   Запитання. В який спосіб передбачається післати гарматень на Марс або на місяць?   Відповідь. Щоб післати гарматень на Марс чи на місяць, потрібно щоб на цей гарматень безперервно діяла сила, яка перемагала б притягання землі, себто, щоб сам гарматень мав двигуна. То є ракетний двигун; він являє собою відкритий з одного боку патрон, в якому відбуваються періодичні, послідовні вибухи; внаслідок цих вибухів, створюється тиск на стінку, протилежну отворові; цей тиск і діє проти притягання землі. Якщо буде достатня кількість вибухової речовини, то гарматень перейде у сферу, де більше виявлятиметься притягання місяця чи Марса.   Відплатна зброя Ф2 теж має ракетний двигун, який і несе гарматень з великою швидкістю (1400 м за секунду). Такий гарматень летить доти, доки не використає всієї вибухової сечовини, а тоді падає, як і всякий інший.   Запитання. Як з'ясувати, що місяць обертається навколо землі?   Відповідь. Відомий закон інерції говорить, що всякому тілу властивий лише прямолінійний рух: отже за цим законом місяць повинен рухатись по прямій і все далі-далі віддалятись від землі. Але за законом всесвітнього тяжіння він притягається до землі і безперервно на неї падає. Ці два одночасні прямолінійні рухи і дають криву — коло, по якому місяць ходить навколо землі. Отже він через інерцію не може впасти на землю, а через силу притягання не може віддалитись від неї. Так обертається важок прив'язаний до одного кінця шнура, коли другий кінець ми держимо в руці.   З тої ж причини земля й інші плянети обертаються навколо сонця.   Земля 