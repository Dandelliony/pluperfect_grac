Окуляри — лікарством на болі шлунка.

Німецький окуліст проф. Ґрунерт відкрив, що деякі дуже прикрі нервові жолудкові забурення мають свою причину в недомаганнях очей і негайно по їх вилікуванні минають. Підчас своєї довголітньої практики ствердив, що багато людей, які приходили до нього навіть з малим болем очей, завсіди жалувалися одночасно на болі у шлунку. Тому в нього повстало підозріння, що ті шлункові болі мають свій звязок з недомаганням очей. Його здогади виявилися правдиві. В багатьох випадках вистарчило комусь приписати окуляри, які одночасно були лікарством на біль у шлунку. Бувало й таке, що хворий на шлунок зовсім не здавав собі справи з недомагання його очей, а по заложенні окулярів — здавалося на зовсім здорові очі — переставав відчувати всякі болі у шлунку. Звязок між очними орґанами і шлунком полягає в нервовій системі, що між іншим управильнює обіг крови. Це можна виразно завважити при морській хворобі. "Око — каже проф. Ґрунерт — є королем між змисловими орґанами. Як королі мають клопоти, тоді народи плачуть". 