◦ ◦ ◦ ◦ ◦ ◦ ◦

Воєнні дії в Греції
НЬЮ-ЙОРК, 30. (ТАРС). Як передає агентство Ассошіейтед Пресс, грецьке верховне командування повідомляє, що вніч на 29 жовтня відбулися невеликі місцеві сутички.
Вчора вдень італьянці кинули велику кількість військ і легкої та тяжкої артилерії на провінцію Епір. Пересування грецьких частин відбуваються на основі заздалегідь розроблених планів.
В західній Македонії ситуація без змін.
Зі повідомленням агентства Юнайтед Пресс грецькі війська удержують усі свої позиції, не зважаючи на посилене бомбардування та кулеметний обстріл.
Як повідомляє газета "Нью-Йорк таймс" італьянці наступають у трьох напрямках: на Флоріну і Салоніки, на Яніну і Коріццу.
Як передає агентство Ассошіейтед Пресс, грецька армія була підготовлена до цих атак і тому перша розпочала наступ у багатьох місцях проти італьянців. Грецькі війська зайняли декілька сіл в Албанії. Грецькі літаки скинули над Албанією листівки.
ЛОНДОН, 30. (ТАРС), Як передає агентство Рейтер, англійські воєнні кораблі знаходяться вже недалеко Греції. В Александрії тримають у великій тайні відомості про англійську допомогу Греції і про розміщення кораблів англійської ескадри на Середземному морі.
Становище у Греції
АФІНИ, 29. (ТАРС). Греція відкликала свого посланика з Рима.
Прем'єр-міністр Метаксас звернувся до озброєних сил країни з відозвою, в якій він закликав їх до боротьби.
Морський міністр Греції також звернувся з закликом до воєнно-морських сил.
Весь автотранспорт в країні мобілізований. Провадиться мобілізація коней, мулів і буйволів.
Наказом уряду забороняється виїзд з Греції всім особам, в тому числі і дипломатичним представникам.
АФІНИ, 30 жовтня. (ТАРС). Уряд віддав наказ грецьким пароплавам, що знаходяться у плаванні, змінити маршрути з тим, щоб не заходити у порти Франції та її колонії. Суднам дозволено заходити у американські, британські та голландські порти.
У грецьких банків стоять великі черги за одержанням вкладів. Інтенсивно працюють відділи прийому поштових та телеграфних переказів. У Афінах спостерігається велике пересування мобілізованих. Магазини працюють нормально.
Американські повідомлення про воєнні дії
НЬЮ-ЙОРК, 30 жовтня. (ТАРС). Як перєдає кореспондент агентства Юнайтед Пресс з Дьяковіци (на югославсько-албанському кордоні) італьянські літаки, що летіли чотирма групами, бомбардували Татой і аеродром поблизу Афін, а також порт Волос. При бомбардуванні порту Волос бомби, за виключенням двох, впали у море. Одна бомба попала у місцевий готель. За відомостями, італьянські війська після двохгодинного бою пізно ввечері 29 жовтня зайняли Япарі. Убито 7 і поранено 20 греків.
Вранці, 30 жовтня італьянські війська окупували Смернес. Просування італьянських військ від Япарі зустрічає сильний опір з боку греків. За відомостями, грецькі війська нанесли поразку загонові італьянських військ, який перейшов кордон біля албанського міста Ніколіца. В цьому бою було убито 60 і поранено 80 італьянців. На стороні греків є 3 поранених.
НЬЮ-ЙОРК, 30 жовтня. (ТАРС). За повідомленням афінського кореспондента агентства Ассошіейтед Пресс, італьянці наступають в напрямі на Яніну. Відбуваються великі бої. Велику активність виявляє важка артилерія. В нейтральних військових колах заявляють, що грецькі війська оказують упертий опір. Передові грецькі частини відступають до головних оборонних ліній.
Проведення мобілізації в Греції
АФІНИ, 29. (ТАРС). Всі вечірні газети повідомляють, що грецький уряд вирішив сформувати корпус з жителів округу Етолія і Акарнанія, не мобілізованих в армію. Запис у корпус уже почався.
Скасовані всі судові засідання в Афінах і передмісті. Організовані пункти першої медичної допомоги.
Мобілізовані молодший офіцерський склад авіації призовних класів 1919— 1940 рр. і льотчики призовних класів 1930 —1940 рр.
Перебування начальника штабу англійської ближнесхідньої армії в Турції
АНКАРА, 30 жовтня. (ТАРС). 28 жовтня до Анкари прибув начальник штабу англійської ближнесхідньої армії Сміт.
Мінірування грецьких вод
ЛОНДОН, 30 (ТАРС). Англійське морське міністерство сповіщає, що грецькі води, в тому ЧИслі Патрасський і Коринфський заливи мінірувані.
Направлення англійських кораблів в Грецію
НЬЮ-ЙОРК, 30. (ТАРС). За повідомленням кореспондента агентства Юнайтед Пресс з Афін, крупні з'єднання англійського флоту направились з східної частини Середземного моря в грецькі води.
Кореспондент агентства Ассошіейтед Пресс про просування італьянських військ в Греції
НЬЮ-ЙОРК, 29. (ТАРС). Римський кореспондент агентства Ассошіейтед Пресс повідомляє, що за відомостями дипломатичних кіл, італьянські війська просуваються в напрямі до Флоріни (північна частина Греції) і вже заглибились на 10 миль на грецьку територію.
Американське повідомлення про висадку англійців на о. Корфу
НЬЮ-ЙОРК, 29. (ТАРС). За повідомленням кореспондента агентства Ассошіейтед Пресс з Афін, англійці висадили війська на грецький острів Корфу. 