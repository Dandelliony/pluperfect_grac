◦ ◦ ◦ ◦

Оперний Театр. Сьогодні, в суботу, 19-го лютого, о годині 18.30 вечором: "Дон Кіхот", балет на 5 дій Л. Мінкуса в постанові Є. Вігілева. Вистава для німців і союзників. — В неділю, 20-го лютого, в год. 14-ій "Любов", комедія на 3 дії Г. Кубів в постанові І. Іваницького. Вистава для українців. — Того ж дня, в год. 18-ій "Фавст", опера за трагедією Ґете Ш. Ґуно в постанові В. Блавацького. Вистава для німців і союзників.   Музей гіґієни. Музей Гіґієни Психотехнічного Закладу міста Львова, Гандельсштрассе 4. II. пов., відкритий щоденно від год. 9—12 і від 14—16, в суботи, неділі і свята від год. 9—12. Ціна квитків 2 зл. від особи, для молоді і військових 1. зл. за особу. Музей повинні відвідувати широкі шари громадянства, зокрема батьки, вчителі, виховники і школи.   Фотографічний курс. Лекції фотографічного курсу відбуваються від дня 22-го лютого в новому приміщенні при вул. Янівській ч. 24, в год. 15-ій.   Комунікат УТТ І. Львів, 18-го лютого. Кваліфікаційні приладові змагання відділів УТТ І. відбудуться в суботу 19-го ц. м. в год. 18-ій. Всі приладовці прийдуть з руханковими одностроями в год. 17.30 до рухівні при Руській 20.   Фінали трійкових відбиванкових змагань. Львів, 18-го лютого. В середу закінчилися трійкові відбиванкові змагання. У фіналовій стрічі чоловіків трійка УТТ IV. виграла з УТТ І. 2:0 (15:6, 15:13). Змагання були досить монотонні, без відповідної дози завзяття. Суддював п. Новаківський. По цім метчу на арену виступили жінки, які внесли багато життя і верви. У першій півфінальній стрічі КЛК. легко розправилося з Тризубом 2:0 (15:4, 15:2), а УТТ І. перемогло завзяту трійку УССК-у 2:0 (15:8, 15:5). У фіналовій стрічі КЛК. виграло з УТТ І. 2:0 (16:14, 15:10). Ці фіналові змагання були найкращими з цілого турніру. Обі дружини є репрезентовані змагунками високої кляси, які стинають з кожної позиції та виловлюють найбільш трудні м'ячі. З КЛК. на увагу заслуговують обі Стефанівські, а з УТТ І. феноменальна Романчук і знаменита стиначка Стахів. Обі дружини показали чисту та технічно дуже високу гру. Суддював дуже добре та спокійно п. Кульчицький.   Нові фахові школи в Стрию. Стрий, 18 лютого. Від довгих десятиліть українське громадянство Стрийщини багато терпіло через брак українських фахових ремісників. Весь будівельно-ремісничий промисл і всі зв'язані з тим заняття були здебільша в руках чужинецького елементу. Українці були лише часто підрядними погано платними робітниками. Цей стан очевидно, застановляє не одного чесного українця і заставляв кожного робити з того відповідні висновки. До війни українське громадянство Стрийщини робило вже давно заходи, щоб відчинити українські фахові школи, але все зустрічало перепони, що їх побороти було вельми тяжко. Щойно нова дійсність 1941 р. дала можність проявитися ініціятиві в тому напрямі. Повстає дуже багато сільсько-господарських шкіл. Вслід за цим організується фахово-промислові школи. До нього причинюється багато охота української молоді — учитися. Школи ці випустили за останні два роки дуже багато фахівців різних галузей господарства та промислу. Не зважаючи однак на існуючі вже промислові школи в Стрийщині, в останніх днях заходом свідомого громадянства влада дозволила відкрити нову школу, що носить назву "Державна Будівельно-Реміснича Школа" з українською мовою навчання в Стрию. Існують тут відділи: слюсарський, бляхарський, столярський і мулярський. Це новий, великий успіх Стрийщини у ділянці фахового шкільництва. Вписи вже кінчаються. Молодь, що закінчила 14 років життя — 7 кляс народної школи і зложила вступний іспит з української мови, рахунків і рисунків буде мати можність стати фаховими ремісниками, даючи основи правдивому розвою українського будівельно-ремісничого стану та здобуваючи основи власного матеріяльного добробуту. Число учнів обмежене. До школи принимають найздібніших. Описи переводить шкільний інспекторат у Стрию. Наука починається в найближчих днях.   Львівські вісті   