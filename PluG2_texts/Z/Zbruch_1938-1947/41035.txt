◦ ◦ ◦ ◦ ◦ ◦ ◦

Успіхи робітників торфорозробок. На торфорозробках в селі Полонична, Кам'янко-Струмилівського району, працює 60 чоловік. На сьогоднішній день тут видобуто понад 2.400 кубометрів торфу. На роботі відзначились кращі віднощиця М. Борщ, різчик Гапій Михайло. Вони пересічно виконують норми на 150 процентів — замість 24 кубометри нарізують 30 кубометрів торфу. Д. Бережний.
Перший аванс. Дружна і сумлінна праця колгоспників артілі ім. Ворошилова, Глинянського району, дає прекрасні наслідки. Від городництва, тваринництва і хмільництва з кожним днем зростають прибутки. Кілька днів тому в артілі було велике свято. Колгоспники одержали перший аванс на вироблені трудодні. Сім'я колгоспника Івана Цисінського, яка за півроку виробила 500 трудоднів, одержала авансу 800 крб. і 40 пудів хліба. По 25 пудів хліба одержали колгоспники Марія Поляк і Соломія Кравець. Всього видано колгоспникам авансу одними грішми 26 тисяч карбованців.
Селяни — ініціатори створення колгоспу. В селі Добряничі, Перемишлянського району приступили до організації сільсько-господарської артілі. Першими ініціаторами колгоспного будівництва стали селяни Івані Бакович з дружиною, Людвига Дацій, Яремків Василь, Сало Дмитро, Кушнір Михайло, Орлович Петро. Всі вони подали заяви про вступі до колгоспу. Нещодавно тут відбулись загальні збори селян, на яких присутні були ознайомлені з колгоспним життям. На зборах селяни утворили ініціативну групу, до якої увійшли селяни Бакович І., Сало Д., Кушнір М.
Поповнення картинної галереї. Відділ "Західне мистецтво 19 століття" Львівської картинної галереї поповнився новими картинами західно-європейських художників. Серед них картини відомого французького художника Франсуа Жерар "Жан батіст Вікар" портрет Мюрата, та образ жінки італійського художника Грассе: портрет Тересси Габе. Цей портрет яскраво відбиває класичний стиль кращих майстрів італійської школи. Є також картини німецьких художників. Тематика їх переважно біблійська. Особливо сильно написана "Історична сцена". Ім'я виконавця її невідоме.
Стахановська вахта. Про шахтаря Стаханова знають всі робітники Бродського лісопильно-паркетного заводу імені Сталіна. Методи праці зачинателя народного руху багато робітників засвоїли. Щоб дати рідній батьківщині більше продукції і ще більше укріпити її могутність на честь 5 роковин стахановського руху, багато робітників стало на стахановську вахту. В дні вахти в паркетному цеху робітники Грубер, Корольчук Ольга, Вурм, Длугош і інші виконують норми в півтора — три рази. В столярському цеху багато робітників в дні стахановської вахти теж перевиконують свої норми.
До першої річниці визволення трудящих Західної України і Західної Білорусії спід гніту панської Польщі на екрані кінотеатрів Львова і області випускається новий художньо-документальний фільм "Визволення". Режисер — засл. діяч мистецтв, орден. О. Довженко. Оператори Ю. Екельчик, Г. Александров, Ю. Тамарський, Н. Биков. Композитор Б. Лятошинський. Звукооператор А. Бабій. Виробництво Київської кіностудії. Випуск "Главкинопроката".
Кантата "Визволення братів". Львівський обласний Будинок народної творчості готує спеціальну програму концертних виступів, присвячених річниці з дня визволення трудящих Західної України спід панського ярма. Зараз почався огляд гуртків художньої самодіяльності, які виступатимуть перед трудящими в дні свята. Створено драматичний колектив театру малих форм. До нього увійшли керівники драмгуртків на підприємствах і установах Львова. Репертуар цього театру складається з п'єс львівських письменників. В день 17 вересня в приміщенні театру опери та балету виступить хор в складі 18 чоловік. Симфонічний оркестр — 70 чоловік, балетна група на 40 чоловік і 2 чтеці, які виконають кантату "Визволення братів", що її написав композитор Юцевіч на текст Євг. Фоміна. Й. Богорідов.
Нова залізнична лінія. Бродський хмільрадгосп розпочав будівництво вузькоколійки по маршруту Броди — Чорний Ліс. 3 паровози і 42 вагони, які 15 років не використовувались, тепер поставлені на ремонт. За 8 днів паровозоремонтна бригада вже відремонтувала один паровоз. Кращі ремонтники Тиміч Валеріян, Сіма Данило, Казимирчук Йосип і інші працюють по-ударному на ремонті останніх двох паровозів. До річниці визволення всі даровози будуть здані в експлуатацію.
На перешивці залізничного шляху працює 150 чоловік. Руками цих людей буде замінено 147 тисяч шпалів, споруджено 5 мостів, 35 водних проходів, збудовано 5 товарних станцій. З перших днів ремонтних робіт багато робітників показують зразки стахановської праці. На відзнаку річниці визволення стахановці Юліян Сова, Антін Загурський, Тома Жабільський, Віктор Клекоцький, Леон Чадо щоденно виконують по 228 процентів норми. Колектив робітників зобов'язався закінчити будівництво до знаменного дня — 17 вересня. 