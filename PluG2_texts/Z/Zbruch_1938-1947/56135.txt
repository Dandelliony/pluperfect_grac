◦ ◦ ◦ ◦ ◦

Японія приготовляється на майбутнє
Низка обмежень і розпорядків
Токіо, 14 вересня. Японський уряд видав розпорядок, згідно з яким незвичайно сильно обмежено рух таксівок. Наприклад, в Токіо замість дотеперішніх 5.647, курсуватиме тільки 187 і послугуватися ними можна дійсно тільки в дуже важливих випадках. Цей розпорядок, як бачимо, має на цілі ощадність бензини та інших того роду пальних матеріялів. Цей розпорядок не торкається тих машин, що їздять при помочі деревного газу. — В японських вузах будуть створені після ферій студентські корпуси, що матимуть піввійськовий характер і відповідно до цього відбуватимуть систематичний військовий вишкіл.
Мельборн під бомбами
Берлін, 14 вересня. Послідовні атаки німецької авіяції на Англію і бомбардування важливих промислових осередків нанесли дуже багато втрат. Зокрема наслідком тих бомбардувань найбільше потерпів важливий промисловий центр Англії Мельборн, в якому від німецьких розривних і запалювальних бомб повстало багато пожеж і вибухів і є великі втрати воєнними матеріялами. До цих втрат признається теж і англійська преса.
Рузвельт шукає грошевих засобів
Берлін, 14 вересня. Велетенські зброєння і воєнні достави союзникам коштують Америку дуже багато.
Згідно з повідомленням з Вашингтону американський сенат ухвалив закон про нові податки, які мусітимуть платити громадяни ЗДА. Реалізація ухваленого нового податкового закону принесе американському урядові 3,5 міліярда доларів доходу.
Нота Совєтів до Болгарії
Софія, 14 вересня. Совєтський уряд не зважаючи на дуже загрозливе положення своєї армії пробує кидати погрозами в бік держав, які стали по стороні Німеччини. Дня 10. вересня вислав совєтський комісар закордонних справ Молотов до болгарського уряду ноту, в якій стверджує нельояльне відношення Болгарії до Совєтського Союзу, погрожуючи відповідними наслідками.
Серби розчислюються з комуністичними бандами
Білгород, 14 вересня. Білгородська радіовисильня повідомляє, що узброєні сербські формації обсадили деяку кількість громад у Сербії і немилосердно розчислилися з комуністичними бандами. Сербський народ і його пізніші покоління будуть вдячні президентові міністрів генералові Недічеві за рятунок в найбільшому нещасті і небезпеці.
Комуністична організація в колишній Югославії
Будапешт, 14 вересня. Мадярська комісія в Накторнія, в центрі поверненого, (а давніше югославянського острова Мур) ствердила існування комуністичної організації з 41 членами. Вісім заарештовано. При допитах ствердила поліція, що та організація стояла в порозумінні з комуністами п'яти громад давнішої югославянської частини Варанії. Централя цих комуністичних клітин знаходилася в Цомборі і Мейзаці.
Німецький уряд заперечує
Берлін, 14 вересня. Закордонні повідомлення, що нібито німецькі війська збіраються біля болгарсько-турецького кордону, лементують виразно на Вільгельмштрассе. Ці повідомлення уважають спробами, перешкодити в нав'язаних зараз німецько-турецьких господарських переговорах.
Італійські бомбовики над Гайфою
Рим, 14 вересня. Попередньої ночі доконала італійська авіяція сміливого і нежданого налету на місто Гайфу в Палестині, скинувши там багато розривних і запалюючих бомб.
Словацька делегація у Берліні
Берлін, 14 вересня. В Берлін прибула з Словаччини спеціяльна делегація, яка має на меті обговорити низку актуальних питань з ділянки культурної співпраці обох народів і виховання молоді.
Кінцевий період війни в Китаю
Чанкайші втратив 2 міліони людей
Рим, 14 вересня. "Джорналє д'Італія" помістила статтю японського військового аташе в Римі про японсько-китайську війну, почату, як відомо, в 1936 р. Автор пише, що під час теперішніх японських офензивних дій іде про кінцеву фазу війни, бо "в японських руках є всі стратегічні точки, потрібні до остаточного знищення ворога. Досі втратив Чанкайші кругло 2 міліони людей і около 4000 літаків. Сьогодні він має ще около 240 дивізій, але ефективну вартість цих дивізій оцінюється на 50. Японія вжила до цього часу тільки частину своїх сил проти Китаю, здобула в Китаю велетенські запаси сирівців та працювала постійно над своїм дозброєнням. І тому в майбутньому може вона зустріти спокійно кожну подію.
Налети на Ленінград тривають дальше
Берлін, 14 вересня. Ленінград, який оточено з усіх сторін, перебуває постійно під вогнем німецької артилерії і під атаками німецької авіяції. Наслідком безупинних бомбардувань спалахнули в Ленінграді велетенські пожежі, і наступили вибухи у складах амуніції. Обстріл і бомбардування Ленінграду тривають дальше. 