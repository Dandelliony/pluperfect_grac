Мир на 3 дні.

В анґлійських політичних колах запевнюють, що Чемберлєн дістав від Гітлєра слово, що він за 3 дні не зробить нічого, що могло би нарушити европейський мир.
Цей речинець мають ужити на те, щоб поінформувати бритійський уряд про зміст розмови та щоб відбути нараду, що про її вислід Чемберлєн повідомить негайно Гітлєра.
Мобілізаційні приготування у Франції.
З Парижа повідомляють, що міністерство війни приготовило до найменших подробиць обдуманий мобілізаційний плян, який дає змогу покликати негайно під зброю 8 річників, значить разом 2 міліони ополченців.
Американські кораблі в Анґлії.
До Портсманту причалили 3 американські панцирники та три летунські кораблі-матки, з яких кожний везе по 180 важких бомбовиків.
Гарячка вижидання після візити Чємберлєна.
Як догадуються в Льондоні, домагання, що їх висунув Гітлєр є цього роду, що премієр вважав, що годі вести дальші розмови, доки не дістане згоди уряду. Заповідження другої розмови Гітлєр-Чемберлєн успокоїло дещо політичні настрої.
Телефонічну розмову з Римом вели мабуть з Берхтесґаден на доручення Гітлєра, після його розмови з Чемберлєном, щоб дати Мусолінієві звіт із відбутої розмови.
Виїзд Чємберлєна з Берхтесґаден дещо опізнився і щойно в год. 9:30 бритійський премієр у товаристві міністра закордонних справ Рібентропа автом виїхав до Мінхену, щоб побачити баварський краєвид з автостради. З Мінхену відлетів він тим самим бритійським літаком, яким учора приїхав до Льондону, куди він прибуде не швидше, як між годинами 3-4 пополудні. 