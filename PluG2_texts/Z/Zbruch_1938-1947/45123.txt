67 процентів бюджету на освіту і побутові умови

"Сказкою світим, лайняк палим, отак своє життя в'ялим", "немає бульби, нема хліба — іди, хлопе, без обіда" — ці народні прислів’я вірно відображають важку долю селян і робітників за панування шляхетської Польщі.
Сотні тисяч гектарів полів, лісів були власністю паразитів. А біднота дуже часто навіть сорочок не мала. Багато молодих, здатних до праці, примушені були жебрачити.
А матері, ломлячі руки, крізь сльози співали журних правдивих пісень:
"Як прийшла я на подвір'я,
Як прийшла до хати
Діти мої, діти рідні
Що вам їсти дати".
Польська шляхта не турбувалась про допомогу багатосімейним, інвалідам, старикам.
Прихід Червоної Армії поклав край цим бідуванням і нужді. Здатні до роботи, одержали її, непрацездатним, сиротам, багатосімейним родинам держава надала велику допомогу.
Майже 67 проц. бюджету нашого району призначено на покращення культурно-освітніх побутових умов життя трудящих. По району збудовано три нових школи, добудовано дві, відремонтовано 39. На навчання в школах держава відпустила 61.900 крб.
Велику увагу приділено культурно-освітній роботі. По району організовано 6 клубів і 19 хат-читалень. На один тільки клуб в Ніжанковичах асигновано 17.900 крб. По клубах утворені і доукомплектовані бібліотеки.
Учбового приладдя для шкіл придбано на 34.000 крб., книжок для бібліотек куплено на 18 тисяч крб.
Для допомоги сиротам і напівсиротам нашого району держава відпустила 33.600 крб. — для купівлі взуття, одягу тощо. Таким чином забезпечено 91 сироту і 80 напівсиріт.
В час польових робіт проявлено велике піклування за малих дітей, щоб не бігали без догляду по вулицях. Для цього було організовано 14 дитсадків і майданчиків. Асигновано було на це 12.000 крб. Безперервно працюють дитсадки в Ніжанковичах, Пралківцях і Кругелі Великому. Майже 150 дітей охоплені цими садками — вони ситі, одягнуті, завжди під материнським доглядом.
Зараз почали видавати допомогу багатодітним сім'ям. Багато селянок одержали 2, 4 і 6 тисяч карбованців.
Це можливо тільки в умовах радянської влади. І в день виборів — 15 грудня, голосуючи за кандидатів сталінського блоку комуністів і безпартійних, ми будемо голосувати за ще краще, ще заможніше життя трудящих міста і села.
Л. М. Гарбовський 