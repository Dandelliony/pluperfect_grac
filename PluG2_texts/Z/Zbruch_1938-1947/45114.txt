◦ ◦ ◦ ◦ ◦ ◦ ◦

Становище у Франції
Широкі верстви населення Франції зазнають великих нестатків. За повідомленням американської преси, жителі Віші, Ліона, Марселя туляться в перенаселених приміщеннях. Продуктів харчування не вистачає. Цукор замінений сахаріном. Вершкове масло зовсім зникло. М'ясо трудно дістати, хліб випікається дуже поганої якості.
У Віші видане розпорядження про продаж хліба по карточках. Порушники розпорядження каратимуться тюремним ув'язненням. (ТАРС)
Агентство Рейтер передає, що з часу вступу Італії у війну, вона втратила не менше 290 бомбардувальників і винищувачів. Англійська авіація за цей же час втратила 53 літаки.
Комітет оборони США оголосив про асигнування 7.700.000.000 доларів на воєнно-морське будівництво.
Через нестачу сировини багато тютюнових підприємств Данії припиняють роботу з 10 грудня по 5 січня
П'єса Корнійчука "Платон Кречет" випущена недавно в Софії окремим виданням. Це перша книга в наміченій до видання серії "Бібліотеки радянських письменників".
4 грудня арештовані і розстріляні колишній губернатор провінції Чахар Ші Юсянь і його брат Ші Ю-сянь, обвинувачені в зраді.
Видавництво "Космос" (Югославія) найближчим часом видає сербською мовою в 4 томах книгу Михайла Шолохова "Тихий Дон".
Австралія асигнувала 25 міліонів фунтів стерлінгів на будівництво і утримання повітряного флоту протягом найближчих двох з половиною років. 