◦ ◦ ◦ ◦

Панахида за Т. Шевченком. Панахида за Тараса Шевченка буде відправлена в неділю, 15-го березня, в 13-ій год. в православній церкві св. Юрія у Львові, при вул. Францішканській. Український Центральний Комітет запрошує до участи в панахиді все Громадянство.
"СССР у світні міжнародного права". Організація Українських Правників повідомляє, що замість доповіді д-ра Я. Падоха відбудеться в суботу, 14 березня, в год. 18-ій у залі Городського Суду у Львові, при вул. Казимирівській 34 доповідь м-ра Богдана Галайчука на тему: "Совєтський Союз у світлі міжнародного права". Гостям раді.
Большевицькі знаки на іграшках. Завважено, що в деяких крамницях продають ще іграшки, на яких уміщені большевицькі знаки. Український Центральний Комітет закликає українців-власників крамниць усунути ці знаки з товарів, щоб не наразитись на прикрощі.
Реорганізація міської бібліотеки. Згідно з розпорядком міського старости відбувається тепер реорганізація міської бібліотеки. Дотеперішні чотири її відділи будуть скасовані, а на їх місце створиться три бібліотеки, що відповідатимуть трьом родам читачів. У будинку палати Бесядецьких (при Галицькій площі) примістилася німецька бібліотека "Дойче Бюхерай" Лємберг. Українська міська бібліотека зайняла ІІ поверх будинку при вул. Кілінського (вхід від вул. Рутовського 11), польська бібліотека одержала льокаль при вул. Дістріктштр. 1. (к. Чарнецького). Книжок покищо не випозичають. Відкриття бібліотеки ще не актуальне, бо вперед треба її упорядкувати, перевести інвентаризацію, по діл, скаталогувати книжки, порозміщувати їх відповідно. Щойно після тієї підготовної праці можна буде відкрити бібліотеку для читацької публики.
Взуття без карт запотребування. Станиславів, 14 березня. Відома фірма Батя продає населенню чоловіче й жіноче взуття без карт запотребування. Це взуття з дерев'яними підошвами елегантно викінчене, з полотняними верхами, краєм обшите скірою. Підошви підбиті теж кусниками скіри, щоб в ході не стукали. Чоловічі коштують 21.50 зол., жіночі в ціні 17.50 зол. Це взуття дуже відповідне на весняну й літню пору, тому тішиться популярністю серед населення. 