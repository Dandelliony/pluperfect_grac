Напади на українські установи. — Повінь фальшивих векслів у Львові. —  Велитенські суми гроша на зброєння.

Напади на українські установи і крамниці в Монастириськах уладили напасники в ночі з 12. на І3. листопада ц. р. Напасники вдерлися між іншим до Народнього Дому, в якім є канцелярія філії "Просвіти" і знищили зовсім шафу філії з цілим запасом книжок та акти філії. Крім того напасники здемолювали зовсім складницю Пов. Союзу Кооператив і позривали українські вивіски в українських купців та вибивали вікна в українських адвокатів.
Повінь фальшивих векслів у Львові. Влада веде слідство у справі масового фальшуваня векслів, що появились в останньому часі в банках і в приватних людей. На векслях дуже зручно сфальшовані підписи і печатки.
Велитенські суми гроша на зброєння. В 1932 р. зброєння держав світу коштували 3,800,000,000 долярів. У 1938 р. на зброєння видано більше ніж чотири рази стільки, себто коло 15 міліярдів долярів. 