Структура українського сільського господарства

КРАКІВ. — Шеф воєнної адміністрації, провідник селянства Кернер, виголосив 26. II. ц. р. у Кракові перед великою авдиторією реферат на тему: "Україна базою прохарчування Европи". На вступі промовець змалював свої вражіння з поїздки через поля Галичини й України та після того почав говорити про большевицьку аграрну політику та про її наслідки. Після переведення проєктів, все удержавлено; сили природи, землю та її надра. Селянин дістав для користування тільки малий скравок землі. Створено управнених до користування. Почався новий розподіл великої земельної посілости. Багатим селянам відібрали частину землі, біднякам додали. Власняків великої земельної посілости та поступових селян зруйновано і заслано. Виробництво сільсько-господарських продуктів постійно підупадало і уряд так і перейшов до тотальної націоналізації всіх сільсько-господарських продуктів. У вигляді наступило ще більше обмеження продукції. І в 1921 році прийшла перша більша катастрофа голоду. Большевики побачили, що вони примушені змінити свої заходи. Нова економічна політика (відомий НЕП) увела зміну большевицької аграрної політики. Припадково пощастило, бо в 1921-22 рр. перейшли добрі врожаї. По селах поширилася течія проти комунізму, якій большевики намагалися протиставити акцію і до 1925 р. вони знову почали насувати нову економічну політику. Прийнято засоби примусу для віддачі харчових засобів, устійнено нові ціни на сільсько-господарські продукти та нові ціни на товари першої потреби. Витворилися величезні ножиці цін, які змусили селян віддавати все, що тільки було можливе.
В обличчі цієї політики гноблення, зменшилася скількість посівної площі та стан поголівя худоби. У 1929 р. справа посунулася так далеко, що треба було завести харчові картки. З того часу започатковано перший пятирічний плян, який приніс зі собою як вислід нової аґрарної політики примусову колективізацію, а з тим тотальне вивласнення осібняків. Від 1929 року можна слідкувати за різними ступнями розвитку заходів, зразу в лагіднішій формі, пізніше в гострішій, для усунення одноосібних господарств та для засадження т. зв. колгоспів та радгоспів. Це була рафінована система. Продуцентові відбирали все по такій ціні, яка ніяк не давала йому спроможности виступити на ринку виробів першої потреби, як спроможному покупцеві. Вкінці в 1933 р. прийшов новий твердий наказ, по думці якого селянам відібрано можливість всякого власного господарського життя, відбираючи їм землю, що залишилась вище деякої скількости.
Великі сільські господарства були неначе великі промислові підприємства. Тут були окремі підприємства для хову тварин, окремі відділи для збіжевої господарки, то знову в повному відокремленні відділи машин.
В підприємствах недомагали і робітники і організація. Колгоспи і радгоспи були організовані за такою системою, яка відбирала всяку приватну ініціятиву. На протязі 25-х років знищили большевики майже в цілості годівлю тварин. І так, нпр., не бачиться в цілій Росії ні одного расового коня, ні одної расової корови. Тепер вишукують добрі штуки та переводять перегляд жеребців та кобил. Німецька адміністрація закупила велику кількість лошат та створила завідські станиці для коней і телят. Розвиваються зразкові отари овець. Катастрофально також із тяглом. В той час, коли в луцькій області на 100 га управленої рілі припадає 15 коней, то в миколаївській області вже тільки 1,5. Прибутки зі жнив у большевицькій Росії в пересічному на половину такі, як у Німеччині: на добрій землі України збирали з гектара 10 сотнарів пшениці, тоді, коли в Німеччині 22 сотн.
Коли німці ввійшли в ці простори, видали розпорядження, щоб зібрати жнива. Була це справа дуже важна, бо не тільки зовсім зникли коні, але большевицька Росія потурала також мандрівкам робітників з півдня до великих промислових центрів. Тоді надійшла осінна управа поля. Тут удалося справді від заходу, починаючи на Львові, аж до фронту, управити великий процент нормальної озимини. Для 1942 року виготовлено вже план весняної посівної кампанії. Розбудовано господарську організацію для охоплення сільсько-господарських робіт.
Україна дає кольосальні можливості і хоч покищо на першому пляні стоять завдання війни, то вже тепер треба докласти угольний камінь для завдань майбутности, а це значить, кольосальний простір, який большевики позбавили европейських завдань, знову влучити, як природну базу, для прохарчування Европи. 