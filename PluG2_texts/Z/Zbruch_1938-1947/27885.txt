◦ ◦ ◦ ◦ ◦ ◦ ◦

Латвійська преса про радянсько-латвійський пакт взаємодопомоги
РИГА, 8 жовтня (ТАРС). Зацікавленість в Латвії до радянсько-латвійського пакту все більш зростає.
Говорячи про пакт взаємодопомоги між СРСР і Латвією, газета "Рітс" пише: Між Латвією і СРСР ще з часу заключення мирного договору 1920 року існували і існують дружні добросусідські відношення, які в 1932 році знайшли цінне підкріплення в договорі про ненапад; який виключав всякі можливості збройного конфлікту між СРСР і Латвією. Ці два договори утворили міцну основу, на якій тепер заключено пакт про взаємодопомогу".
"Укладення цього пакту, — продовжує газета, — погоджено з нашими стремліннями до підтримки миру. Саме турбуючись про мир, держава і народ Латвії брали участь в коаліціях деяких великих держав. Латвійський народ, який переніс криваву бурю світової війни знає, що означає мир, і цей мир він уміє цінити. Якщо тепер наш великий сусід для забезпечення своєї оборони і оборони Балтійського моря взявся також підтримувати нас і допомогати нам, то це дає нам упевненість в тому, що в Балтійському морі утворився організм, що буде служити справі миру і безпеки".
Далі газета пише: "Для виконання пакту про взаємодопомогу, подібно до того як це зробила Естонія, ми передаємо деякі пункти побережжя в розпорядження Радянського Союзу для організації опірних баз для авіації і флоту. Організацію баз в наших водах Радянський Союз розглядає як необхідну умову своєї безпеки і безпеки всього балтійського простору.
Довголітній досвід сусідства дозволяє нам заявити, що зобов'язання нашого великого сусіда будуть з його боку виконані з такою ж певністю даному слову, як і з нашого боку. Цей елемент довіря оцінено також в опублікованому коммюніке і в коментаріях радянської преси до укладеного пакту".
Відгуки італійської преси на промову Гітлера
РИМ, 8 жовтня (ТАРС). Всі італійські газети вміщують коментарії до промови Гітлера. Преса одностайно закликає Францію і Англію серйозно розглядати зміст промови і добре подумати про відповідальність, яку вони візьмуть на себе, якщо відкинуть мирну пропозицію Гітлера. Газети підкреслюють, що версальська система вмерла. Преса спеціально зупиняється на пропозиції Гітлера про можливість встановлення польської держави з чисто польським населенням. 