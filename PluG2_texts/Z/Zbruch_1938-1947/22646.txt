◦ ◦ ◦ ◦ ◦ ◦ ◦ ◦ ◦ ◦

Дрібні вістки.
Бритійський уряд заявив японському, що зміна статуту міжнародньої концесії в Шангаю неможлива без порозуміння з Китаєм.
Румунуський міністр закорд. справ виїхав до Турну Северін на стрічу з югословянським міністром закорд. справ.
Еспанське свято перемоги закінчилося двома великими приняттями: для дипльоматичного корпусу та для 5.000 старшин.
Французькі соціялісти уладили у Клєрмон Ферран збори, на яких виступив Блюм в обороні закордонної політики теперішнього уряду.
Американський гидроплян "Єнкі Кліпер", що вилетів з Америки, причалив на Азорах.
Бритійська господарська місія в Атенах покінчила працю над господарським зближенням між Анґлією та Грецією.
На німецькім спортовім летунськім майдані Ранґсдорф під Берліном літак без пільота вїхав на стіну фабрики та запалив припаси бензини. З трудом зльокалізовано пожежу.
Французька воєнна фльота зложить низку візит у бритійських, бельґійських та голяндських пристанях.
Рада Ліґи Націй збирається на 105 сесію в понеділок, щоб розглянути справу ремілітаризації Аляндських островів та заклик китайського уряду.
Б. бритійський премієр Балдуін, голова консерватистів, виголосив промову, в якій висловив повну солідарність з політикою уряду.
Міжнародна аеронавтична конференція відбулася в Кракові. Взяли у ній участь шефи летунської служби Анґлії, Франції, Німеччини, Голяндії, Бельґії, Швайцарії, Данії і Польщі та норвеський обсерватор.
Зїзд польської "морської та кольоніяльної ліґи" відбувається в Торуні. 