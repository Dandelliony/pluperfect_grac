◦ ◦ ◦ ◦ ◦ ◦ ◦

Український Національний Хор під проводом Володимира Божика почав обїздити з концертами області Радом, Краків і Люблин. Заходом Відділу Пропаґанди при шефі области Радом у днях 7. і 8. були в Радомі два концерти. У Кракові відбудеться концерт 12. травня в салі Старого Театру. З Кракова виїде хор до Райхсгофу (Ряшева), Ясла, Нім. Перемишля й Ярослава. Дня 17. травня відбудеться концерт Українського Національного Хору в Люблині.
Українська служба батьківщині! В таборах Української Служби Батьківщині — брак передовиків праці ("Форарбайтер"-ів) українців. Платня 5—6 зол. денно, харч і одяг. Вимога: уміння вести провід у праці, знання німецької мови. Подання враз із життєписом вносити до УЦК, Краків, вул. Зелена ч. 26. (Відділ Опіки на Молоддю й Роиною).
Зі спорту. Змагання за мистецтво Ґен. Ґубернаторства в неділю 11. V. І. ґрупа: У Кракові: Сильна дружина "Пролом" з Переворська стрінеться у тому дві вперше в Кракові зі знаною нашою дружиною УСК-Краків. Змагання заповідаються незвичайно цікаво, з огляду на добру форму обох дружин. У Сяноці: Молоденька дружина з Сянока розіграє важкі мистецькі змагання із доброю дружиною з Ярослава КЛК, яка у тому році має вже за собою кілька змагань із німецькими дружинами. ІІ. ґрупа: В Радимні: Місцева дружина "Лев", яка минулого року вибилася в мистецтвах Перемищини, змагатиметься 11. V. із "Буревієм" з Сосниці, що здобув минулого року третє місце у мистецтвах Перемищини. У Гнатковичах: "Сокіл", минулорічний першун у мистецтвах Перемищини, матиме того дня на свойому грищі противником сильну дружину "Степ" із Бушкович.
Взиваємо всіх, що покінчили які-небудь курси пожарництва та які працювали В пожарничих сторожах — негайно зголосити до УЦК своє прізвищі та імя, адресу, опис життя й відписи посвідок покінчених курсів. Усі ті, що бажали б вписатися на курси пожарництва — внесуть подання до УЦК, додаючи свої життєписи. — Український Центральний Комітет, Краків, вул. Зелена ч. 26 (Відділ Опіки над Молоддю й Родиною).
Оголошення. Дирекція ґімназії з українською мовою навчання в Ярославі подає до відома, що письменний іспит зрілости в літньому речинці пічнеться 26. травня, в год. 8-ій рано. Учні 8-ої кляси внесуть найдальше до 20. травня прохання до Дирекції допустити їх до цього іспиту. До прохання долучити треба: Метрику уродження, шкільні свідоцтва — головно останнє — або посвідку двох професорів, що кандидат скінчив таку-то клясу та в якій ґімназії і точний перебіг життя. Учні державних шкіл не платять ніякої такси. Виїмково ще в літньому речинці будуть допущені до іспиту зрілости кандидати, що вже давніше покінчили ліцей, а не мали досі змоги здавати іспиту зрілости. Ті кандидати мають долучити до прохання: метрику уродження, всі шкільні свідоцтва — головно останнє, — евент. посвідку, стверджену двома професорами, що кандидат покінчив ліцей, та перебіг життя. Кандидати, що не мають покінченого ліцею, здають вступний іспит як екстерністи. До іспиту будуть допущені кандидати як з відділу гуманістичного, так і математично-природничого. Оплата за іспит для екстерністів виносить 60 зол. Матуральна такса 100 зол. Ярослав, 2. травня 1941. Форостина Евген, директор 