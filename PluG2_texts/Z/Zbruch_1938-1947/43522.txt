◦ ◦ ◦ ◦ ◦ ◦ ◦

Заява італьянських офіціальних кіл
БЕРЛІН, 5. (ТАРС). Як передає німецьке інформаційне бюро, в зв'язку з чутками, поширюваними закордоном, про якесь установлення контакту з метою урегулювання італо-грецького конфлікту, в італьянських офіціальних колах заявляють, що оскільки воєнні операції стали необхідними після відхилення італьянського ультиматума, обстановка могла змінитися тільки воєнним шляхом, тобто після припинення грецького опору проти окупації деяких баз, які вимагає Італія, або ж в ході розвитку самих операцій".
Часткова евакуація Салонік
БЕЛГРАД, 5. (ТАРС). Як передає югославська газета "Правда", з Салонік провадиться евакуація жінок і дітей, тому що місто часто зазнає нападів італьянських літаків.
Заява уряду Японії грецькому урядові
ЛОНДОН, 4. (ТАРС). За повідомленням агентства Рейтер, японський уряд запевнив уряд Греції в тому, що грецькі судна, які направляються в Японію, зможуть вільно залишити порти після розвантаження. Це запевнення було зроблене в зв'язку з заявою грецького уряду про те, що всі грецькі судна, які перебувають в дорозі в Японію, дістали вказівку продовжувати свою дорогу.
Ріст нещасних випадків на підприємствах Англії
ЛОНДОН, 5. (ТАРС). За опублікованими в Лондоні даними, протягом перших шести місяців війни англійських промислових підприємствах число нещасних випадків з смертельним кінцем збільшилось на 42 проц. На протязі 1939 року на англійських підприємствах всього сталося 193 тисячі нещасних випадків, з яких з смертельним винцем 1.100.
З приводу розпуску таймирського міжнародного комітету
БЕРЛІН, 5. (ТАРС). Німецьке інформаційне бюро передає в зв’язку з розпуском танжерського міжнародного комітету коментарії мадрідської преси в цьому питанні. "Мадрідська преса констатує, — пише агентство, — що нове розпорядження означає завершення окупації танжерської зони Іспанією, проведеної 14 червня цього року, і включення цієї зони в склад Іспанії. Таким чином Танжер остаточно перестав бути міжнародною зоною".
Присуд Неру
ЛОНДОН, 5. (ТАРС). Як повідомляє кореспондент агентства Рейтер з Горахпура (Індія), Неру — один з керівників індійського національного конгресу — засуджений до 4 років тюремного ув'язнення.
Війна між Грецією і Італією
АФІНИ, 5. (ТАРС). В повідомленні грецького міністерства державної безпеки говориться, що італьянською авіацією скинуті бомби на Пірей, Волос, Касторію і деякі інші міста і села. Кількість жертв і зруйнувань незначна. Ні один воєнний об'єкт не потерпів.
ЛОНДОН, 5. (ТАРС). Агентство Рейтер повідомляє, що, за відомостями, які надійшли з усіх фронтів до 12 год. дня 4 листопада, греки вдержують новозайняті ними позиції.
За неофіціальними даними, грецькі війська провели за останні 48 годин наступ в південному секторі фронту і просунулись в кількох пунктах на албанській території.
НЬЮ-ЙОРК, 5. (ТАРС). Агентство Юнайтед Пресс повідомляє, що тепер між греками і італьянцями розвивається бій великого масштабу. 4 листопада був перший день, коли сприятлива погода дозволила здійснити італьянцям широкі операції повітряних сил і артилерії. Італьянська авіація бомбардує передові лінії греків, підготовляючи наступ італьянської піхоти в гірських районах.
Повідомлення, які надходять з кордону, свідчать про те, що грецькі війська наступають в напрямі до Коріцца (Корча) в двох напрямах: вздовж головного шляху, що йде з Бікліста, і вздовж побережжя озера Мікра-Преспа до озера Преспа. Грецька мото-механізована колона підтримує наступ легких танків, які пересікли албанський кордон по іншому шляху. Грецькі війська розгромили один італьянський батальйон і зайняли три села. Захоплено в полон 138 італьянців, в тому числі 8 офіцерів. Греки одержали сильні підкріплення в секторі Корча.
НЬЮ-ЙОРК, 5. (ТАРС). Агентство Ассошіейтед Пресс повідомляє, що грецькі війська просунулись на 10 кілометрів в глиб албанської території і захопили висоти, які панують над шляхом, що веде в Корча. Греки захопили велике число полонених і багато воєнних матеріалів.
НЬЮ-ЙОРК, 5. (ТАРС). Агентство Юнайтед Пресс передає, що ранком 4 листопада греки відновили свій наступ в напрямі на Корчу. 5 грецьких літаків бомбардували італьянські позиції між Бікліста і Корча.
3 листопада грецький воєнно-морський флот бомбардував італьянські війська в районі ріки Каламас. 6 груп італьянських літаків бомбардували Корінфський канал і залізничну станцію в Мандра. Бомбардовані були також Саламін і Патри. Грецькі винищувачі збили 4 італьянських бомбардувальники. Два грецьких літаки пропали без вісті. Інша італьянська повітряна ескадрилья бомбардувала Ларіссу. Бомбардований був також Корфу, при чому були заподіяні великі пошкодження. 20 італьянських літаків бомбардували місто Яніну.
НЬЮ-ЙОРК, 5. (ТАРС). За повідомленням агентства Юнайтед Пресс з Софії, англійці поспішно будують аеродром на острові Самофракія (в Егейському морі, поблизу турецького побережжя).
3 листопада в Пірей прибули англійські воєнні кораблі, в тому числі конвойне судно "Врінек" і мінний тральщик "Ферхем".
БЄЛГРАД, 5. (ТАРС). В журналістських колах Бєлграда повідомляють, що вчора у Флоріну були приведені 1200 італьянських військовополонених, серед яких були два вищих офіцери. Греки заявляють, що перед Корчею вони знищили 30 італьянських танків. Греки просуваються до Корчі і вже підійшли до міста. Коло самої Корчі італьянці сконцентрували танки, моторизовані загони і піхоту.
БЄЛГРАД, 5. (ТАРС). Газета "Політіка" вмістила вчора таке повідомлення з Салонік:
"Дії на всіх дільницях фронту продовжуються. Грецькі літаки бомбардували Аргірокастрон. Італьянська авіація 3 листопада діяла дуже активно над всією грецькою територією. Салоніки були бомбардовані чотири рази. Зруйновано багато будинків. Є убиті і поранені. Італьянці бомбардували два рази Патри. В місті сдалахнули пожежі. Повітряних нальотів зазнали Яніня, Епір, Корфу і Канія. Всюди є жертви і руйнування".
НЬЮ-ЙОРК, 5. (ТАРС). Як передає бєлградський кореспондент агентства Юнайтед Пресс, грецька артилерія продовжує обстріл Корчі. Особи, які прибули з Корчі, повідомляють, що звідти евакуюються сім'ї італьянських і албанських офіціальних осіб. Грецькі війська — в шести милях від Корчі і загрожують відрізати італьянську дивізію. За наявними відомостями, італьянці спішно перекидають підкріплення і дуже багато танків в район Корчі.
Позбавлення 500 чоловік французького громадянства
НЬЮ-ЙОРК, 5. (ТАРС). За повідомленням агентства Ассошіейтед Пресс, французський уряд позбавив громадянства 500 чоловік, які набули французське громадянство, починаючи з серпня 1927 р. Указується, що більшість осіб, позбавлених громадянства, є емігрантами з Центральної Європи, а також особами, приналежність яких до французького громадянства є небезпечною. Прізвища осіб, позбавлених французького громадянства, не зазначається.
"Шанхай майніці" про мирні пропозиції Японії
ШАНХАЙ, 4. (ТАРС). Місцева японська газета "Шанхай Майніді" писала у вчорашній передовій:
Воєнні дії в Китаї
В південному Китаї. На південному заході провінції Гуансі китайські війська підійшли до Чженьана. 3 листопада в цьому районі цілий день відбувалися бої. Китайці продовжують наступати вздовж шосейної дороги Наньнін— Цзіньчжоу. Японці відступають в південно-східному напрямі.
На острові Хайнань продовжується активна діяльність китайських партизан.
В центральному Китаї. В північній частині провінції Чжецзян продовжується відхід японських військ до Ханчжоу.
Відомостей про становище на фронтах в Північному Китаї нема. 