Загальні приписи для подорожних залізницею

Львів, 9 листопада.
Кошт переїзду обраховується на основі кілометрової ставки, яка для III. кл. є 7 гр. У приспішених і поспішних поїздах є доплата: в ІІІ. кл. 2 зол. до 150 км., 4 зол. до 300 км., 6 зол. понад 300 км. Дітей після закінченого 4-го р. життя до закінченого 10-го р. життя і молодших дітей, для яких вимагається сидячого місця, перевозиться за половину ціни.
Час важности білетів є для білетів на поодинокий поїзд і для білетів на переїзд там і назад 2 дні.
Подорож можна перервати за білетами на поодинокий переїзд лиш один раз, за білетами на переїзд там і назад — по одному разі там і назад.
Через перерву подорожі не продовжується одначе часу важности білєтів їзди.
При перерві подорожі подорожний обов'язаний предложити білєт їзди урядникові на стації, де перервав подорож, щоб зазначив на ньому перерву.
Хто без візвання зголосить кондукторові або керівникові поїзду, що не має білєту їзди, обов'язаний викупити доплату у висоті 7 зол., одначе не більше, як подвійну ціну переїзду від кожної особи (також від дітей).
Від тієї доплати звільнені подорожні: а) які сідають з необсаджених стацій, б) які мають червону посвідку на дод. викупленя білету й невізвані зголосяться.
Білетова каса приймає назад видані білети їзди в дні їх видачі, якщо безсумнівно не вжито їх до їзди.
Подорожний має право заложити для себе й для осіб, що х ними їдуть, по одному місці, якщо вони неозначені як зайняті.
Малі пси і інші освоєні звірята, які можна держати на колінах, вільно забирати до особових поїздів, якщо тому не противляться інші подорожні. Вільно забирати зі собою пси кожної величини, якщо на те є передбачений спеціяльний переділ. Подорожний мусить мати для свого пса намордник. 