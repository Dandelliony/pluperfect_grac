◦ ◦ ◦ ◦

За офіціяльними повідомленнями з Вашингтону, північно-американський морській корпус та прибережні охоронні частини втратили 21.497 людей. У тому числі стверджено 6.344 убитих, а доля 11.316 невідома. Морський корпус складається з вояків, яких, наприклад, уживають до висадних дій. Отже треба гадати, що ці втрати повстали серед воєнних дій на Соломонських островах і на Новій Гвінеї. Вони не торкаються втрат моряків воєнної і торговельної фльоти Злучених Держав. Проголошені втрати морського корпусу рахуються від 7 грудня 1941 року по кінець 1942 року.
Японське військове міністерство повідомляє, що генерал-майор Кітсутіко Коматсу призначений військовим аташе при японській амбасаді в Берліні. Генерал-майор Коматсу буде військовим аташе одночасно в японському посольстві в Словаччині.
У кількаденних поодиноких операціях, розпочатих минулого тижня, які поширилися на дальші терени в районі Ганкау, японські війська здобули великі успіхи. Чункінські дивізії зазнали важких втрат. Японці захопили велику кількість легкої зброї й муніції. Дня 16 січня японське летунство перевело атаку на Юннан, а дня 17 січня дальші атаки на Пені і Чітагонг. Над Юннан збито три ворожі літаки і знищено 10 на землі. У Фені збито 4 і знищено 5 на землі. У Фені і Чатагонг запалено в різних містах військові влаштування.
Одна північно-американська аґенція принесла вістку з Вашингтону, що речник північно-американської фльоти заявив: "Так, як справи стоять тепер, ми не виграємо транспортової битви". Далі речник сказав, що потрібно було б значно більше корабля, як ті, що стоять до розпорядимости". Наші морські шляхи довгі і численні, тоді коли ми не розпоряджаємо достаточною кількістю кораблів, а багато вантажу затоплюють з конвою."
Еспанська Рада міністрів від п'ятниці проводить без перерви наради під проводом Канділя. В неділю кабінет відбув два засідання, від 11-ої години до 15-ої та від 19-ої до 2-ої години ночі. Темою нарад були в першу чергу питання бюджету на 1943 рік. В політичних колах уважають, що в цьому році передбачені куди більші бюджетні цифри, як у минулому, і шо в першу чергу поважні суми будуть введені для національної оборони та для частинної мобілізації, що почалася від листопада.
Бразилійське морське міністерство повідомило оце тепер про затоплення вантажного корабля "Регент" у 3.280 брт. та про затоплення пароплава "Фріяд Рок".
На перший погляд розвиток швайцарської закордонної торгівлі в 1942 році щодо кількости виявляє зменшення привозу у порівнянні з попереднім роком на 10%. Це пояснюється головним чином заостренням британських блокадних заходів у відношенні до швайцарського забезпечення сировиною. Зате вартість імпорту ше і дальше зросла. Через це дефіцит закордонної торгівлі проти попереднього року зменшився на 478 міліонів.
Еспанський національний інститут для промислу створить у Пуертоллано великий завод для видобуття мінеральної ропи в бітумінових покладів. План передбачує перерібку 500.000 тон цих покладів річно.
Перед пристанню в Монтевідео перевернулася підойма, що нею хотіли витягнути з води частини німецького панцирного корабля "Граф Шпее". За дотеперішними повідомленнями втопилося при цьому 10 членів залоги та спеціяльних робітників.
Британська адміраліція подала до відома, на підставі завідомлення лондонського інформаційного бюра, затоплення обидвох травлерів — "Гораціо" і "Юра". 