Авдієнція українського представництва в Ґен. Ґубернатора

Ґен. Ґубернатор приняв 18. квітня ц. р. на Замку у Кракові представників УЦК і обговорив з ними господарські та культурні справи української ґрупи в Ґен. Ґубернаторстві. При цьому були присутні державний підсекретар д-р Кундт, президент внутрішнього управління д-р Вестеркамп, краківський ґубернатор д-р Вехтер, шеф преси уряду Е. Гаснер і директор відділу населення та суспільної опіки д-р Фель. У склад українського представництва входили: провідник УЦК Кубійович, діловий керманич ред. В. Глібовицький і господарський керманич інж. Мілянич. Гутірка тривала 1½ год. підчас якої порушено всі справи української ґрупи в Ґен. Ґубернаторстві, що в найближчому часі ждуть своєї полагоди. Представники УЦК вручили Ґен. Ґубернаторові меморіял, що обіймав усі заторкнені справи, при чому Ґен. Ґубернатор прирік прихильно їх розглянути і швидко полагодити. При цій нагоді Ґен. Ґубернатор подякував представникам УЦК за дотеперішню співпрацю на всіх ділянках українського суспільного життя в Ґен. Ґубернаторстві і висловив своє признання за участь в розбудові життя Ґен. Ґубернаторства.
Провідник УЦК склав Ґен. Ґубернаторові щиру подяку за його великодушну дбайливість і за розвиток українського життя в Ґен. Ґубернаторстві. Найкращим доказом цього розвитку слід уважати факт, що для української ґрупи в Ґен. Ґуб. повстане Український Науковий Інститут у Кракові.
Ціла конференція відбулася в дуже привітній та приязній атмосфері й залишила в усіх учасників якнайкраще вражіння. 