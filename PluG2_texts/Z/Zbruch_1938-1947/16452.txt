"Ми і Світ". — Залізничні знижки на фотоґрафічну виставу. — Смерть автора сензаційного тріку.

"Ми і Світ". Під такою назвою появилось у Львові перше число ілюстрованого місячного журналу, що має у програмі такі ділянки: ілюстрація, мистецтво, фільми, мода. В першому числі за грудень ц. р., крім актуальних ілюстрацій в політичному й мистецького життя, з мистецтва, театру і фільми, знаходимо один нарис, репортаж, початок повісти і гумор. Число — 16 сторін великої вісімки і понад 40 ілюстрацій — робить гарне вражіння. "Ми і Світ" видає й редагує Мирон Левицький. Адреса "Ми і Світ" така: Львів, ул. Павлинів, 40.
Залізничні знижки на фотоґрафічну виставу у Варшаві. Міністерство комунікації признало залізничні знижки всім тим. які вибираються на першу польську виставу рідної фотоґрафії, що її відкриють 18 ц. м. у Варшаві. Прогульки в числі від 15 до 50 осіб користають із 33 прц. знижки; понад 50 осіб з 50 прц. знижки. Якщо прогулька складається з 25 осіб — одна особа дістає безплатний білєт тієї кляси, що її викуплять учасники прогульки; з 50 осіб — безплатні білєти дістануть три особи. Прогульковці мусять мати посвідку місцевого фотоґрафічного товариства. Залізничі знижки будуть важні 5 тижнів, себто від 17. грудня ц. р. до 21. січня 1939. р. При купні знижкових білєтів слід покликуватись на розпорядок міністерства комунікації ч. 2115 з дня 5. грудня 1938. p.
Смерть автора сензаційного тріку. В Анґлії помер недавно штукар Персі Тома Сельбіт, який придбав собі велике майно винаходом тріку, який свого часу викликав величезну сензацію у всіх мусікголах та цирках. Трік Сельбіта викликував завжди на глядачах величезне вражіння. Той трік спирається на тому, що буцімто перепиловують жінку, приміщену у деревляній скрині. Коли той трік побачив одного разу король Юрій V., просив маґіка, щоб той пояснив йому, на чім спирається той трік. Та Сельбіт відповів, що він навіть королеві не може зрадити тайни, бо таке собі прирік. Тепер цю тайну знає уже кілька інших штукарів. Як вони до тієї тайни дійшли, годі відгадати. 