Кавчук і гума в господарстві Галичини

Збірка зужитої гуми
Львів, 19 листопада.
Галицька область має всі вигляди стати у майбутньому поважним продуцентом сировини, потрібної для кавчукового промислу, якщо тільки дадуть добрі висліди спроби акліматизації і управи кок-сагізу. Покищо одначе є змога піддержати цей промисл збіркою зужитих предметів з гуми або з кавчуку тимбільше, що Галичина є доволі поважним консументом гумових виробів. Вистарчить згадати доволі велике запотребування цивільного населення на гумові підошви, які виявилися зовсім практичними і тривалими.
В гуму і гумові фабрикати засобляють Галичину фабрики, що працюють на терені Ґубернаторства, як нпр. Вольбром, Варґум, Ригавар і інші, які доставляють постійно гуми на підошву. Очевидна річ, що цей приділ гуми, призначений для користування населення є відповідно управильнений Відділом Господарки, а торговельним розподілом гуми займається одна німецька фірма, яка видає товари на основі карт закупу і висилає їх до Галичини.
Крім того, маючи до виключної розпорядимости асбест, згадана фірма співпрацює також у відбудові зруйнованого большевиками промислу. З поміж багатьох технічних предметів, які вона виробляє можна тут назвати трансмісійні паси, гумові вужі, асбестові плити і ін. Вистарчить заглянути до головного складу тієї фірми, де скрізь на полицях видно безліч різних з гуми вироблених предметів, потрібних і в хірургії і в спорті і в інших ділянках життя. В цілому ця фірма являється однією з важних господарських і торговельних установ. 