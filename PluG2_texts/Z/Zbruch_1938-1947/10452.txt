Демонстраційне повитання виленських литовців у Ковні.

До Ковна на олімпіяду приїхало майже 50 литовців з Вильна, що дало нагоду до протипольських виступів. Ще перед приїздом "Союз Визволення Вильна" накликував у відозвах до політичного привитання цеї першої прогульки литовських спортовців з Вильна. Справді перед залізничним двірцем у Ковні зібралось кілька тисяч осіб, що уладили гостям з Виленщини ентузіястичне привітання. Одного з них схопили на руки й понесли перед двірець. Тут виленським литовцям доручили кількадесять китиць цвітів і виголосили кілька промов. Одного з учасників прогульки, Зизмериса удекорували відзнакою "Союзу добровольців литовської армії", опісля почали співати пісню „До Вильна". Один із промовців, представник союзу старшин резерви, сказав м. ін.: „Вірю, що стрінемося з вами на горі Ґедиміна у Вильні“.
По промовах і відспіванні низки пісень зібрані перед двірцем рушили походом вулицями Ковна. Підчас походу падали ріжні оклики на тему відзискання Вильна. Опісля демонстранти скандували під такт маршу:„Наше Вильно", "Наше Вильно"... Коли виленські литовці появились на бальконі, юрба довго підносила оклики.