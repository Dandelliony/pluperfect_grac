◦ ◦ ◦ ◦ ◦

Париж. Великі поступи зроблено у відбудові залізничих мостів у Франції, знищених під час воєнних дій. Німецькі окупаційні власті дають усяку технічну й матеріяльну поміч.
Берлін. Англійське інформаційне бюро подає сьогодні в полуднє, що минулої ночі мали відбутися знову сильні німецькі повітряні налети на Англію. Особливо важко потерпіло місто Гел, де знайшлося велике число вбитих і поранених. Були також шкоди і на інших місцях.
Берлін. Англійська адміраліція була приневолена повідомити про втрату англійської корвети "Тинія", корабля в 1.200 тонн водомістоти.
Тегеран. Іранський прем’єр міністр дав сьогодні вияснення про положення. На основі цього вияснення переговори між напасниками Англією і Совєтами стоять перед закінченням. Між тим большевицькі і англійські війська вдерлися глибоко в нутро краю. ГПУ створило вже на північних відтинках Ірану місцеві терористичні групи.
Токіо. Японського адмірала Іто іменовано заступником шефа японського адміральського штабу.
Тегеран. Як повідомляють, в Ірані, 10 миль на північний захід від головного міста, мала відбутися перша зустріч англійських і совєтських збройних сил.
Гельсінки. Деякі закордонні часописи та радіовисильні розсівають останніми днями вісті про те, що ніби то Фінляндія наслідком незадовільних вислідів війни проти Совєтів робить заходи, щоб мирно поладнати конфлікт за посередництвом одної з голов невтральних держав. Фінське інформаційне бюро уповажнене рішуче ствердити, що ці чутки не мають якихнебудь підстав. 