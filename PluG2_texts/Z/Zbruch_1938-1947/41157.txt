◦ ◦ ◦ ◦ ◦ ◦ ◦

Дунайська комісія. В найближчих днях збереться у Відні на запрошення німецького уряду комісія фахівців для устійнення справ, звязаних з плавбою по Дунаю. Досі займалася цими справами міжнародня комісія з осідком у Білгороді, при співучасти англійців і французів.
Одночасний вмарш болгарів і мадярів. В колах зближених до членів конференції у Крайовій, впевняють, що вмарш болгарів до Добруджі наступить одночасно з вмаршем мадярських військ до Семигороду.
В Букарешті відбулося в ночі на суботу коронна рада під проводом короля. Румунський посол в Берліні склав звіт про віденський арбітраж. Потім премієр подав до відома ґарантії, що їх впевнили Німеччина й Італія щодо ненарушности кордонів Румунії. В коронній раді брали участь усі дорадники королівського двора, всі члени уряду, б. премієр Маню та проф. Братіяну.
Повновласті мадярського уряду продовжені. Надзвичайні повновласті, які одержав мадярський уряд від пирляменту з вибухом війни, продовжено до 2. червня 1941.
Анґлійські бомби на Данію. В ночі на четвер один анґлійський літак скинув багато бомб на данські острови, на щастя без шкід.
Затоплено 2 анґлійські кораблі. З Льондону повідомляють, що недавно затоплено 2 анґлійські торговельні пароплави, "Броквуд" і "Северн Лейґ", містоти по 5.000 тон.
Індія домагається свободи. По донесенням в Бомбаю, члени індійського конґресу ухвалили, що радше дадуться масово виарештувати ніж повинуються забороні зібрань Фандіт Неґру, провідник індійського самостійницького руку, заявив, що анґлійська влада арештувала сотки визначних індійських діячів, зовсім нехтує бажання індійського народу, та в цей спосіб припечатує істнування бритійського імперіялізму в Індії.
Словацько-мадярська амнестія. Братислава, 30. 8. Закінчено переговори між Словаччиною та Мадярщиною у справі взаїмної амнестії політичних вязнів, розділу судових актів і депозитів на теренах, відступлених Мадярщині. Ця амнестія причиниться до поліпшення словацько-мадярських взаємин.
Анґлія зазіхає на Азори та Канарійські острови
Рим, 2. 9. Анґлійський уряд намагається переконати своє населення, що Ірляндія сама найде охорону під опікою Великої Британії. Анґлійські пляни змагають втягнути Ірляндію до війни. По найновішим вісткам Анґлія приготовляє новий удар на Атлянтійському Океані, а саме зайняття Азорів і Канарійських островів. В одній анґлійській пристані вже мав всісти на кораблі експедиційний корпус, який має зайняти ці еспанські та портуґальські острови. Тому що постійно бомбардований Ґібральтар годі буде вдержати, анґлійці хочуть побудувати свої бази на Канарійських островах і Азорах, щоб звідти контролювати вїзд на Середземне Море, як також мати там бази для своєї комунікації з Індією і Далеким Сходом.
Пожежа анґлійського нафтопроводу
Бейрут, 2. 9. В ночі з вівтірка на середу, коли відбулася велика італійська повітряна атака на Гайфу, загорілися нафтопроводи Моссуль-Гайфа 65 км. від побережа. Ще невідомо, чи пожежа вибухла внаслідок італійських бомб, чи підложена арабами. Нафтопроводи горять на просторі 30 км. Роботи коло їх направи потривають цілі тижні. Підчас направи нафтопроводи будуть нечинні. Денно доставляли ці нафтопроводи коло 10.000 тон. Це важкий удар для анґлійської повітряної й морської фльоти на східній частині Середземного Моря.
Італійці знову збомбардували Мальту
Рим, 31. 8. Головна кватира італійських військ подає: Італійські літаки пляново й успішно збомбардували анґлійську базу фльоти Мікаба на Мальті. Ворожі ловецькі літаки не мали охоти вступити в бій, одначе італійські літаки дігнали їх і три з них ушкодили вогнем скорострілів. В північній Африці обкинено бомбами військові магазини, табори й товаровий двірець в Марса Матрук. Збомбардовано ворожий кружляк. 