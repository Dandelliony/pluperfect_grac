Вислід конкурсу, розписаного п-ею Л. Федорович-Малицькою.

Мистецьке жюрі на своїм засіданні з 9. листопада ц. р. ухвалило нагороди конкурсу, розписаного дня 1. жовтня 1937, отсим мистцям:
I. За найкращу Богородицю Діву: І. нагорода анонімному авторові (Богородиця) 250 зол., II нагорода п. Василеві Дядинюкові (Богородиця) 200 зол.
II. За найкращий історичний малюнок: п. Денисові Іванцеву (Хрещення Руси) 100 зол.
III. За найкращий український краєвид: І. нагорода п. Петрові Обалеві (Золоте Поділля) 200 зол., II. нагорода п. Василеві Конашеві (церковця о. Студитів) 150 зол.
З огляду на те, що вибір історичних малюнків був розмірно малий, нагороду зменшено з 250 зол на 100 зол. Зате визначено другу нагороду у висоті 200 зол. за найкращу Богородицю-Діву.
Від 20. листопада до 4. грудня буде уладжена вистава всіх експонатів, присланих на конкурс, у Природописнім Музею Наук Т-ва ім. Шевченка (Чернецького 24). По виставі всі мистці можуть відібрати собі експонати назад.
Львів, 14. листопада 1938
Члени жюрі: Ліна Федорович-Малицька, Д-р Станислав Старосольський, Проф. д-р Володимир Залозецький. 