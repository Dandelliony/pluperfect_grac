◦ ◦ ◦ ◦ ◦

Вистава для шкільної молоді. Післязавтра, в суботу, 28-го лютого. в 3-ій год. пополудні в Українському Театрі відбудеться вистава для української шкільної молоді. Виставлять комедію на 5 дій Ж. Б. Молієра п. н. "Скупар". Переклад І. Стешенка. Постанова: В. Блавацький. Режисер-асистент: Б. Паздрій. Квитки в ціні від 1—4 зол. продає квиткова каса щоденно від 11-ої до 19-ої год. Телефон квиткової каси: 214-12.
Концерт на Личакові. В неділю, 1-го березня ц. р. в домі "Просвіти" на Личакові, вул. Круп'ярська ч. 10, відбудеться, старанням гуртка "Жіночої Служби Україні" на Личакові концерт у честь Лесі Українки.
Хор ремісників. Сьогодні, в четвер, 26-го лютого в домівці "Зорі", вул. Вірменська ч. 25 відбудуться організаційні збори хору Об'єднання Праці Українських Ремісників "Зоря" при Українському Комітеті на Львів—місто.
Хлопці на купецьку практику. Хлопці, що хочуть відбути купецьку практику, зголосяться негайно в Українському Комітеті на Львів—місто, Господарський Відділ, вул. Паркова 10 партер, в урядових годинах від 9-ої до 14-ої.
Нові православні священики. Українська Православна Консисторія в Варшаві, вул. Зигмунтівська 15, просить колишніх студентів геології та семінаристів, щоб зголосились до Консисторії в справі підготови до висвячення. У близькому майбутньому відбудуться курси для підготови священства. Ближчі інформації подає Консисторія. 