◦ ◦ ◦ ◦ ◦ ◦ ◦

Заява ТАРС. В іноземній пресі поширюється повідомлення з посиланням на деякі кола Болгарії, як на джерело інформації, що в Болгарію вже перекинута деяка частина німецьких військ, що перекидання останніх у Болгарію триває з відома і згоди СРСР, що на запит болгарського уряду про пропуск німецьких військ у Болгарію СРСР відповів згодою. ТАРС уповноважений заявити, що:
1. Якщо німецькі війська насправді є в Болгарії і якщо їх дальше перекидання в Болгарію дійсно має місце, то все це відбулося і відбувається без відома і згоди СРСР, бо німецька сторона ніколи не ставила перед СРСР питання про перебування або перекидання німецьких військ у Болгарію;
2. Зокрема, болгарський уряд ніколи не звертався до СРСР з запитом про пропуск німецьких військ у Болгарію і — значить — не міг одержати від СРСР будьякої відповіді.
Хто працює за прилавком магазину? В містечку Олесько не налагоджена ще якслід радянська торгівля. Часом в раймаг зайде покупець за дрібницею, а в продажі її й немає. Дивуватись цьому не слід, бо за прилавок магазину потрапили люди, яким не дорогі інтереси і запити покупців. Хто ж працює в раймагу? Леон Глік, Ізраіл Палюк — люди непевні, спекулянти в минулому, які за польської влади наживали капітали, обдурюючи селян. Треба сказати, що вони і тепер працюють нечесно. Глік, наприклад, наносив додому з магазину багато цукру. Коли це було виявлено, справу передано в суд. Та Глік вийшов сухим з води і залишився працювати в магазині. Коли надходять у продаж одяг, взуття, їх розподіляє Глік між своїми родичами, знайомими, а що лишиться, то вже перепаде споживачам.
Брудно і незатишно в гуртожитку. Неорганізовано проходить зимові канікули у Львівській політосвітній школі. Більшість студентів роз'їхалась. А та частина, що лишилася, перебуває поза увагою дирекції і профспілкової та комсомольської організацій школи. Нудно і незатишно в гуртожитках. В більшості кімнат навіть немає на чому сісти, брудно. Нічим розважитись. Там не знайти ні газет, ні журналів, відсутні ігри. Не бувають у гуртожитках керівники комсомольської та профспілкової організації школи. Вже не один раз студенти просили секретаря комсомольської організації тов. Климнюка допомогти їм організувати культурне дозвілля, забезпечити газетами. Однак тов. Климнюк не тільки не виконав нашої просьби, а навіть не знайшов за потрібне прийти до гуртожитку. 