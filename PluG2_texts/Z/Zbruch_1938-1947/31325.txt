Курорти для трудящих

Трудящі західних областей України переживають дні бурхливого процвітання в цю історичну осінь і зиму. Те, що для них здавалось далекою мрією, стає незаперечною дійсністю.
Нове, незабутнє твориться і на такій ділянці, як охорона здоров'я трудящих. Поліклініки, лікарні, дитячі ясла, державні аптеки створюються скрізь. Безкоштовне лікування і допомога для населення це не обіцянки, а факти. Велику роботу також проводиться і в справі санаторно-курортної допомоги працюючим.
Польські пани залишили після себе сумні наслідки: багато приладдя та інвентаря в санаторіях пани знищили, білизну та цінні медикаменти пограбували, ряд приміщень зруйновано. Після обстежень курортного господарства комісією Наркомздоров'я УРСР на чалі з доктором Лашевкером, справу впорядкування курортів взяло в свої руки курортне управління. Тепер воно освоює, приймає і реконструює 23 найбільш значних курортів. З моменту, як курорти перейшли до органів охорони здоров'я трудящих, вони почали різко міняти своє обличчя.
У Львівській області тепер готуються до відкриття великі курорти — Немирів, Великий Любінь, Шкло і Горинець. В них багато сірководородних джерел високої концентрації. Тут лікуватимуться тисячі хворих на ревматизм, на неправильний обмін речовин, хвороби шкіри тощо. Згадані курорти вже в цьому сезоні матимуть пропускну спроможність до 12 тисяч чоловік. Всі вони мають величезні мінеральні запаси. Слід сказати, що ці багатства природи, при велетенському дебеті мінеральних вод (наприклад Горинець — до 3 млн. літрів на добу, Шкло — 2 млн.), використовувались тільки на 25—90 проц. Лікувальними засобами раніш володіла купка приватних підприємців, що поставила лікування на рейки звичайної безсоромної торгівлі. Трудящі не мали коштів лікуватись в цих санаторіях, а в них поміщики і капіталісти влаштовували п'яні і статтеві оргії.
Вже функціонує курорт Ворохта на 170 санаторних ліжок. Тут лікуються хворі туберкульозом. Хто прибув сюди лікуватись після організації радянської здоровохорони? Це робітники, селяни і трудова інтелігенція, звільнені з казематів і застінків польських в'язниць.
Закінчено обладнання і буде відкрито туберкульозні санаторії в Татарові і Микуличині. Ці санаторії, як і курорти Делятин, Яремче, Камінь-Довбуша, Ямне, Ділок багаті на сонячні дні та м'якість клімату; вони містяться на височині 500—800 метрів над рівнем моря.
В середині січня почнуть функціонувати також два найбільших курорти Прикарпаття, що безперечно наберуть вже в наступному році загально-союзного значення. Це — Трускавець і Моршин. Перший без перебільшення можна буде назвати найкращим курортом Радянської України. В цій здравниці цілий рік б'ють цілющі джерела і з них найцінніша мінеральна вода "Нафтуся", дуже корисна для хворих на нирки і захворування сечостатевих органів. Тут же б'ють джерела вод типу "Есентуки", Карльсбада. Хворі на загальне ожирення, діабет (цукрова хвороба), шлунок тут матимуть змогулікуватись і швидко одужувати.
Води Моршина мають у собі гірку сіль і схожі вони на баталінську і карльсбадський шпрудель. Вони прекрасно діють при захворуваннях шлунку. В цих обох курортах багато приміщень літнього типу, які тепер утеплюються і з тим, щоб пристосувати їх до роботи і в холодну пору. Кількість санаторних ліжок в них буде доведено в цьому році вже до 9 тисяч.
З інших сіроводородних санаторіїв треба ще згадати Черче і Підлюте. Останній розташований у прекрасній долині, де тече бурхливий притік Дністра — гірна Ломниця, оточений високими Горами, що покриті густими хвойними лісами. Ці прекрасні здравниці курортне управління готує для лікування хворих на серце і на ревматизм.
Багато грязевих і кліматичних санаторіїв мають тепер винятково сприятливі перспективи для свого розвитку. Відкриття їх в основному тепер залежить від упорядкування бальнеологічного господарства і санітарно-технічного устаткування.
До курортного управління вже надходять перші заявки від організацій, установ і окремих працюючих на придбання путьовок до санаторій. Чимало путьовок вже закуплено ЦК МОПР’у для лікування потерпілих від катувань польської жандармерії 15 січня приїжджає з Київської області до курорту Ворохта лікуватись група хворих робітників і колгоспників в кількості 50 чоловік. Управління відкриває центральну курортну поліклініку у Львові. В ній трудящий одержить консультаційну пораду лікаря і обере санаторій, де найдоцільніше зможе одержати курс лікування.
С. Єзерський. 