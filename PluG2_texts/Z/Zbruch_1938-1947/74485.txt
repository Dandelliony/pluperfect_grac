◦ ◦ ◦ ◦

Посипування ховзьких хідників. ЛЬВІВ, 15 грудня. У зв'язку з ожеледою, яка перед кількома днями навістила Львів, і у зв'язку з тим, що багато власників, домоуправителів і дозорців не сповнило сово основного обов'язку, що має мстою забезпечити вуличний рух, Поліційний Уряд вуличного руху, покликуючися на відповідну постанову міського старости, пригадує, що власники домів і домоуправителі є відповідальні як за усування снігу з хідника, так і за посипування хідників, вкритих ожеледою. Занедбання цих обов'язків буде поліція суворо карати.
Щадити електрострум! БЕРЕЖАНИ, 15 грудня. У цьому місяці оплату за користування електричним струмом в бережанській окрузі значно підвищено. Цю вимогу диктує воєнний час, коли необхідно економити всі засоби прожитку. По дотеперішній ціні платиться за освітлення, коли місячно витрачається на одну кімнату 4 кв, а на одну кімнату з кухнею — 5; на дальші кімнати — коли витрачено на кожну 2 кв. За кожний кв, витрачений понад норму, платиться 3.28 зол. Закликається населення якнайбільше ощаджувати електричний струм.
Відбудова Бережан. БЕРЕЖАНИ, 15 грудня. В Бережанах провадиться велику акцію відбудови міста та його оздоровлення. Уже направлено дві вулиці — Валову та Вірменську; прочищена та направлено канал на вулицях Ів. Франка та Новій, прочищено та поглиблено Лісницький потік; також поставлено на ньому міст при в'їзді до лічниці. Переведено ремонт двох шкіл. Відремонтовано будинок пожежної сторожі, а з весною буде поставлено новий будинок. Цими днями закінчиться відбудова дезинфекційної станиці. В судовому будинку направлено печі, вікна, двері, і т. д. Крім того переведено ремонт у знаціоналізованих та безпанських домах, де тепер мешкають громадяни міста або приміщені установи та уряди. Зовсім відновлено 37 домів і 164 кімнати (печі, водопроводи і т. д.). При кількох вулицях вивезено груз, що громадився у звалищах по війні. Поширено Вулицю Урядову, насипано, підмуровано і огорожено бетоном. Місто набирає порядку та чистоти; скрізь на вулицях і в урядових мешканнях є таблиці; двері й вікна в забудуваннях чисті. 