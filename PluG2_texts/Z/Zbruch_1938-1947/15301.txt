Уряд закарпатської України панує над положенням.

Як примістився уряд
Премієр о. А. Волошин приняв кореспондента Німецького Інформаційного Бюра та інших кореспондентів і заявив їм, що уряд всеціло панує над ситуацією.
Всі диверсійні ватаги розбиті.
У Перечині не було ніякого бунту проти уряду; це одно з найсвідоміших сіл Карпатської України.
Населення українських громад, що їх признано Мадярщині, домагається приєднання до Карпатської України.
Як повідомляє пресова канцелярія Карпатської України, до Хусту приїздить чимало делєґацій з громад, що їх віденський арбітраж віддав Мадярщині, та домагаються, щоб їх негайно прилучити до Карпатської України.
Вістей, немов би з Карпатської України їздили делєґації до Ужгороду з домаганням обєдняння з Мадярщиною, неправдиві.
Уряд Карпатської України не думає вимінювати Ужгороду за Севлюш.
Пресова канцелярія Карпатської України заперечує поголоски, немов би українська делімітаційна делєґація, що виїхала до Будапешту, мала переговорювати у справі заміни Ужгороду на Севлюш.
Хуст має автобусову сполуку зі Словаччиною.
За два дні пічнуть курсувати між Хустом і Пряшевом автобуси для перевозу пасажирів і пошти та вантажні авта для товарових транспортів. Дотеперішні шляхи покищо вистарчають для господарських потреб краю.
Розбудова залізниць.
Як повідомляє пресова канцелярія Карпатської України, хустське міністерство комунікації у порозумінні з такимиж міністерствами Словацьким та центральним опрацювало плян будови залізничої маґістралі Пряшів—Хуст—Ясіня та поперечних залізничих ліній. 