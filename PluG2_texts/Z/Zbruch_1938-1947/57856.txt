◦ ◦ ◦ ◦ ◦

Допомога студентству. Студенти (-ки) і абсольвенти (-ки) середніх шкіл реєструються особисто або писемно в Українському Краєвому Комітеті у Львові, вул. Паркова 10, подаючи: 1) ім'я і прізвище, 2) місце й дату народження, 3) покінчені школи, 4) що бажає студіювати, 5) заняття батьків, 6) адресу студента (-ки), 7) евентуальне місце й характер праці. Студенти (-ки), що зареєструвалися в Студентській Домівці при вул. Чарнецького 12, не потребують реєструватися в Комітеті.
Іще одна школа. З днем 23 жовтня відкрито при вул. Пасічній 2 семиклясову школу для української молоді. Ця школа призначена для горішнього Личакова.
Реєструють інвалідів. Почалась реєстрація воєнних інвалідів. Реєстрація переводиться при вул. Мохнацького 18 в партері наліво. Інваліди зголошуються з документами та з довідками про те, що побирали ренти в колишній Польщі. Там теж зголошуються вдови й сироти по воєнних інвалідах.
Не закликати Ш. М. Д. до померлих. Швидка Медична Допомога обслуговує лиш хворих, ранених і тим подібних та в ніякий спосіб не може допомогти померлим. Тому там, де сконстатовано смерть, Швидкої Медичної Допомоги закликати не вільно. Та не всі це хочуть розуміти. Вчора, наприклад, завізвали лікаря Швидкої Медичної Допомоги до Северини Трашової на вул. На Байках 23, яка, як виявилось, померла вже перед кільканадцяти годинами. Швидка Медична Допомога ізза малого приділу бензини на такі безпотрібні поїздки дозволити собі не може.
Літ.-Мист. Клуб. Літературно-Мистецький Клуб одержав нове приміщення при вул. 29 Червня 10 (давніше 3-го Травня), де передше приміщувався партійний кабінет Залізничого району. В новому приміщенні матиме Літ.-Мист. Клуб велику викладову залю. Незабаром відбудеться відкриття Клубу. Покусані. Мар'ю Росяк (64 роки) покусав пес у праве підстегно на вул. Берестейської Унії. Заосмотривши рану, відставлено її на щеплення до Сан-стації при Місіонарській площі ч. 2. — Пес покусав теж Софію Островську (34 роки), що мешкав при вул. Красіцьких 5 та Дозю Бергер із вул. Овочевої. Обі скеровано до Сан-стації. 