◦ ◦ ◦ ◦

Нові часописи. Крім тижневика "Рідна Земля" почали виходити у Львові такі українські тижневики: "Голос Самбірщини", призначений для Дрогобиччини, Стрийщини та Самбірщини. "Подільський Голос" — для Тернопільщини та Золочівщини, "Чортківська Думка" — для Опілля та "Станиславівське Слово" — для Станиславівщини, Калущини та Коломийщини.
Важне для тих, що їдуть поїздом. Згідно з останнім розпорядком Головного Відділу Прохарчування та Хліборобства в Уряді Ґенерал-Ґубернатора підходять під контроль жито, пшениця, ячмінь, овес, гречка, просо, збіжжеві перетвори, мука, грисік, крупи, каша — стручкові плоди: горох, фасоля, сочевиця, вика і лубінь, масло та інші товщеві товари, рогата худоба за вийнятком кіз, безроги та овочі, м'ясні перетвори, неперетворений тютюн і бараболя. Звертається отже увагу, щоб кожний, хто везе такі товари, мав для власної користи посвідку влади з дозволом на перевіз. Пригадується, що не входить в обмеження перевіз харчових пачок до 3-ох кг., в яких може бути ½ кг. масла або іншого товщу, бо 1 кг. м’ясних перетворів і інші харчові продукти. На особу можна теж перевезти 10 кг. бараболі.
Промислова школа в Яворові. Державна Промислова Школа в Яворові з відділами: 1) забавкарства, 2) різьби, 3) архітектури (меблярства), 4) токарства, 5) столярства, приймає додаткові вписи до 10 вересня 1942 р. Вступні іспити відбудуться 10 вересня, а початок науки 11 вересня ц. р. До школи приймається учнів та учениць із закінченою народною школою від 14—17 року життя. Навчання у школі триває три роки.
Причіпка марки "Лінднер". Ніч. з 26-го на 27 травня 1942 р. вкрадено у Львові на вул. Дверницького причіпку до вантажного авта марки: "Лінднер" 7.5 тон, плятформовий віз з 60 цм. побічнями. Остерігається перед незаконним користуванням цим возом. Заподання довіренних відомостей про місце укриття цієї причіпки, треба спрямовувати до Дирекції Кримінальної Поліції у Львові, Галицька площа, ч. 15. кімната 125.
Причіпка до авта. Ніччю з 23-го на 24 липня 1942 р. вкрадено у Львові з вул. 29. Юніштрассе (давна 3-го Травня) поставлену там причіпку до вантажного авта без ґумових опон, реєстр. ч. 341087. Остерігається перед незаконним користуванням цим возом. Заподання довіренних відомостей про злочинців та про місце переховування згаданого воза, треба спрямовувати до Дирекції Кримінальної Поліції у Львові, Галицька площа ч. 15, кімната 125. 