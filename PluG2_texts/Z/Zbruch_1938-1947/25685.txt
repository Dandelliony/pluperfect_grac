◦ ◦ ◦ ◦ ◦ ◦ ◦ ◦ ◦ ◦

Чи гра на проволоку.
БРІССЕЛЬ, 12. 8. З Берліна повідомляють, на підставі інформацій тамошніх закордонних інформаторів, що підчас недавніх нарад у Берхтесґадені канцлєра Гітлєра з ґавляйтером Форстером, Гітлєр буцімто доручив Форстерові не загострювати ситуації викликуванням інцидентів, а навпаки ліквідувати їх мирно та викликувати вражіння примирности Німеччини.
Таку тактику застосували би на те, щоб зискати на часі та не довести до вибуху конфлікту аж до тієї пори, коли Німеччина закінчить переговори з Японією та Еспанією у справі їх союзу з державами осі. Одначе легке напруження треба у Ґданську вдержати, щоб не витворювати за границею вражіння, що Німеччина відступає зі свого дотеперішнього становища. Закордонні кореспонденти сподіються, що кульмінаційна точка може прийти в останніх днях серпня або теж щойно по нірнберському конґресі.
Форстер виїде на ще одну нараду з Гітлєром.
БЕРЛІН, 12. 8. АТЕ. Як кажуть у колах, близьких до проводу партії, то гавляйтер Форстер виїде сьогодні, в суботу, до свого родинного міста Фірт, біля Нірнберґу та буде там на футбольних змаганнях. Кружляють теж поголоски, що Форстер виїде в понеділок знову до Оберзальнберґу, щоб нарадитися з Гітлєром.
З Праги видалюють чужинців-журналістів.
ПРАГА. АВАС. Німецька влада видалила з Праги кореспондентів часописів "Таймс" та "Ню Йорк Таймс", крім того видалить співробітника Аваса, якого недавно арештовано. Їм закидують, що вони поширювали фальшиві вістки, кувати вражіння примирности Німеччини.
Не було стрічі румунського короля з болгарським.
БУКАРЕШТ. 12. 8. АТЕ. Тутешні урядові кола заперечують поголоску, начебто румунський король відвідав болгарського короля Бориса.
Румунія має міліон вояків під зброєю.
ЛЬОНДОН. 12. 8. "Дейлі Телєґраф" пише, що в Румунії находиться тепер під зброєю 1.200.000 людей. Румунська влада вдержує постійно звязок із анґлійською та інформує її про всі свої почини.
Американський міністр пошти на принятті у президента Польщі.
ВАРШАВА, ПАТ. Президент приняв на сніданку американського міністра пошти Фарліса з дочками. Крім нього були ще на принятті: американський амбасадор з жінкою, дочкою та сином, мін. Бек та кількох цивільних і військових достойників.
Гора засипала ціле місто.
БУЕНОС АЙРЕС ПАТ. Сильні дощі підмили гору Ля Вієха в Колюмбії, яка обсунулася, засипаючи ціле місто Ля Бранца Ґранде, що має 7.000 мешканців. Населення міста втекло, але є жертви в людях; рівночасно вилила ріка, що пливе коло міста. 