Хто автор? — Під увагу українським ученим

Хто автор?
Інж. Роман Білинський з Файхтванґен у Баварії надіслав нам такого листа:
"Нині попала мені у руки збірка віденських пісень під заголовком "Wien, Wien, nur du allein", видана "Wiener Boheme Verlag G. m. b. H. Berlin". Як перша пісня тієї збірки поміщена відлма всім пісня "Wien, Wien, nur du allein", якої автором є Рудольф Січинський. Колись читав я у якомусь українському часописі про цю пісоньку, таку популярну в цілій Німеччині, зокрема в б. Австрії. Добре було би, як би хтось з наших музикознавців подав дещо про походження автора, зладивши на цю тему коротку статейку".
У відповідь подаємо, що автора цієї пісні не треба утотожнювати з Денисом Січинським, талановитим автором перлин сольоспівів до слів Франка, Лепкого та опери "Роксоляна". Січинські це назагал український рід. Крім галичан — Дениса й Мирослава Січинського (жиє в Америці) знані ще Січинські за Збруча, між інш. протоєрей Юхим Січинський, основник істор. археол, музею в Камянці Под., заслужений освітний діяч, історик, дослідник Поділля, та його син проф. Волод. Січинський, знавець мистецтва, автор численних праць з архитектурної ділянки. Чи Рудольф Січинський походить із котроїсь з тих двох родин годі довідатись, тим більше, що по тому боці не має нікого із тих наших музиків, які могли б дати пояснення в цій справі. Під увагу українським ученим
У часах, коли мало не кожний день стає датою, яка входить у всесвітню історію та коли історія кується на очах сучасників, появляються щораз нові публікації з історично-політичною тематикою. Появляються теж щораз новіші видання атлясів, енцикльопедій та підручників історії. Таким робом і в Німеччині, якої видавничий рух віддавна займає перше місце у світі, маємо безліч найновіших видань загально-відомих лєксиконів, енцікльопедій, атлясів і книжок про всесвітню історію: вже з увагою на зміни, що їх принесла теперішня війна. Але цікаво, що в усіх покутує завсігди той самий старий історично-фальшивий підхід до історії Сходу Европи, який загніздився був від часів повстання офіціяльної царсько-російської історичної школи Іловайського-Фльорінського! До історії Росії вписаний там увесь княжий період історії України. І так напр.: "Knauers-Lexikon 1939". Під "Russland" читаємо: "Варяги зробили з початком IX. стол. після Христа наїзд під проводом Рурика, підпорядкували собі славяньські племена та оснували 862 р. російську великодержаву (еin russisches Groesreich) :з ґерманським законодавством і культурою. Володимир Великий— перший російський князь — прийняв хрест..." Під гаслом "Ukrainer" подано у скобці ("Kletarussen"). У популярній енцикльопедії Брокгавза: "Der Volke-Brockbaus" читаємо: "Варяг Рурик з племени Рус, звідси Росія (Russland)..." "Україна належала до староросійської київської держави варягів ("gehörte zum altrrussischen Waragerstaat von Kiew"). У загально поширеному творі "Schlag nach" Вид. Бібліоґрафічного Інституту у Ляйпціґу, 2-ій накл. (на 1940 р.), під "Володарі Росії" маємо вичислених усіх староукраїнських князів "з племени Рурика".
Те саме в однотомовій історії "Weltgeschichte Heinar Schilling, 1940, Weidroannsche Buchhandlung" — Не знаємо чи та які заходи вживали українські наукові кола, щоб спростовувати на терені даних видавництв ці історичні фальші, признані як фальшиві цілою сучасною новою історіоґрафією. Гадаємо, що можна б цією справою зацікавити самих німецьких учених істориків, які для добра науки самі певне допомогли б перевести у згаданих (та інших) німецьких книжках, які появляються у щораз нових накладах, коректу таких суттєвих помилок. Дуже вдячне поле для діяльности українських істориків у службі такої найкращої справи, якою є і добре національне імя і правда! 