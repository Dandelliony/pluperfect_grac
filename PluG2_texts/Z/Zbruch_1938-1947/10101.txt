Другі роковини війни в Еспанії.

На день 18. липня припадають другі роковини війни в Еспанії. З цієї нагоди відбудеться велике свято на території Еспанії, занятій національними військами. Дня 18. липня ц. р. ґен. Франко оголосить маніфест до еспанського народу.
ОЖИВЛЕНА АКЦІЯ НАЦІОНАЛЬНИХ ЛЕТУНІВ.
Головна кватира національних військ оголосила такий комунікат:
Минулої ночі відділи національних військ заняли висунені позиції червоних на фронті Толєдо.
На фронті Кастельон національні війська відбили наступи червоних у долині Увсо і в горах Пунталь на відтинку Вілявієва. Втрати червоних величезні.
Національні летуни збомбардували залізничний двірець у Саґунто, летовище під Валєнсією та двічі пристань Картахіна. На летовищі під Валенсією знищили летунські ганґари і кілька літаків. Радіостація червоних мовчала цілий день. Здогадуються, що її ушкодили бомбами. Шкоди бомбардування велитенські.
У КАТАЛЬОНІЇ АРЕШТУЮТЬ СТАРШИН
Як подають з француського пограниччя, в Барселоні арештували в понеділок 7-ох полковників, 9-ох підполковників, 8-ох отаманів і багато молодших старшин армії з батальонського фронту. Арештованим закидують, що вони вели акцію проти уряду в Барсельоні.
ІТАЛІЙСЬКІ ЛЕТУНИ СКИНУЛИ 1.440.000 БОМБ НА ЧЕРВОНУ ЕСПАНІЮ.
„Джіорналє д' Італія“ подає статистичні дані про активність італійського летунства в Еспанії. У 3-ох минулих місяцях італійські летуни-добровольці виконали 7.565 летів, що тривали разом 14.174 годин і скинули вони 1.440.866 кґ. бомб та зужили 180.000 набоїв. 