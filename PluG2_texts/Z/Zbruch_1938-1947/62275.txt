◦ ◦ ◦ ◦ ◦

На східному фронті
БЕРЛІН, 13 лютого. На Ленінградському відтинку відбувалися у понеділок і второк наступи большевиків. Їх відкинули німецькі з'єднання з великими для большевиків втратами. Перед одним тільки баталіоном було 92 большевицьких трупів. Бої відбувалися і на середньому фронті, де ворог втратив багато матеріялу і на фронті коло Керчі, де німецькі гармати поцілили ворожі валки.
Успіхи японського летунства в Бірмі, на Філіппінах, Суматрі і в Рангуні
ТОКІО, 13 лютого. Сильні японські бомбові налети на ворожі бази, на бірманському фронті тривають дальше. Коли в останніх днях були головно летунські бази біля Рангун і військові влаштування на цьому терені ціллю цих налетів, то в неділю в полудне заатакували сильніші одиниці пристань Мартабан напроти Мульмейну і затопили при цьому два вантажні кораблі. В пристаневих спорудах заподіяно рівночасно дуже важкі шкоди. В поворотному леті відкрили японські летуни на північ від Мартабан поїзд, навантажений військом. Вони заатакували його, обкидали бомбами і знищили.
ТОКІО, 13 лютого. Про бої на півострові Балянга на Філіппінах, про які не було від довшого часу ніяких ближчих подробиць, подає воєнний кореспондент "Токіо-Нічі-Нічі", що японське летунство перевело в суботу більшими ескадрами бомбовиків різні налети на ворожі становища. При цих масових налетах знищено численні танки, вантажні вози, склади муніції, а 15 полевих батерій зроблено нездібними до бою.
ТОКІО, 13 лютого. Цісарська головна кватира стверджує в комунікаті, що при летунських налетах 7. та 8. цього місяця на Палємбанг та інші ворожі бази на Суматрі зістрілено, або знищено на землі 67 літаків. Бритійським та голяндсько-індійським повітряним силам завдано в цей спосіб новий важкий удар.
ШАНГАЙ, 13 лютого. Фронтовий звіт японської інформаційної Агенції Домеї, з японської повітряної бази в Бірмі, подає подробиці про 4 повітряні налети, які переведено в п'ятницю на летовище недалеко від Рангуну, від 4—11 год. передполуднем. В цьому часі зістрілено разом 12 ворожих літаків. Перша лава японських літаків кидала розривні і запальні бомби і запалила військові споруди. Друга і третя лава кидали дуже багато бомб на ціле летовище. В часі наступу 4 лави підлетіло 17 ворожих літаків, які заатакували японців. При цьому зістрілено в повітряному бою 7 англійських літаків.
Коментар про пожежу на "Нормандії". За повідомленням Ройтера з Ню-Йорку, вигоріла "Нормандія" представляє собою жалюгідний вигляд. Знищені всі корабельні машина та електричні улаштування. Американці сподіваються за допомогою понтонів знову привести до ладу корабель.
Роковини оснування японської держави. Роковини оснування японської держави святкували 11 лютого дуже врочисто. Бо вона припадала на той самий день, в якому Японія успішним боєм за Сінгапур творить новий розділ історії.
Стенлєй — американським послом у Москві. З Вашінгтону повідомляють про іменування адмірала Вільяма Серізон Стенлєй послом у Москві. Цей 70-літній старшина займав досі уряд шефа оперативного відділу північноамериканської фльоти.
200 тисяч українців вивезли большевики з Дніпропетровська. На підставі статистичного обрахунку населення в Дніпропетровську, большевики вивезли з міста коло 200 тисяч українців.
Японська палата вельмож прийняла однодушно проєкт бюджету на 1942—3 рік у загальній висоті 8,6 міліярдів єнів та додатковий бюджет на біжучий рік у висоті 142 міліони єн.
Закриття американського консуляту в Сінгапурі. За північно-американською радієвою вісткою, американський консул в Сінгапурі закрив консулят та передав швейцарському консулові опіку над американськими інтересами.
Затемнення на всіх побережжях Австралії. Австралійський уряд, наляканий наступом японських військ на південний схід Тихого океану, запорядив затемнення.
Бритійська адміраліція потверджує тепер втрату великого есмінця "Метабелє". Есмінець "Метабелє" був особливо цінним кораблем для конвоїв. Він належав до так зв. кляси "Трібаль". З 16 одиниць на початку війни загинув вже 6-тий корабель.
Бойові літаки бомбардували на Кримі ворожі резерви на човні з Таман до Керчі. Викликано поважні шкоди.
Дотеперішний посол турецького парляменту Рауф Орбай став турецьким амбасадором в Лондоні. Дотеперішній амбасадор Рішті перейшов в стан спочинку.
Як повідомляє Ройтер з Вашінгтону, начальний вожд північно-американської фльоти на Тихому океані старався про відпустку в часі наступу на Пірль Гарбур. Після наступу позбавлено його, як відомо, командування.
На португальському пароплаві "Ліма" відійшов в неділю після полудня дальший контингент частин на Азори, щоб на-ново скріпити тамошні гарнізони. 