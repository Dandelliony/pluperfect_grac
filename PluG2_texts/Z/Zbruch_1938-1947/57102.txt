◦ ◦ ◦ ◦ ◦

"Краєве Концертне Бюро". У вівторок, 7 жовтня, в залі Краєвого Інституту Народньої Творчості (Францішканська 7) відбудеться концерт артиста-читця п. Андрія Бендерського. В програмі твори Гете, Шевченка, Франка, Коцюбинського, Вороного. Вступне слово письменника Володимира Шаяна. Початок концерту в 19 год.
Бензина для приватних підприємств. Приватні підприємства, як і приватні особи, що мають власні автомашини, можуть одержувати приділ бензини. Треба їм внести прохання до Монополів (Монополь-Бетрібгезельшафт фір Мінеральєль), вул. Костюшка 3. ІІІ. пов.
Реєстрація Інвалідів. Українське Товариство Допомоги Інвалідам проводить реєстрацію українських інвалідів. Кожний Інвалід обов'язаний зареєструватись у бюрі Товариства при вул. Зеленій 21. Цим способом зможе користати із запомог, які приділює Товариство та причиниться до скорого поладнання справи інвалідських рент.
Привіз харчів до Львова. Щоб остаточно зліквідувати спекулянтів, влада заборонила свобідно на власну руку торгувати бараболею. Кожний селянин обов'язаний доставити бараболю до відповідного відборчого пункту та там її продати. В цей спосіб витискається з торгівлі посередників-спекулянтів і всіляких міняйлів. Міщани одержуватимуть приділ бараболь. Власники грунту, що постійно живуть у Львові та хотіли б привезти товари зі свого поля для власного вжитку до міста, можуть старатися про дозвіл на привіз в Уряді виживлення (Ернерунгсамт), що приміщений при вул. Кармеліцькій 2. Дозвіл можна одержати щойно по пред’явленні посвідки про здачу контингенту.
Опіка над хворими. Сьогодні Психіатрична Лікарня на Кульпаркові одержала від держави 175.000 марок.
Про суди. Наразі на терені Львівської області не наладнана справа судів. Всі справи меншого розміру, які підлягали б вирішенню суду, полагоджує Поліція.
Важне для виїжджаючих. Щоб виїхати поза межі Львівської області, треба постаратись про паспорт. Паспорти видає Паспортне бюро (Пастштелле) при вул. Чарнецького 14. Без паспорту не можна виїхати і до Перемишля. 