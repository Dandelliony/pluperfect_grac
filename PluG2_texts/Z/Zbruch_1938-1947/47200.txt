◦ ◦ ◦ ◦ ◦ ◦ ◦

В Лондоні поширюють тайно заборонений комуністичний щоденник "Дейли Уеркер".
В Мадярщині іменували урядових комісарів для контролі прохарчування.
Фінляндія мала у війні з СССР 10.000 знищених домів.
Куба має ввійти до Злучених Держав як складова частина.
Контрадмірал Кінґ іменований головним комендантом атлянтійської фльоти Злучених Держав.
Новий ніппонський амбасадор у Злучених Державах адмірал Номура відїхав з Токів до Америки.
Ніппонські боєві літаки перевели нову атаку на Чункін. Бомби впали на дільницю Чічікав.
Мікадо прийняв міністра війни ґен. Тоя й міністра закорд. справ барона Гірануму, що склали звіт про військове й внутрішнє положення.
Дозброєння Швеції на морі. Шеф шведської воєнної фльоти адмірал Там заявив з проголошенням другої воєнної позички, що шведська фльота буде незабаром значно побільшена. В першому півріччі ц. р. Швеція може виставляти що тижня один малий воєнний корабель. Програма розбудови передбачує будову двох кружляків, більше число нищильників і підводних човнів. Мають побудувати 12 міноловів по 400 тон і 24 мінолови по 50 тон.
Ґен. Антонеску іменував новим ґенеральним директором державної румунської поліції ґен. Лєовеану. Новим префектом поліції Букарешту іменований ґен. Мітреа.
Німеччину відвідає прогулька керманичів норвезьких професійних орґанізацій. Вони під проводом Танґена відвідають Берлін та головні німецькі міста. Норвежці приїдуть на запросини комісара Тербовема.
У Лісабоні почався новий шкільний рік в Інституті Італійської Культури. Приявні були посли Італії, Німеччини та багато представників наукового світу.
Еспанська рада міністрів рішила на свойому засіданні під проводом ґен. Франка зорґанізувати оборону країни, залізниці та сухопутніх транспортів. Приватні залізниці стануть державними.
В Арґентині були великі стихійні катастрофи. Буря вирвала з корінням 40.000 дерев і тисячі телєґрафічних стовпів. Частинно знищені летовища. Бурі й дощі знищили поля й сади. Найбільше потерпіла пшениця, ячмінь, овес і лен. У хвилях рік затонуло багато худоби. Шкода сягає до кількасот міліонів пезетів. Також досить поважні шкоди були в комунікації.
На підміському паризькому залізничому двірці Сартрувій вантажний поїзд наїхав на поспішний поїзд Париж — Нант. Сім ваґонів зіскочило з рейок, три вагони розторощені. Більших жертв не було, бо особові вагони були вщерть набиті. 