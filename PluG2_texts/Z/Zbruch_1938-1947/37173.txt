◦ ◦ ◦ ◦ ◦ ◦ ◦

Анґлійська армія розбита
Кватира начальної команди, 30. 5. Великий бій у Фляндрії й Артуа після розгрому англійської та француської армії закінчується. Від учора також анґлійський експедиційний корпус вповні розбитий. Залишаючи цілий свій непроглядний воєнний матеріял він утікає до моря. ТО вплав, то малими човнами намагається ворог дістатися на поклад заякорених анґлійських кораблів, що їх безупину атакує німецька летунська фльота. Бомби поцілили понад 60 кораблів, з того 3 воєнні кораблі й 16 транспортових кораблів затопили, 10 воєнних і 21 торговельних кораблів дуже важко ушкодили або викликали на них пожежу. Також протилетунська артилєрія затопила один ворожий стежний корабель й ушкодила 5 інших та 5 швидкоплавів. З висланих на оборону перед цією німецькою атакою ловецьких літаків і нищильників німецькі літаки зістрілили 68 ворожих літаків.
На полудні від лінії Поперінґ — Касель злучилися німецькі армії, що наступали зі заходу, сходу й полудня, розриваючи в акції численні сильні ворожі частини й окружаючи їх. В добуванні укріпленого становища біля Газебрук особливо відзначився один панцирний піонірний баталіон зі своїм комендантом поручником Бедекером. На полудневому фронті над долішньою Сомою відбито один ворожий протинаступ панцирних частин. На полудне і полудневий захід від Амієн німецькі літаки бомбардували в лісах скупчення ворожих військ.
Втрати ворога осягнули загалом 89 літаків, з того 68 зістрілено в повітряних боях, 17 протилетунською артилерією, решту знищено на землі. 15 німецьких літаків не вернулося.
Бої за Нарвік тривають з неослабаючою силою дальше. Німецькі війська зайняли гірські становища за містом й одержали підмогу. Німецькі літаки заатакували одно вороже летовище. Кілька літаків, шо були на ньому знищено. Наступаючі з Дронтгайму на північ німецькі альпейські стрільці зайняли на схід від Боде місцевість Фравске.
Один німецький підводний човен затопив 7 ворожих кораблів містоти 38.480 тон.
Молотов не переговорює
Москва, 30. 5. — Тасс подає такий урядовий комунікат: "З огляду на низку неправдивих та суперечних повідомлень, що появились в анґлійській пресі про подорож пана Кріпса до Москви Тасс уповноважнена заявити таке:
"У відповідь на пропозицію англійського уряду вислати до Москви пана Кріпса як окремого та надзвичайного представника анґлійського уряду, народній комісар закордонних справ Молотов, уповноважнив посла Майського в Льондоні подати до відома анґлійському урядові, що совітський уряд не може прийняти ні пана Кріпса, ні нікого іншого як надзвичайного представника. Якщо анґлійський уряд хоче дійсно вести торговельні переговори та схоче обмежитися до розмов про неістнуючу зміну у взаєминах між Анґлією й Совітами то може це зробити через свого посла в Москві пана Сідса, або через когось іншого зі заступників його в Москві, якщо на місце Сідса мала би прийти інша особа".
Ґен. Ґамелєн скінчив самогубством
РИМ, 31. 5. — "Месажеро" подає з четверга рано з Берна, що від кількох днів ходять вістки про самогубство ґен. Ґамелєна. Ці поголоски потверджують найдостовірніші джерела, додаючи, що ґен. Ґамелєн зробив це на домагання француської начальної команди. Дальше "Месажеро" пише, що ґенерала Корапа, команданта француських військ у Арієнах, обвинуватили як головного виновника поразки союзників та розстріляли.
Мін. Рібентроп остерігає Париж
БЕРЛІН, 31. 5. — Міністр закордонних справ Німеччини фон Рібентроп остеріг за посередництвом шведського уряду француський уряд перед безправною і нелюдяною поведінкою з німецькими летунами та спадунами, полоненими французами. Мін. фон Рібентроп навів низку конкретних прикладів, м. і. один тайний наказ штабу 9-ої француської армії, що попав в німецькі руки. Мін. фон Рібентроп повідомив француський уряд, що на майбутнє француських полонених лєтунів у відплату стріне така сама доля. За кожний відомий випадок обстрілювання німецького лєтуна, що мусів рятуватись на легкопаді, та за кожне вбивство німецького лєтуна німецька сторона застосує якнайгостріші репресії.
На швайцарському кордоні чути канонаду. Женевські часописи подають, що в Базилєї чути було канонаду з францусько-німецького кордону. Вогонь відкрила вперше француська артилєрія з околиць Фолькерсберґу. Її відповіла вогнем німецька артилєрія. Від початку війни є це другий випадок француської стрілянини близько швейцарського кордону.
Італійсько-японські торговельні переговори. В Римі почалися перед кількома днями торговельні переговори між господарськими представниками японської комісії й італійськими господарськими кругами в справі торговельного договору між Японією, Манджуко й Італією. Ціллю нього договору є підвищити товарообмін між цими трьома державами.
Льондон переговорює з Ірляндією
Факт, що уряд Ірляндії покликав під зброю 4 річники новобранців викликав в Льондоні пильну увагу. Анґлійський мін. Аллє заявив в палаті послів, що тепер ідуть переговори з урядом Ірляндії. Ця заява викликала в політичних кругах великі вражіння.
10.000 норвежців звільнено з полону 
Звільнювання норвежських полонених, що його наказав канцлєр Гітлер, в повному ході. Норвежська влада повідомляє, що до 14-тьох днів буде звільнена решта полонених норвежців. Досі біля 10.000 норвежців відпущено додому.
Битва у Фляндрії програна
РИМ, 30. 5. — "Дейлі Експресс" стверджує, що битву у Фляндрії треба вважати програною. Німецькі війська здобули досі такі успіхи: 1) є панами найважнішого промислового француського району, 2) займають становища незвичайно близькі до анґлійського побережжя так, що німецькі бомобовики могтимуть відбувати свої налети в супроводі мисливських літаків, 3) німецька артилерія буде панувати над Каналом Ля Манш і доступом до льондонського порту, 4) німці займають незвичайно важливі становища в Норвеґії, звідки можуть скріпити бльокаду східніх англійських побереж. 