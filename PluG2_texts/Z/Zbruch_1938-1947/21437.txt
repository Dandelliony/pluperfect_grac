◦ ◦ ◦ ◦ ◦ ◦ ◦ ◦ ◦ ◦

Лише Бог може врятувати Европу перед війною.
ЛЬОНДОН. ПАТ. Де Валєра виголосив у неділю в Еліс у графстві Клєр промову, в якій означив становище Ірляндії на випадок війни. Здається, заявив де Валєра, що лише Бог може врятувати Европу перед війною, грізнішою ніж остання. Ера міжнародних пакт у роді пакту Кельога пережилася. Нині над міжнародніми взаєминами панує виключно сила. Де Валєра звернув увагу, що Ірляндія повинна вжити засобів, щоб боронитися. Бажанням ірляндського народу та уряду відвернути війну від краю, метою політики Ірляндії вдержати невтральність на випадок війни.
Летунський пакт Анґлії з СССР.
Французькі офіційні кола потверджують вістки, що Анґлія і Франція запропонували СССР приступити до військовою летунського договору. Тому мін. Бонне відбув довшу нараду зі совітським амбасадором у Парижі Сурічем.
ЛЬОНДОН, 17. 4. ПАТ. Льондонські політичні кола запевняють, що вчорашня розмова бритійського амбасадора у Москві Сідса з Літвіновом посунула справу совітсько-бритійського порозуміння наперед, але в цій справі сподіються ще другої розмови. По вчорашній розмові амбасадора Сідса з Літвіновом дипльоматичні кореспонденти "Обсервер"-а і "Сандей Таймс"-а поміщують точні інформації. Кореспондент "Обсервер"-а стверджує, що докладного характеру бритійської пропозиції, що її представив амб. Сіде Літвінові, не подано. Одначе розмова вияснила, пише кореспондент, що совітський уряд готовий поширити совітсько-французький пакт на Вел. Британію, лише годі сподіватися повного порозуміння в такому короткому часі, доки ще не обговорено подробиць. Між іншим мусять обговорити, чи пропонований пакт взаїмної допомоги обовязуватиме також на Далекому Сході.
Іншою трудністю є застереження Польщі проти ґарантії СССР у справі аґресії. Застереження Польщі — на думку кореспондента — є двоякого характеру: 1) Польща не може під ніякою притокою згодитися на присутність совітських військ на польській землі; 2) приняття Польщею гарантії від СССР мало б лише провокаційний наслідок.
Дипльоматичний кореспондент "Сандей Таймс"-у запевняє, що Сідс у розмові з Літвіновом розвинув бритійські пропозиції співпраці з СССР у системі пактів проти аґресії. Бритійський амбасадор пропонував заключити порозуміння, на основі якого летунські війська В. Британії, Франції і СССР вжили б автоматично з допомогою кожній з держав, якій Вел. Британія дала гарантію.
БЕРЛІН, ПАТ. Німецьке Інформаційне Бюро пише: бритійсько-совітський летунський договір буде бажаним інструментом для совітської політики, бо дасть змогу СССР впливати у відповіднім змислі на европейську політику.
Концентрація фльоти Злучених Держав на Тихому Океані.
ВАШИНГТОН, ПАТ. Департамент маринарки видав фльоті Злучених Держав приказ повороту з Атлянтійського Океану на Тихий Океан. Відкликано визначену на 27. ц. м. морську ревію, що мала відбутися недалеко рога "Вірджінія". Згаданий розпорядок видано тому, що майже ціла американська фльота була від 5-ох місяців на Атлянтійському Океані, що — на думку департаменту маринарки — відбилося некорисно на рівновазі світових морських сил. 
Збройні сили на Середземнім Морі.
"Дейлі Телєґраф" подає сили обох противників на Середземному Морі.
Анґлія і Франція мають разом: 4 панцирники по 30.000 тон, 2 по 22.000 тон, 2 летунські бази, 10 важких кружляків, 9 легких, 54 контрторпедовці, 8 торпедовців, 48 підводних суден, 6 торпедових суден до перевідування.
Коли німецька ескадра, яку тепер вислано на Середземне Море, припливе на місце, Італія та Німеччина матимуть там разом 2 панцирники по 23.000 тон, 3 по 10.000 тон, 7, важких кружляків, 18 легких, 59 контрторпедовців, 70 торпедовців, 110 підводних суден, 50 торпедових суден до переслідування.
Як бачимо, анґльо-французька фльота мала б перевагу у великих морських одиницях, італійсько-німецька — в малих. 