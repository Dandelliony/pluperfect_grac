◦ ◦ ◦ ◦ ◦ ◦ ◦

Перший у Львові літній кінотеатр. В університетському парку м. Львова будують перший літній кінотеатр на 800 осіб. Колектив будівників зобов'язався закінчити будівництво Протягом 15 днів. Мулярі, столярі працюють по-ударному. Мулярські роботи вже закінчені. Почали встановлювати апаратуру. В літньому кінотеатрі демонструватимуться кращі радянські кінофільми.
Постачання міста овочами. Торговельні установи міста приступили до організації спеціальних овочевих крамниць. Намічено відкрити біля 800 спеціалізованих і змішаних пунктів продажу овочів. Велику увагу приділяється зберіганню овочів. Львівський трест їдалень і ресторанів вже почав будову двох овочесховищ. На будову сховищ, яких в місті буде споруджено торговельними установами 10, асигновано 1.275.000 карбованців. Заготовка овочів в місті буде провадитися шляхом самозаготівель торговельних установ і централізованим шляхом.
Відкриття дитячих таборів. Для культурного відпочинку дітей в час літніх канікул у Львівській області буде відкрито 3 піонерські табори. Найбільший табор відкрився вчора в мальовничому місці села Брюховичі. Тут будуть відпочивати понад 1200 дітей. В Золочеві і Радехові піонерські табори на 200 дітей відкриються 8 червня. Львівський обласний відділ народної освіти вже провів реалізацію путьовок в піонерські табори. Підприємства і профспілкові організації закупили путьовок на 204.100 карбованців.
Завіз сільськогосподарських машин. Протягом останніх 3-х місяців машинно-тракторні станції, яких в області налічується 20, одержали багато сільськогосподарських машин з східних областей Радянської України. Вже завезено: тракторів марки ХТЗ 94, тракторів універсалів 119, автомашин 39, тракторних плугів 70, лущільників 125, культиваторів 24, тракторних сівалок 31. Крім того "Сільгосппостач" відпускає районам області багато збиральних машин — 11 складних і 110 кінних молотарок, 20 двигунів, 30 жаток і 70 сіножаток.
Кінопересувки на селі. В місті Броди організувалась міжрайонна філія кінофікації. За час свого існування вона зробила велику роботу по культурному обслужуванню міст і сіл Бродського, Лопатинського, Пониковецького і Підкаменецького районів. Кінопересувки відвідали 26 сіл. Було продемонстровано 15 звукових кінокартин, які проглянуло 20.864 глядачів.
Гіпсові поклади в селі Лопушно. На території села Лопушно, Бібркського району знаходяться великі поклади гіпсу, які можна використати, як будівельний матеріал. Давним давно тут було збудовано невеличку фабрику, протягом декількох років видобували невелику кількість гіпсу. За часів панської Польщі видобуток гіпсу був зовсім занедбаний. Районним організаціям слід взятись до розробки видобутку цього цінного матеріалу, який дасть велику користь у будівництві. 