◦ ◦ ◦ ◦ ◦ ◦ ◦

Повітряний наліт на Дублін
ЛОНДОН, 31. (ТАРС). Агентство Рейтер передає з Дубліна (головне місто Ейре), що в ніч на 31 травня місто бомбардували літаки невідомої національної належності. В одному районі Дубліна спалахнула велика пожежа, яка знищила багато торгових підприємств і жилих будинків. Як гадають, багато людей загинуло під уламками зруйнованих або пошкоджених будинків. Літаки були піддані надзвичайно інтенсивному обстрілові.
НЬЮ-ЙОРК, 31. (ТАРС). Агентство Юнайтед Пресс передає з Дубліна, що вчора ввечері літаки невідомої національної належності зробили новий наліт на місто. Виникло кілька пожеж, одна з яких набрала дуже великих розмірів. Одна бомба впала в густо населеному районі, де було зруйновано або ж пошкоджено більше 50 будинків. Налічується понад 30 убитих і більше 100 поранених.
Підготовка до воєнних дій проти французської екваторіальної Африки
НЬЮ-ЙОРК, 31. (ТАРС). За повідомленням агентства Юнайтед Пресс із Віші, колона французьких військ просунулася через Сахару до західного побережжя озера Чад. Колона не зустріла опору, зайняла Нгігмі, установила там радіостанцію і побудувала аеродром. Війська генерала де Голля займають форт Аршамбо і форт Ламі.
Повідомлення агентства Рейтер
ЛОНДОН, 31. (ТАРС). Агентство Рейтер повідомляє, що іракська армія звернулася з просьбою про перемир'я і що Рангід Алі Гайлаш і його найближчі помічники залишили країну. Англійські війська в ніч на 31 травня досягли околиць Багдада і проникли в пригороди іракської столиці.
Експорт озброєнь з США
НЬЮ-ЙОРК, 31. (ТАРС). За повідомленням "Нью-Йорк Таймс", в квітні було видано ліцензій на експорт з США озброєння на 202 млн. доларів, в тому числі на 136 млн. доларів в Британську імперію. Всього за перші 4 місяці цього року англійці одержали ліцензій на експорт озброєнь на суму в 617 млн. доларів.
Будівництво американських воєнних баз в Гренландії
НЬЮ-ЙОРК, 31. (ТАРС). За повідомленням агентства Ассошіейтед Пресс, після бою між лінійним крейсером "Худ" і лінкором "Бісмарк" США вирішили прискорити будівництво воєнних баз в Гренландії. Воєнно-морські експерти відмічають, що Гренландія може грати велику роль в справі захисту конвоїв в Атлантиці. Патрулюючі американські воєнні кораблі і літаки, оперуючи з баз в Гренландії, полегшили б виявлення німецьких підводних човнів і рейдерів в Атлантичному і океані.
США і Ейре
НЬЮ-ЙОРК, 31. (ТАРС). За повідомленням агентства Юнайтед Пресс, офіціальні кола стурбовані тим, що уряд Ейре досі не прийняв пропозиції Рузвельта про передачу Сполученими Штатами в аренду або про продаж Ейре двох вантажних суден для перевозки продовольства, а замість цього продовжує наполегливо просити США продати Ейре озброєння. У близьких до Білого дому колах заявляють, що США відмовляються передати Ейре в позику або в аренду озброєння на тій підставі, що США можуть поділитися своїм озброєнням тільки з країнами, "які чинять активний опір державам осі". Офіціальні особи особливо стурбовані позицією Ейре, бо можливість поширення війни на південно-західну частину європейського континенту загрожує припиненням повітряного зв'язку між США і Ліссабоном.
Реквізиція торгових суден в США
НЬЮ-ЙОРК, 31. (ТАРС). За повідомленням газет, уряд США 29 травня дав розпоряджання про реквізицію додатково 13 торгових суден загальною тоннажністю коло 200 тис. тонн. Ці судна будуть використані як допоміжні воєнні кораблі. Проведена останнім часом реквізиція вантажних суден і танкерів створює загрозу перевозці багатьох товарів, необхідних для цивільних потреб.
Заява англійського міністра продовольчого постачання
НЬЮ-ЙОРК, 31. (ТАРС). Агентство Юнайтед Пресс передає з Лондона, що, як заявив англійський міністр продовольчого постачання лорд Вултон, в зв'язку з нестачею фуражу поголів'я худоби в Англії буде зменшене. Як чекають, поставки молока в наступному році зменшаться на 20 проц. проти цього року. Вултон зазначив, що США повинні скоротити споживання молока, щоб мати можливість експортувати його в Англію. Вултон вказав також, що Англія відчуває потребу в яйцях, цукрі, сухих фруктах і, особливо, в яблуках.
Створення таборів для безробітних у Будапешті
БУДАПЕШТ, 31. (ТАРС). За рішенням властей в Будапешті створюються табори для безробітних. Як передає газета "Непсава", бургомістр Будапешта опублікував розпорядження про те, що працездатні безробітні використовуватимуться на різних громадських роботах 12 днів на місяць по 8 годин. За свою працю вони одержать "мінімальну зарплату, встановлену для чорноробів, які виконують найелементарнішу роботу".
Газета вважає, що це розпорядження не розв'язує проблеми безробіття, особливо питання про безробітних кваліфікованих робітників, бо плани бургомістра не забезпечують їм джерела заробітку. "Непсава", між іншим, відмічає, "що безробітні в переважній більшості фізично виснажені люди".
Демонстрації в Сірії і Лівані
СТАМБУЛ, 31. (ТАРС). Газети повідомляють, що останнім часом в наслідок недостачі продуктів харчування в багатьох містах Сірії і Лівана стихійно виникають масові демонстрації. Уряд Сірії одержує телеграми з багатьох міст про тривожний стан у зв'язку з недостачею хліба.
Реквізиція торгових суден в США
НЬЮ-ЙОРК, 31. (ТАРС). За повідомленням газет, уряд США 29 травня дав розпоряджання про реквізицію додатково 13 торгових суден загальною тоннажністю коло 200 тис. тонн. Ці судна будуть використані як допоміжні воєнні кораблі. Проведена останнім часом реквізиція вантажних суден і танкерів створює загрозу перевозці багатьох товарів, необхідних для цивільних потреб.
Заява англійського міністра продовольчого постачання
НЬЮ-ЙОРК, 31. (ТАРС). Агентство Юнайтед Пресс передає з Лондона, що, як заявив англійський міністр продовольчого постачання лорд Вултон, в зв'язку з нестачею фуражу поголів'я худоби в Англії буде зменшене. Як чекають, поставки молока в наступному році зменшаться на 20 проц. проти цього року. Вултон зазначив, що США повинні скоротити споживання молока, щоб мати можливість експортувати його в Англію. Вултон вказав також, що Англія відчуває потребу в яйцях, цукрі, сухих фруктах і, особливо, в яблуках.
Вироки військового трибуналу у Франції
БОРДО, ЗІ. (ТАРС). Агентство Гавас-ОФІ повідомляє, що військовий трибунал у Блермон-Феррані засудив до страти за приєднання до генерала де Голля 14 офіцерів і унтер-офіцерів колоніальної армії. П'ять чоловік засуджені до пожиттєвих каторжних робіт і два — до 20 років каторжних робіт. Усі засуджені позбавляються військових звань і майно їх конфіскується. Крім того, засуджений до 2 років тюремного ув'язнення, позбавлення військового звання і конфіскації майна лейтенант, який командував постом Мадама на кордоні з Нігерією, за порушення безпеки держави і пропаганду на користь де Голля. Аналогічне обвинувачення пред'явлене ряду офіцерів і цивільних осіб у колоніях.
Розпорядження міністерства постачання Угорщини
БУДАПЕШТ, 31. (ТАРС). Як повідомляє газета "Ешті Курір", міністр постачання Лакі наказав знизити на 50 проц. місячну видачу борошна і жирів сільськогоспробітникам, що одержують оплату натурою. Це розпорядження видане вже після встановлення батракам мінімальної зарплати, яка, за визнанням угорської преси, значно знижена.
Страти в Алжірі
НЬЮ-ЙОРК, 31. (ТАРС). Як передає агентство Юнайтед Пресс, в Алжірі страчені двоє за обвинуваченням в підтриманні зв'язку з "заколотними французькими елементами". Два спільники цих осіб засуджені до тюремного ув'язнення.
Важкі матеріальні умови робітників і службовців в Румунії
БУХАРЕСТ, 31. (ТАРС). Газета "Віаца" повідомляє, що на зборах асоціації залізничних машиністів, що відбулися 28 травня в Бухаресті, один промовець, говорячи про потребу збільшити зарплату, зазначив, що у деяких машиністів немає коштів на прожиток і тому вони часто змушені працювати голодними. Інший поставив вимогу, щоб машиністам була встановлена зарплата, якої вистачало б хоча на прожиток і придбання одягу та взуття. Наступний промовець говорив про велику нужду провінціальних машиністів.
Газета "Порунка Времій" звертає увагу міністерства праці на те, що у відділі сполучень телефонного товариства службовці працюють у винятково поганих умовах, які сприяють масовому поширенню захворювань на туберкульоз серед них.
Швейцарський уряд поставив вимогу парламентові дати кредити на купівлю воєнного спорядження в 1942 році на суму в 47 млн. франків.
28 травня коло тисячі робітників і службовців рисових магазинів на території міжнародного сетльменту і французької концесії в Шанхаї оголосили забастовку, висунувши вимоги про збільшення зарплати і видачу рисової допомоги. Бастує також більше тисячі робітників видавничої фірми "Коммершл Пресс". Понад 600 робітників трьох ткацьких фабірик на території міжнародного сетльменту і французської концесії відновили роботу після кількох тижнів забастовки. Робітники добилися збільшення зарплати і видачі рисової допомоги.
Голова комісії національної оборони філіппінських національних зборів заявив, що за всіма ознаками Філіппіни будуть втягнуті у війну "швидше, ніж багато хто чекає. Озброєні сили Філіппін приводяться в бойову готовність". 