З інспекційної подорожі Ґен. Ґубернатора

Вертаючись із Перемишля загостив Ґенеральний Ґубернатор, мін. д-р Франк до Ряшева. Про цю гостину довідались ряшівські українці щойно в останній хвилині. Та всеж таки завдяки рухливости членів Комітету м-ра Клюфаса й Чавса вспіли ще зорганізувати на привітання українських селян тутешного повіту й місцеву інтеліґенцію. Площу перед староством зайняли українці, німці й представники місцевих установ. Українська ґрупа в народніх одягах робила миле вражіння. Вона з двома великими жовто-блакитним прапорами помітно вирізнялась так, що Ґен. Ґубернатор зацікавився нею більше ніж іншими учасниками. По німецькому привіті привітав Ґен. Ґубернатора голова Українського Комітету проф. Яцків. Короткий змістовний привіт представника українців зробив на Ґен. Ґубернаторі миле вражіння. — Дівчина в народньому одязі вручила після привітання китицю квітів з українськими лентами. Достойний Гість вирізнив українського представника з поміж інших тричі навязуючи з ним гутірку та розпитуючи про життя українців в тутешньому окрузі із запевненнями про щире наставлення Його до українського населення. Грімким "Слава!" і пращали ряшівські українці Високого Гостя.
Після інспекції надсянської землі міністр, Ґен. Ґубернатор д-р Франк, загостив у Люблинську область, щоб провірити наладнання відбудови та всіх цих шкід спричинених воєнним лихоліттям. Дбайливе око Ґен. Ґубернатора спинювалось підчас тієї подорожі над кожньою дрібничкою, зокрема над тим усім, що вяжеться з комунікаційною проблємою. Справа занедбаних б. Польщею доріг дуже пекуча на тих землях і то тимбільше, що зі зміною давніших кордонів деякі оселі а то й міста не мають получень. Ці всі недомагання ще до зими мають бути надолужені. Де бракує сполучень будуть добудовані окремі шляхи, інші будуть поладнані й відповідно поширені. На це звернув Ґен. Ґубернатор окрему увагу ставлячи вимоги приспішення намічених уже праць. Пічнеться в першу чергу будова таких сполучень: Шоса і Мірців до Угринова, продовження залізничого шляху до Дикого, вузкорейкова і Козлова до Крилова, вузкорейкова з Потурчина до Угринова, шоса з Молодятич до Грабівця та інші між місцевостями сполучення де їх досі не було.
Позатим дуже цікавився Ґен. Ґубернатор і господарською ділянкою. Ці саме землі понад Бугом найбагатші в плоди, вони збіжевий резервуар цілого Ґенерал-Ґубернаторства, тому вимагають і окремого піклування. Воєнне лихоліття залишило і тут свої сліди. Багацько знищено, багацько недостає для ведення хоча би звичайного господарства. Скільки коней, худоби забрала польська армія, скільки пересунулось туди втікачів та поворотів під час тієї "мандрівки народів". Тепер, завдяки опіці німецької влади населення спокійно може працювати думаючи про краще завтра. Життя наладнується, гояться рани. З кожним днем стає краще, з часом зарівнають і воєнні сліди, а недостачі вже й тепер щораз меншають. — Приїзд Ґенерал-Ґубернатора піднесе зокрема українське населення на дусі. Воно відчуваючи цю опікунчу руку набере більше певности, раз на все щезнуть ці зловіщі послухи та сплітки ворожих затій.
До Грубешова надїхав Ґен. Ґубернатор у товаристві шефа люблинської округи, ґубернатора Цернера. На зустріч виїхала українська бандерія — кінний відділ у народній ноші, що прибув на це свято з кількох сіл Белзчини. Ця бандерія супроводжала Достойного Гостя при Його вїзді у город. Цілий Грубешів тонув серед моря німецьких та жовто-блакитних прапорів. Здвиг народу заляг вулиці, що безустанну греміли гучним "Слава!". Перед тріюмфальною брамою прикрашеною німецькими та українськими прапорами, з привітальним українським та німецьким написом, вирядилася нім. військова орхестра та почесна сотня. Ґен. Ґубернатор прийняв від її команданта звіт, у супроводі пов. начальника Франке, опісля підійшов до української делєґації, що старим звичаєм піднесла Йому хліб та сіль. Делєґація зі зворушення дякувала за опіку й те відношення, що його тепер зазнали українці від німецької влади, після усіх тих траґічних переживань у важких роках неволі.
Ці слова вдяки зробили помітне вражіння на Гостя, що перед своїми очима бачив море голов, мінливі коліри народніх одягів і ту щирість, з якою вітало Його населення. І маяли жовто-блакитні прапори і тремтіло безустанку "Слава!" — Ґен. Ґубернатор дякуючи делєґації зворушено відповідаючи на всі оклики та привіти, опісля подався до повітової управи, де провірював працю, розглядав пляни розбудови доріг та знайомився з пекучими потребами повіту.
З Грубешова виїхав Достойний Гість до Холму. І там зустріли Його ці спонтанічні привітання всього українського населення. Старий город короля Данила пишався в роскішній шаті прикрас, замаяв українськими прапорами, а окликам "Слава!" не було кінця.
Про гостину Ґенерал-Ґубернатора у Холмі подамо окремо. Тепер згадаємо лише, що Ґен. Ґубернатор навідав Данилову Святиню, був на спільному прийомі, в якому крім представників влади були й українці та що у відповідь на привітальну мову української делєґації висловив своє щиросердешне відношення до українців. 