◦ ◦ ◦ ◦

Німецький похід розвивається успішно
БЕРЛІН, 23. VI. — Головне Командування Німецьких Збройних Сил подає:
На сході ідуть переможні і згідні з пляном бої німецьких сухопутніх військ і летунства, що воюють з червоною армією. У східній частині Балтійського моря німецькі швидкобіжні човни вдерлися на прибережні води Совітського Союзу. При тій нагоді вони затопили один стежний човен і 4 ворожі торговельні кораблі загаданої містоти 5.950 тон. На Чорному морі мішана німецько-румунська ескадра легких боєвих одиниць перевела стежний випад. Совітська прибережна батерія безуспішно обстрілювала німецько-румунські боєві одиниці.
У боях проти Великої Британії німецькі підводні човни затопили на північному Атлянтику й біля західньої Африки 6 ворожих торговельних кораблів загальної містоти 26.500 тон. Німецьке летунство знищило в морському районі довкола Анґлії 3 торговельні кораблі загальної містоти 11.000 тон і ушкодили бомбами важкого калібру 2 інші торговельні кораблі великої містоти. Минулої ночі німецькі боєві літаки вдало заатакували морські обєкти над гирлом Темзи, летовища в північній Шотляндії та військові обєкти на південно-східньому побережжі Анґлії.
Вдень поодинокі бритійські боєві літаки намагалися налетіти під охороною ловецьких літаків на канал Ля Менш. Прийшло до летунських боїв, підчас яких німецькі летуни зістрілили 11 бритійських літаків. Німецька протилетунська артрилєрїя і один стежний човен зістрилили два ворожі літаки.
У Північній Африці німецькі та італійські літаки заатакували вчора ворожі становища і військові склади біля Тобруку. Підчас оборонних боїв біля Солюму в днях від 15.—17. 6. анґлійці втратили 237 повзів, які знищені німецькою зброєю. Крім того німецько-італійські частини захопили 12 повзів ще здатних до бою, 10 гармат, 74 вантажників та дуже багато ручної зброї і муніції. Кількасот анґлійців попало в полон.
Вночі на 23. 6. сильна ескадра німецьких боєвих літаків обкинула бомбами всіх калібрів бритійську морську базу в Олександрії. Вони спричинили в районі порту поважне знищення.
Останньої ночі бритійські боєві літаки скинули невеличку кількість розривних і запальних бомб на західніх теренах Німеччини. У Бремі та в інших місцевостях повстали шкоди в будинках мешкальних дільниць. Нічні ловецькі літаки й протилетунська артилєрія зістрілили 3 ворожі літаки. Слабші сили червоного летунства скинули бомби у східній Прусії, але воно не досягло ніяких гідних згадки вислідів.
Підполковник Мельдерс досягнув учора свою 72-ту летунську перемогу.
Представники заприязнених держав у мін. фон Рібентропа.
БЕРЛІН, 24. 6. — Дня 22. 6. у ранніх годинах мін. закорд. справ Рібентроп прийняв голов місій заприязнених держав, щоби їм подати до відома рішення німецького уряду в справі оборони проти наміреної совітської аґресії.
Міністер фон Рібентроп прийняв голов таких місій: італійського амбасадора Альфієрія, японського Ошіму, турецького Ґереде, іспанського Еспіноса де льос Монтерое, мадярського Ріхерта, болгарського Драґанова, словацького Чернака, фінляндського Ківімекія, румунського Босія та хорватського Бенцона.
Анґлійско-большевицька змова проти Европи
Анґлія обіцює допомогу червоній Москві
СТОКГОЛЬМ, 23. 6 — Розкриття зради Москви та блискавичне рішення Німеччини спричинили це, що Черчіль негайно скинув маску. Голова анґлійського уряду виголосив промову, в якій признався зовсім отверто до того, що навязав дуже тісний звязок із міжнароднім большевизмом. Черчіль обіцяв володарям Кремлю всяку можливу допомогу від "демократії".
Згідно з повідомленням анґлійського пресового бюра Ройтера, Ґарантія, яку Черчіль іменем міжнароднього капіталу дав більшовизмові, так виглядає: "Дамо Росії і російському народові всяку можливу допомогу. Закличемо всіх наших друзів і союзників у всьому світі, щоб вони зробили те саме. Анґлія дала Росії всяку технічну і господарську допомогу, яку тільки Росія може потребувати".
У звязку з тією новою "обіцянкою допомоги" в політичних кругах Стокгольму питають, як і в яких розмірах Анґлія думає дати більшовикам підтримку, коли нема дня, щоб вона сама не благала про допомогу Злучені Держави Америки. 