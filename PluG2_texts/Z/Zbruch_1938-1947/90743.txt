◦ ◦ ◦ ◦

Ходити правим боком! Львів, 22 червня. Людина, яка перша кинула гасло: ходити й їздити правим боком, не дочекалася ніякого пам'ятника, а це гасло таки дуже допомогло впорядкувати великий вуличний рух у більших і менших містах. Стосуючи цю просту засаду, ходимо без потручувань і зайвих зупинок. А все ж таки — на жаль — не завжди придержуємося цього припису. Може бути, що в деякій мірі це наслідок воєнного часу. Коли-як-коли, але саме під теперішню пору, коли годі збільшити число трамвайних возів, такому відношенні, як росте число мешканців і багато осіб мусить через те ходити пішки, кожний з нас повинен знати, що не придержуючись правила: ходити правим боком, перешкоджаємо другим і утруднюємо справу самим собі. Не можна тут поминути також питання безпеки. Уявім собі, що вночі, при повному затемненні і по сигналі, "летунська осторога" будемо ходити без уваги на приписи. В гарячковому й нервовому поспіху, шукаючи напр. сховища, люди перевертались би в темряві, находили б один на одного і лаяли б себе взаїмно. До цього не дійде, якщо будемо придержуватись приписів правильного ходження. Сьогодні, більше, як коли, треба дбати про нормальний хід щоденних справ. Це заощадить нам багато нервів, а спокійні нерви — це під теперішню пору така важна річ.   Контроля яєць. Львів, 22 червня. Яйце — це сьогодні важний відживний засіб. Воно легко підлягає впливам спеки, вогкости й чужих запахів. Перед війною зіпсуте яйце не відогравало важнішої ролі в домашньому господарстві. Зіпсуте яйце легко було заступити другим, свіжим. Купуючи сьогодні приділові яйця, кожний хоче мати свіжі, бо зіпсуте яйце — це поважна втрата. Щоб не допустити до торгівлі зіпсуті яйця, влада переводить докладну контролю в торговельних закладах. В Краківській області просліджено — за останніми статистиками — в 23 торговельних закладах понад 10.000 яєць. Виявилося, що тільки 1,7% було зіпсутих. Годі оберегтися перед невеличким відсотком зіпсутих . яєць, зокрема в теплий, літній час. Про це повинні знати господині і не хвилюватися, коли їм попаде несвіже яйце. В кожному разі компетентна влада робить усе, щоб на ринок йшли якнайсвіжіші яйця.   Усунути з мешкань барахло і легко запальні предмети. Львів, 22 червня. У Віснику Розпоряджень для Генеральної Губернії з 25 січня 1944 р. появилося поліційне розпорядження, в якому ще раз з усім натиском звернено увагу на необхідність усунути з мешкань і горищ усе непотрібне та легко-запальне барахло. Одначе приходиться ствердити, що в багатьох мешканнях з пієтизму зберігають старі меблі, при краси і пам'ятки, що їх сьогодні вже ніхто не вживає і що служать хіба на те, щоб на них осідав порох. При летунських атаках, ці предмети — добрий матеріял для запальних бомб і через них часто стають у полум'ї цілі доми, а то й бльоки домів. Дуже часто подибується старі тапіцеровані меблі, рами, образи та образи, які через кількадесять років зовсім висохли і через те стали спеціяльно легко запальним матеріялом. Таксамо всякі занавіси, стори, фіранки та портієри самі собою уявляють легкопальний матеріял. Тому рішучо закликається населення, щоб очистило основно свої помешкання і горища та усунуло усі предмети, на яких тепер осідає вже хіба лиш порох та які творять поживу для молів, а поруч того виявляють собою велику небезпеку на випадок пожежі. Ці старі предмети найкраще продати у торгівців старими матеріялами і відпадками, які скуповують ганчірки, старе скло, кості, гуму і т. п.   Змагання "України". Львів, 22 червня. В неділю, 26-го червня, в год. 17-ій відбудуться на грищі при Стрийській вулиці змагання копаного м'яча між "Україною" та німецькою дружиною "Люфтваффе".   Комунікат краєвої ланки копаного м'яча. Львів, 22 червня.  1. До поданого календаря змагань за першенство краю на 1944 рік додається такі зміни: Змагання з дня 25-го VI. "Україна" — "Лемко" і 23-го VII. "Тризуб" — "Дністер" переноситься на 13-го серпня. 2. Всі ключові ланки копаного м'яча, що беруть участь у змаганнях за першенство, зложать до дня 16-го липня ц. р. приписану таксу 1.000 зл. (тисячу зл.) на адресу: УЦК. Львів, Паркова 10, проф. З. Зелений, для Краєвої Лапки Копаного М'яча. 3. На ту саму адресу мають переслати всі клюби 5% доходу зі змагань.   Львівські вісті   