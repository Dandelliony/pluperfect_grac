Поклади фарб

Рідкісним явищем є поклади сировини, з якої виробляються спеціальні сорти бурої фарби і байцу. Досі їх виявлено тільки в околиці Дукс в колишній Чехословаччині і коло Нюдерваллюв над Рейном в Німеччині.
Цю сировину вдалося знайти після довгих розшуків і на наших землях. Вона залягає багатими покладами в Глинську і в його околицях поряд з бурим вугіллям.
Управління Львівського облмісцевпрому вже відпустило кошти на побудову фабрики бурої фарби. Розпочалися роботи і через 2 місяці закінчиться монтаж машин. Фабрика розрахована продукційною потужністю в 800—1000 кілограмів продукції в день.
Таким чином уся наша мебльова, паперова, шкіряна промисловість і лакерно-малювальні майстерні будуть забезпечені в достатній мірі власною доброякісною фарбою.
Крім цього сорту фарби є в нашій області багаті поклади других сортів хорошої земної фарби. Вони досі цілком не експлуатувались. В плані облмісцевпрому передбачено побудувати ряд фабрик для їх експлуатації і переробки.
Г. ЦУКЕРБЕРГ — технічний керівник Львівського облмісцевпрому по мінеральних фарбах. 