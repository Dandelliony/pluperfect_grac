Спорудження монументу товариша Сталіна

Спорудження монументу товариша Сталіна.
До річниці з дня визволення народів Західної України спід гніту польської шляхти, в центрі району Великі Мости споруджується монумент товариша Сталіна. Висота фігури буде 3,5 метра, яка стоятиме на фундаменті висотою в 1,5 метра. Вже робітники почали класти фундамент.
В день 17 вересня в Великих Мостах в урочистій обстановці буде відкрито монумент людині, яка дала народам щастя і волю. В центрі містечка височітиме висока постать великого вождя трудящих товариша Сталіна.
Звістку про це з великою радістю зустріли робітники, службовці і селяни району. Вони нетерпляче чекають знаменну першу річницю визволення, — в пам'ять про яку вони споруджують монумент Йосифа Віссаріоновича Сталіна. Творчі звіти до історичної річниці
Облрадіокомітет почав проводити творчі звіти працівників мистецтва Львова, які присвячені річниці з дня визволення. Перед кожним виступом учасники огляду розповідають радіослухачам про наслідки творчої праці за рік. Потім вони демонструють свої творчі досягнення.
Перед мікрофоном вже виступали піаніст Мармор, скрипач Шенкер, солісти опери Еншевська і Фішер, а також співачка О. Бандровська. В найближчі дні виступатимуть піаністи Мюнцер і Савіцький, співаки Приймова, Шлеминська, Лада. Композитори Барвінський, Людкевич, Колесса, Кофлер і Шнеберт дадуть для радіослухачів свої останні твори.
Й. Богорідов. 