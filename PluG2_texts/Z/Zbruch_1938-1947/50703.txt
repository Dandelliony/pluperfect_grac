◦ ◦ ◦ ◦ ◦ ◦ ◦

Черчіль погрожує бомбардуванням Риму.
АМСТЕРДАМ, 23. IV. — В урядовій публікацій Черчіль погрожує "систематичним бомбардуванням" Риму. Він навязує до безпідставної вістки, немов то "одна італійська летунська ескадра була готова обкидати здобутими анґлійськими бомбами Ватиканське місто вразі налету анґлійських літаків на Рим". Таким чином Черчіль хоче приписати анґлійцям вину за збомбардування Риму.
Другий налет на Лондон перевело німецькі летунство вночі на 18. ц. м. Сотки літаків кидали цілу ніч велитенські кількості розривних і запальних бомб. Видно було велитенські пожежі.
В Північній Югославії взяли в полон 1.500 старшин i 244.000 вояків.
Анґлія поширила бльокаду на простір б. югославянської держави. Коли серби перестали бути для Анґлії "гарматним мясом" у порозумінні з Рузвелтом Черчіль проголосив бльокаду свого б. союзника.
Німецький прапор на Олімпі
БЕРЛІН, 23. IV. — Ще дня 16. ц. м. німецький воєнний прапор завішено на верху Олімпу, що сягає майже 3.000 м. Сім гірських стрільців, досвідчених альпіністів, без високогірського виряду, коли ще під гірським масивом ішли бої, після багатогодинного маршу дісталися на гору та серед сніжної бурі завісили там німецький воєнний прапор.
Погоня за греками й анґлійцями
БЕРЛІН, 23. IV. — Головне Командування Німецьких Збройних Сил подає:
Летунство сильно атакувало з повітря ворожі кораблі на грецьких водах, призначені до перевозу втікаючих із грецького суходолу решток анґлійського експедиційного корпусу. Шість навантажених транспортами кораблів, містоти 31.000 тон, пішло на дно, при тому багато кораблів важко ушкоджено й треба вважати їх за втрачені.
В Греції німецькі війська у свому дальшому поході вперед на захід через гори Піндус зайняли місто Яніну, головний шлях відвороту відступаючих греків із альбанського фронту. Італійські війська натискають від півночі на численного ворога, що ставить ще завзятий спротив. Німецькі війська, не зважаючи на понищення шляхів, випавши на полуднє через Лярісу захопили місто Ляму. Місто і пристань Вольос, на південному сході від Лярісси, після зломання ворожого спротиву зайняте. На грецькому фронті збито одинадцять анґлійських ловецьких літаків типу Гюрнкен у повітряних боях, а пять таких же самих знищено приземною атакою на летовищі Аґріжіон.
В Північній Африці відбито, при важких втратах для ворога випад на Солюм та зліквідовано рівночасні ворожі спроби висісти на сушу під Бардією, причому захоплено полонених. Нові випади панцирних ворожих відділів із Тобрука не вдались. Німецькі та італійські літаки стрімголовною атакою атакували тут з добрими осягами три ворожі великі торговельні кораблі, причому один із них згорів.
Сильні летунські боєві загони, при сприятливій погоді, бомбардували вночі знову воєнну пристань Плімавт розривними та вогнепальними бомбами. В складах, магазинах і вирібнях повстали великі пожежі та помітні були жахливі вибухи. Дальші вдатні повітряні атаки були спрямовані на пристань Ґнейт Ярмавт та летовища південної Анґлії. Склади та сховища понищені. В східній Анґлії легкі та важкі бомбовики заатакували вночі на 21. ц. м. пять летовищ, де поцілами бомб спричинили пожежі та понищення ворожих літаків.
Боєві літаки затопили останньої ночі вибивши з конвою, в Брістольському каналі торговельний корабель містоти 8.000 тонажу, ушкодили інший корабель важко та знищили при південно-західньому побережжі стежне судно.
При ловецькому випаді проти бритійського острова та підчас повітряних боїв в районі каналу ворог втратив три ловецькі літаки й один запоровий бальон. На побережжі каналу зістрілено один боєвий ворожий літак типу Брістоль-Блєнгайм.
Ані вдень, ані вночі, не було на терені Німеччини ніяких летунських боїв.
В боях у південній Сербії визначився поручник Іно Кестер підчас стежних боєвих летів та очайдушних розвідів. Сотник Йопін осягнув 40. повітряну перелогу. Хорунжий мотоцикльового баталіону, Гохберґ, визначився 13. квітня зокрема тим, що серед ворожої пальби врятував від висадження у повітря девять мостів.
Втеча югославянського короля
ЖЕНЕВА, 23. IV. — Французька пресова аґенція Аваса подала, що до Єрусалиму прибув сербський король Петро II. з ґен. Сімовичем, заступником голови уряду, міністром закорд. справ і міністром двору. Королівський літак обстріляли по дорозі до Александрії та вбили одного міністра.
Одночасно один із кореспондентів анґлійської пресової аґенції Ройтера подає, що "король Югославії Петро" того самого дня, коли виїздив з Югославії, видав "відозву до народу". В ній заповів, що свою боротьбу вестиме доти, доки не зможе вернутися зі славою до краю. У тій відозві говориться буквально так: "Хоч я примушений з огляду на перевагу ворожих воєнних сил покинути батьківську землю, не маю наміру припинити боротьби. Честь нашого прапору врятована. Згідно з прикладом моїх великих предків, буду високо держати стяг Югославії до останнього мойого віддиху". Врешті в тій відозві говориться, що король і уряд тому покинули югославянську землю, щоби ніхто не міг сказати, що "законні представники народу скапітулювали".
Портуґалія не відступить своїх островів на Атлянтику
ЛІСАБОН, 23. IV. — Ще продовжується зміцнювання портуґальських військових ґарнізонів на Азорах. Досі відїхало туди 3 тисячі вояків і стількиж лєґіонерів. Одночасно доставляють туди нові скоростріли й протилетунську артилєрію. Щоби на випадок припинення звязку з материком забезпечити Азорам прохарчування, вислали туди також хліборобські машини і збіжжя на засів. Побіч того на Азори виїхало більше число санітарного й лікарського персоналу. Незабаром нові відділи портуґальської армії виїдуть на Кап Верде й на Мадейру.
З Лісабону повідомляють, що там знову прибули військові відділи з північної Портуґалії, які відїхали на Азори на кораблі "Мовсіньо". Портуґальські відділи виїзджають на Азори в повному боєвому виряді. Їх завдання — дальше зміцнювати портуґальські ґарнізони на атлянтійських островах, що вже і так давно перевищили число звичайних тамошніх мирних охоронних відділів. Впродовж півтора місяця це вже третій транспорт портуґальського війська на Азори. Це все стоїть у звязку з акцією американської преси, що накликує, щоби Злучені Держави або Анґлія зайняли портуґальські посілості на Атлянтійському океані. Портуґальський уряд поводиться дуже здержливо супроти тієї кампанії американської преси, але не дозволяє сумніватися, щоб він згодився на протизаконне захоплення своїх островів. Портуґальський уряд оминає все, що могло би вводити неспокій у портуґальську прилюдну опінію, але він одночасно заявив Злученим Державам і Анґлії, що ніколи від своїх прав не уступить, навіть перед спробами вимушення.
Франція виступила з Союзу Народів.
Адмірал Дарлян як міністр закордонних справ повідомив ґен. секретаря женевського Союзу про рішення французского уряду щодо виступлення Франції з Союзу Народів. 