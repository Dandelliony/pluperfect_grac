Спростовання штабу Ленінградського Військового Округу

1) Куплені агенти ворогів СРСР поширюють в іноземній пресі чутки про те, що "фінські літака зробили рейд у райони СРСР і бомбардували в Кронштадті радянські воєнні кораблі, які горять" і т. п. Штаб заявляє, що ці чутки являють суцільну вигадку.
Фінська авіація, не зважаючи на те, що вона "одержала новіші літаки з Англії, Франції, США, Швеції, Італії", не тільки не розпочинала "рейду", але виявилась нездатною захистити командні пункти фінських штабів у Лахті, в Равініємі, в Сартовала, у Виборгу, які розбиті радянською авіацією. Ніякого рейду фінської авіації в сторону Кронштадту або будь яку іншу сторону в районах СРСР не було і не могло бути.
2) Ті ж платні агенти ворогів СРСР твердять в іноземній пресі, що "на Карельському перешийку і в районі на північ від Ладоги почався великий наступ радянських військ, перспективи якого ще не ясні". Штаб заявляє, що це твердження також позбавлене всякої підстави. Насправді на Карельському перешийку і районі на північ від Ладоги мають місце лише часткові сутички кількох рот сутомісцевого характеру, супроводжувані нетривалою артилерійською перестрілкою. Можливо, що з точки зору мікроскопічних маштабів операцій західного фронту в Європі сутичка кількох рот здається "великим наступом". Але нам здаються такі маштаби смішними і ми не можемо вважати сутичку кількох рот ні великим ні малим наступом. 