◦ ◦ ◦ ◦

Учительська харчівня. Референт Суспільної Опіки при УК на Львів—місто погодився на відчинення окремої харчівні для вчителів всіх шкіл міста Львова, якщо зголоситься найменше 80 учителів. Обід буде коштувати 4 зол. Є можливості індивідуальної знижки. Просимо всіх учителів рефлектантів складати письменні зголошення в домівці УУОП при вул. Ленцінґштрассе ч. 11, двері ч. 6 (вул. Якова Стремя). Від негайного зголошення залежить негайне відчинення кухні.
Аматорська вистава. Драматичний Гурток Об'єднання Праці Українських Ремісників "Зоря" при Українському Комітеті на Львів—місто, відіграє у власній домівці при вул. Вірменській 25/І. пов., в неділю, 25 жовтня ц. р. комедію на 3 дії п. н. "Чар однострою" в постанові Івана Хомина. Початок точно в 18-ій год. Квитки можна набути раніш у канцелярії Т-ва "Зоря" від год. 9— 18-ої.
Збори купців. Сходини Об'єднання Праці Українських Купців, відбудуться дня 25 жовтня ц. р., в домівці Українського Комітету на Львів—місто, Ринок ч. 10/ІІ. пов. о год. 11-ій рано. Предмет нарад: 1) Справи Об'єднання; 2) Реферат проф. Миколи Федюка.
Зголошення до УУОП. Деякі учителі м. Львова дотепер не надіслали своїх зголошень до Українського Учительського Об'єднання Праці при УК на Львів—місто. В цей спосіб вони спинюють роботу УУОП. Просимо негайно надсилати зголошення та складати вкладки тимбільше, що актуальна є справа допомог, з яких будуть могти користати тільки учителі, об'єднані в УУОП при УК Львів—місто.
Домівка УУОП. Домівка Українського Учительського Об'єднання Праці при Українському Комітеті на Львів—місто відчинена кожного дня від години 8-ої до 13-ої та від 14-ої до 17-ої при вул. Ленцінґштрассе ч. 11/ІІ п., двері 6. В тих годинах можна полагоджувати всі справи УУОП при УК на Львів—місто. 