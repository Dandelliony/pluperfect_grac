◦ ◦ ◦ ◦ ◦ ◦ ◦

Війна в Західній Європі
БЕРЛІН, 23 лютого (ТАРС). Верховне командування німецької армії повідомляє: "На західному фронті між Мозелем і Пфальцським лісом на передньому краї оборони — пожвавлена діяльність. В результаті успішних дій німецьких розвідувальних частин в районі Апаки і успішної атаки на загін противника, розташований в лісу на захід від Мерліха, захоплено кілька полонених. Німецька авіація провадила в широкому масштабі розвідувальні польоти над Північним морем, Англією і східною Францією. 2 німецьких літаки не повернулись на свою базу. З трьох англійських літаків типу "Віккерс-Веллінгтон", що провадили політ над німецької бухтою, один збитий німецьким винищувачем "Мессершміт".
ПАРИЖ, 22 лютого (ТАРС). Як повідомляє агентство Гавас, "в звязку з гарною погодою на західному фронті знов пожвавились наземні і повітряні операції".
На захід від Саара в двох пунктах відбулися сутички між німецькими і французськими патрулями. В результаті першої сутички німці були розсіяні і лишили на полі бою велику кількість зброї і боєприпасів. Французькі солдати взяли в полон двох німецьких унтер-офіцерів.
В секторі ріки Бліс відбувалася сильна артилерійська перестрілка.
Знову відновилась також діяльність розвідувальної авіації, яка не діяла на протязі кількох тижнів через погану погоду. Відбулося декілька повітряних сутичок, які не дали однак результату.
Війна на морі
НЬЮ-ЙОРК, 22 лютого (ТАРС). За даними газети "Нью-Йорк Таймс" з 3 вересня до 21 лютого потоплено 380 торгових пароплавів загальною водотонажністю 1.324.017 тонн. В їх числі 169 англійсьлих пароплавів водотонажністю 648 тисяч тонн, 29 німецьких — водотонажністю 151 тис. тонн і 165 пароплавів нейтральних країн — водотонажністю в 455 тисяч тонн.
ПАРИЖ, 22 лютого (ТАРС). За повідомленням агентства Гавас, шведський міністр закордонних справ заявив, в парламенті, що зпочатку війни знищено 32 шведських вантажних пароплава водотонажністю в 64 тис. тонн. Загинуло 228 і пропало без вісті 15 моряків. Відповідні дії нейтральних країн проти порушення їх прав у відкритих морях, додав міністр, неможливі тому, що це втягало б нейтральні країни у війну.
БЕРЛІН, 23 лютого (ТАРС). Як передає німецьке інформаційне бюро, німецькі літаки потопили 2 англійських сторожових корабля "Тертен" й "Стернбенк".
Англійський траулер "Фйфшір" був потоплений під повітряного нальоту німецької авіації. Два офіцери і 19 чоловік команди загинули. 