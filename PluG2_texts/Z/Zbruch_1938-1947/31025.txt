◦ ◦ ◦ ◦ ◦ ◦ ◦

Вечір в будинку Червоної Армії. 31 грудня в залі Будинку Червоної Армії буде влаштовано великий вечір для командного і начальницького складу і їх родин. Сцена буде художньо оформлена великою панорамою Кремля. До нового року Будинок Червоної Армії готує виставку "Сталін і Червона Армія", яку одержано з Москви.
Змагання по плавбі. Готуючись до обласної спартакіади, яка відбудеться 2 січня, фізкультурники Львівського Палацу Піонерів в критому басейні провели змагання по плавбі. В змаганнях взяло участь 45 учнів. В запливі на 100 метрів вільним стилем переможцем вийшов учень Гошоватюк. На 25 метрів першість одержали тт. Ляптер Роман та Баляк.
Нові крамниці "Міськхарчоторгу". У Львові відкрито п'ять нових крамниць "Міськхарчоторгу". До них завезено цукор, чай, каву, борошно, мило та різні кондиторські вироби. Продаж провадиться за державними цінами.
Харківський ляльковий театр у Львові. Днями до Львова приїхав на гастролі Харківський Державний ляльковий театр. Театр існує вже 11 років. В цьому році він був в Молдавській Автономній Соціалістичній Республиці. За півтора місяці свого перебування в Молдавії він обслужив 45 тисяч дітей.
Зараз Харківський Театр приїхав до підшефного Львівського Палацу піонерів, маючи завдання Центрального Комітету Ленінського Комсомолу України культурно обслужити дітей Львова під час зимових канікул і новорічної ялинки. Театр покаже дітям такі вистави: "Великий Іван", "Запорожець за Дунаєм", "Кіт в чоботях" та інше. Вистави для дітей безкоштовні.
Будинок народної творчості. У Львові організовано Будинок Народної Творчості. Він буде займатися методичним керівництвом гуртків художньої самодіяльності на виробництвах, підприємствах і школах. Зараз жваво проходить робота по охопленню співочих, музичних та інших гуртів художньої самодіяльності. У Львові взято на облік 30 мистецьких колективів, що їх організовано на підприємствах. Будинок Народної Творчості готує репертуар для самодіяльних гуртків з творів радянських композиторів, який буде показано в 1940 році. На культурну роботу Будинку Народної Творчості в наступному році буде відпущено пів міліона карбованців. 