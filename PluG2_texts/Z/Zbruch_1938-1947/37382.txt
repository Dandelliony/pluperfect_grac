Закон Верховної Ради УРСР. — Торфяні поклади в селі Підбірцях. — Відзначення пам'яті Івана Франка

Закон Верховної Ради УРСР 
Про зміну і доповнення статті 18 Конституції (Основного закону) УРСР
Верховна Рада Української Радянської Соціалістичної Республіки постановляє: В зв'язку з утворенням в складі Української Радянської Соціалістичної Республіки Волинської, Дрогобичської, Львівської, Ровенської, Станіславівської та Тарнопольської областей, викласти статтю 18 конституції (основного закону) УРСР таким чином:
"Стаття 18. Українська Радянська Соціалістична Республіка складається з областей, Вінницької, Волинської, Ворошиловградської, Дніпропетровської, Дрогобицької, Житомирської, Запоріжської, Кам'янець-Подільської, Київської, Кіровоградської, Львівської, Миколаївської, Одеської, Полтавської, Ровенської, Сталінської, Станіславської, Сумської, Тарнопольської, Харківської, Чернігівської та Молдавської Автономної Радянської Соціалістичної Республіки".
Голова Президії Верховної Ради УРСР М. ГРЕЧУХА.
Секретар Президії Верховної Ради УРСР О. МЕЖЖЕРІН.
м. Київ, 28 травня 1940 року. Торфяні поклади в селі Підбірцях
Жителі села Підбірці, Винниківського району раніше майже не чули, що недалеко від них залягли торфяні поклади. Тепер, коли селом стали керувати самі селяни, вони почали вивчати грунти.
Дослідницька робота не пройшла даром. Вони, виявили, що недалеко від села в долині на великій площі є торф.
Зараз сільська Рада утворила спеціальну групу для організації нових торфяних розробок. До неї увійшли: заступник голови сільради тов. М. Мець і селяни І. Дмитерко і Д. Горбач. Група приблизно підрахувала, що в Підбірцях є більше 30 тисяч тонн торфу. Цінне паливо не повинно пропадати. Тепер керівники села вживають заходів, щоб почати розробку і видобуток торфу. І. Загребайлов. Відзначення пам'яті Івана Франка в клубі письменників
28 травня в клубі письменників відбувся вечір, присвячений 24 річниці з дня смерті великого письменника-революціонера Івана Франка. Вечір відкрив голова оргкомітету письменників м. Львова П. Панч. Письменник С. Тудор прочитав широку доповідь про життя і багатогранну творчість каменяра соціалістичних ідей в колишній Галичині.
Після доповіді письменник П. Карманський поділився своїми спогадами про Івана Франка. Поети М. Мельник і Слободнік прочитали свої вірші, присвячені пам'яті І. Франка, а поет Пастернак прочитав польською мовою "Вічний революціонер" в перекладі Ю. Леца.
Артистки театру ім. Лесі Українки — Горницька і Бенцалева продекламували вірші "Наймит", "Каменярі" і "Вічний революціонер". 