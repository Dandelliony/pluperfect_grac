◦ ◦ ◦ ◦ ◦ ◦ ◦

Фільми з українського життя у Відні. У віденських кінах "Оне павзе" та "Тецет" (Театер дер Цайт), що передають актуальні й наукові фільми, іде від яких 10 днів короткометражівка "Великдень у ҐҐ" і на неї складається фільма, яку накручено на українських землях у ҐҐ.: ось бачите процесію, що йде повагом довкола церкви, великодню відправу, буйний хоровід дівочих гаївок та забави дітей на майдані під церквою. Українцеві, що чує при цьому рідні дзвони та веснянки, зворушення огортає душу, але й німці цікавляться картиною. Шкода тільки, що фільма коротка. Можна уявити собі, як вона виглядала б, коли б була довша та коли б її робив українець, що "чув" рідну землю й рідний нарід.
Обікрали кооперативу. Вночі з 12. на 13. травня в Журавиці, біля Нім. Перемишля, в місцевій кооперативі "Зоря" вломники забрали чимало товару, при тому в злосливий спосіб помішали муку із фарбами та все те злили ще олієм та оцтовою есенцією. По собі залишили ще на двох брудних картках виписані погрози проти українців. Місцева польська поліція списала протокол і веде слідство, яке повинно викрити злочинців.
Український Національний Хор під проводом Володимира Божика виступить із репрезентативним концертом у Варшаві в неділю 25. травня. Дня 27. травня відбудеться концерт у Ліцманштадті, 28. травня у Каліші, 29. травня у Позені. Від 1. червня УНХор починає свої гостинні виступи в Берліні.
Охоронне щеплення немовлят проти віспи відбудеться в пятницю 23. травня в захоронці для немовлят при вул. Стрілецькій ч. 2. від год. 14.30—17. — Д-р М. Ясеницька.
Виклад У. Самчука у Кракові. В серії викладів на актуальні теми відбудеться в четвер 22. травня в год. 19.30 в салі при вул. Льоретанській 18 у Кракові — виклад відомого українського письменника Уласа Самчука п. з. "Від санкюльотів до С. А.". Добровільні датки на хворих і інвалідів. — УДК-Краків.
Секція українських торговельників при УДК у Кракові подає до відома, що в четвер, дня 22. травня ц. р. в год. 20 (8 веч.) відбудуться у власній домівці при вул. Льорестанській 18/ІІ. сходини українських торговельників, на які проситься прибути всіх українців-торговельників. — Справи для всіх торговельників (також і тройгендерів) дуже важні, тому приявність у власному інтересі конечна.
Роковини смерти Миколи Міхновського вшановують Українські Комбатанти в середу 21. травня ц. р. Надзвичайними сходинами з рефератом у салі Харчівні УДК при вул. Зеленій ч. 7, І. пов. у Кракові. Початок вшанування — год. 19.30. Приявність обовязкова. — Управа Секції Дуктін. 