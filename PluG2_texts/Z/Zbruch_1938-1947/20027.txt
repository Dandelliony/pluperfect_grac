◦ ◦ ◦ ◦ ◦ ◦ ◦ ◦ ◦ ◦

Карпатська Україна проголосила незалежність.
ХУСТ. 15. III. Премієр Волошин виголосив у хустській радіовисильні в год. 7.15 вечером промову про подію історичної ваги:
"Дорогі браття і сестри, подаю вам до відома, що рішенням сойму Словаччини, яким проголошено її незалежність, змінилася також міжнародня ситуація Карпатської України, яка рішенням сойму має теж заявити себе незалежною державою. До того часу, поки сойм збереться, треба рішуче, щоб влада поробила відповідні заходи, щоб наша Карпатська Україна стала незалежною державою і про це повідомити всі сусідні держави з тим, що Карпатська Україна хоче з ними жити в найкращих сусідських взаєминах. До тієї пори установлено уряд в такім складі: премієр, мін. шкільництва і судівництва о. д-р А. ВОЛОШИН, мін. заграничних справ ЮЛІЙ РЕВАЙ, який нині перебуває в Німеччині і там заступає інтереси нашої молодої держави, міністр господарства і військових справ СТЕПАН КЛОЧУРАК, фінанси, комунікація і публичні праці д-р ЮЛІЙ БРЯШАЙКО, здоровля і соціяльна опіка д-р МИКОЛА ДОЛИНАЙ, внутрішні справи радн. ЮРІЙ ПЕРЕВУЗНИК. Тим зроблено дуже важний крок для дальшої нашої будуччини, яким вірю, що є забезпечена можливість дальшої еволюції до кращого завтра. З Богом до кращої будуччини.
Німецька армія займає цілу Чехію і Мораву.
Прага. 15. ІІІ. Всі чеські радіовисильні подали сьогодні рано в 4. Год. Комунікат чеського генерального штабу та наказ міністерства народньої оборони на телєґрафічне доручення президента Гахи такого змісту:
Міністерство народньої оборони подає до відома всім військовим командам, що сьогодні в 6. год. рано почне німецька армія, сухопутня й летунська, занимати цілу територію Чехи та Моравії. Німецькій армії не вільно ніде ставити опору. Бо якінебудь інциденти будуть брутально здавлені. Не вільно теж починати протилетунської оборони. Ніякі військові ні цивільні літаки не сміють покидати летовища. Чеські війська будуть розброєні. Важне мусить бути вдержаний спокій.
Міністерство комунікації видало теж наказ службовим почт і залізниць виконувати правильно службу й повинуватися без спротиву німецькій владі. 