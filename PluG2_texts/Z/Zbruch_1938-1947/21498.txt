◦ ◦ ◦ ◦ ◦ ◦ ◦ ◦ ◦ ◦

Ревізія кордонів у користь Болгарії?
В льондонських політичних колах поширена чутка, що члени балканської антанти: Югославія, Румунія, Греція та Туреччина погодилися між собою щодо того, щоб повернути Болгарії деякі території як нагороду за приступлення Болгарії до балканської антанти.
Кажуть, що Югославія хоче віддати Болгарії область, в якій проживає 20.000 болгар, Румунія 7 сіл у Добруджі, Туреччина кілька громад в околиці Адріянополя, Греція вільну смугу в порті Солунь. Головна трудність — це болгарське домагання, щоб ті території в доказ доброї волі негайно повернено, а держави балканської антанти кажуть, що готові здійснити свої концесії аж після того, як Болгарія зголосить офіціяльно свій акцес до тієї антанти.
По останнім чуткам Болгарія чимраз енерґічніше вимагає здійснення своїх домагань. На болгарсько-румунському кордоні появились болгарські комітаджі, таксамо на болгарсько-грецькому кордоні неспокійно.
Польща не піде на уступки Німеччині.
Три найбільші інформаційні пополудневі щоденники підкреслюють катеґоричне становище Польщі. "Парі Міді" в телєґрамі свого варшавського кореспондента згадуючи про здогадні німецькі ревіндикації супроти Польщі пише, що Варшава зовсім не є схильна приняти становище Німеччини. Можна легко ствердити, пише кореспондент, що Польща не зробить Німеччині найменшої концесії і що всі пробні бальони, що їх пускає з тією метою Берлін, залишаться без успіху.
"Парі Соар" повідомляє з Берліна: У Варшаві і польські кола в Берліні рішуче дементують всі поголоски на тему здогадних розмов між Польщею і Німеччиною у справі Данціґа.
"Інтарисіжан" пише, що тут іде про пробний бальон, бо Варшава дементує як найрішучіше всі ці інформації і підкреслює, що дуже добре відоме становище Польщі не підлягло ніяким змінам.
Мін. Бонне про французько-еспанські взаємини.
Париж, ПАТ. На засіданні комісії закордонних справ палати послів, що відбулося в середу, мін. Бонне — каже комунікат — склав дуже основне експозе про міжнародне положення. Міністр обговорив передовсім французько-еспанські взаємини, висловлюючи бажання, щоб дійшло до швидкого поладнання всіх справ між обома державами. Міністр згадав теж про кількакратні енерґійні протести французького уряду з приводу справи комуністичного посла Тільона і консуля в Аліканте.
Згідно з вістками, що надійшли до міністерства, обох негайно випустять на волю. Далі міністр повідомив, що в минулу суботу відбув довшу розмову з еспанським амбасадором в Парижі про взаємини між Францією та Еспанією та про задовільні запевнення, які дістав при цій нагоді. Вкінці міністр поділився інформаціями, що їх подав марш. Петен підчас останнього побуту в Парижі, складаючи признання за діяльність маршала в Еспанії.
Які будуть взаємини між Мадярщиною і Югославією.
РИМ, ПАТ. Першу двогодинну розмову у венецькій палаті Мусолінія з прем. Телєкієм і мін. Чакієм у присутности мін. Чино, що відбулася у вівторок, уважає італійська преса доказом солідних основ італійсько-мадярської приязни, що причинилися у великій мірі до трівкости політики на наддунайськім просторі Европи. Преса пригадує тост прем. Телєкія зі заявою вдячности Мадярщини для фашистівської Італії і постійний розвиток взаїмних відносин Будапешту і Бєлгороду. "Месаджеро" стверджує, що відносини між Будапештом і Білгородом повинні бути поладнані на основі спільного пляну.
В середу рано прем. Телекі і мін. Чакі оглянули кольоніяльну виставу. Пополудні відбулася у венецькій палаті друга двогодинна розмова з Мусолінієм у присутности мін. Чяно. В гол. 6-ій мадярські гості були на пописі молоді на стадіоні Мусолінія. Вечором мін. Чяно гостив їх обідом у старшинськім клюбі.
В середу німецький та польський амбасадор склали візиту в мадярськім посольстві прем. Телекієві та мін. Чакі. 