◦ ◦ ◦ ◦

Бомбардування Одеси
Берлін, 10 вересня. На північному відтинку східного фронту німецька авіяція затопила 2 совєтські кораблі і одно панцирне судно. — На середньому відтинку бойові дії проходили з повним успіхом. На новоздобутих німецькою збройною силою територіях проводиться очищування терену від ворога, при чому німецькі війська здобули безліч залишеного совєтами воєнного матеріялу. На південному відтинку східного фронту німецькі штурмові літаки успішно атакували минулої ночі місто і порт Одесу.
Втрати англійської авіяції за останній тиждень
Берлін, 10 вересня. За останній тиждень англійська авіяція зазнала чималих втрат. При спробах налету на побережжя Каналу вона втратила 99 літаків, а під час атаки на території Німеччини втрати англійської авіяції за минулий тиждень виносять 35 бомбардувальників. Не менших успіхів досягла італійська авіяція, яка, співдіючи з наземною обороною, збила продовж останніх 5-х днів 54 англійські літаки.
Чотири англійські кораблі пішли на дно
Берлін, 10 вересня. Минулої ночі німецька авіяція затопила на схід від побережжя Англії 4 англійські транспортні судна, крім того зробила успішні налети на порти й аеродроми східного побережжя Англії.
Дії німецької авіяції коло берегів Англії
Берлін, 10 вересня. Минулої ночі німецька авіяція затопила на схід від побережжя Англії 4 англійські транспортні судна. Крім того робила успішні налети на порти і аеродроми східного побережжя Англії. Над побережжям Норвегії появилось у вчорашньому дні кілька англійських бомбардувальників, які скинувши бомби, не заподіяли шкід. Німецькі винищувачі збили 2 літаки.
СДА сконфіскували "Норманді"
Мадрид, 10 вересня. Мадридська преса з обуренням згадує про безоглядність Рузвельта у відношенні до Франції. З його наказу сконфісковано у СДА французький поспішний корабель "Норманді", що його перед кількома роками приймало нюйорське населення з ентузіязмом, коли він у перше в'їздив до порту.
Американські літаки для Китаю
Берлін, 10 вересня. В останніх днях вислала Америка до Чунгкінгу 175 літаків, щоб таким чином допомогти китайцям у боротьбі з Японією.
Словаччина будує самостійне життя
Берлін, 10 вересня. Словацький прем'єр Тіссо виголосив до 20 тисяч робітників промову, в якій висловив переконання, що теперішня війна з большевизмом, в якій приймає участь і словацький нарід, закінчиться переможно, і що в Европі настане новий справедливий лад. Під опікою Великонімеччини, Словаччина збудує своє вільне, самостійне життя, успішно розв'язуючи всі важливі соціяльні питання, згідно з духом націонал-соціялістичної ідеології.
Бразильський народ бажає миру
Берлін, 10 вересня. "Бразилійський народ за всяку ціну бажає миру, бажає жити і працювати здалека від війни" — так заявив бразилійський президент Варґас в роковини незалежності Бразилії.
Нові податки в Америці — 3,5 міліярдів
Берлін, 10 вересня. Сенат у Вашингтоні ухвалив новий податковий закон, який обтяжує громадян СДА податками на 3,5 міліардів долярів, з чого 5 міліонів доларів припадає на безпосередні податки.
Непорозуміння в іранському кабінеті
Справа відповіді на британсько-совєтські домагання
Анкара, 10 вересня. Іранський президент міністрів Алі Фуругі з приводу недуги не буде брати участи в переговорах щодо умов, предложених Іранові. В іранському кабінеті непорозуміння викликані справою відповіді на британсько-совєтські домагання видати деяких арабських політичних емігрантів та справою побуту німців в Ірані.
Іранський уряд заявив перед британським амбасадором у Тегерані, що видасть англійцям великого муфті з Єрусалиму, а також політиків і військових, які втекли перед англійцями в Тегеран. Цілий ряд із тих діячів заочно засуджений у Багдаді на важкі кари.
Совєтські війська розстріляли в іранському місті Тебріс 67 осіб. Із кількох тисяч арештованих частина перебуває в Тебрісі, а частину перевезено в СССР. У всіх більших місцевостях Ірану взяли большевики закладників.
Збили 19 англійських бомбардувальників
Берлін, 10 вересня. Вніч на 8 вересня одне з'єднання англійської авіяції робило спробу налету на столицю Німеччини. Сильна протиповітряна оборона міста не дала спромоги англійським літакам розвинути успішно діяння. Вогнем зенітної артилерії і винищувачами збито 19 бомбардувальників. 