◦ ◦ ◦ ◦

СДА мусять припинити всю продукцію шовку
ВАШІНГТОН. 2. VIII. Пріорітетний відділ в уряді дозброєння СДА постановив здержати обробку сирого шовку від п'ятниці вночі. Цей крок, що був викликаний протизаходами Японії, які відносилися до контролі експорту шовку і шовкового волокна, є рівнозначний з упадком цілої шовкообробної індустрії, і цей факт дошкульно торкнув 175 тисяч робітників.
Одночасно уряд застеріг всі засоби шовку в складах і в фабриках для потреб маринарки і для військових потреб.
Уряд союзної продукції СДА протестує проти віддачі алюмінію СРСР
НЮ-ЙОРК, 2. VIII. "Ню Йорк Уордл Телеграм" подає, що большевики старалися закупити алюміній СДА. Гопкінс прихилився до цього, але уряд союзної продукції запротестував проти цього на письмі і усно. Він вказав не тільки на малу кількість алюмінію. але теж і на те, то це тривало б цілі місяці, поки алюміній справді дійшов би до тих, що мають його одержати.
Перед московським воєнним судом за контрреволюційні саботажі
ЖЕНЕВА, 31. VII. Як повідомляє агентство "Ексчейндж Телеграф" з Москви, московський воєнний суд засудив за контрреволюційні саботажі 4 особи на смерть, а 1 особу на 10 років тюрми. Арештовані призналися, то вони спричинили недалеко Москви велику пожежу, якою зроблено шкоди на 3.5 міліона карбованців, а крім того ударемнено затемнення міста. Виновники призналися, то довершили цього злочину, бо були вороже наставлені до совєтського режиму.
Виловлювачі мін збили 4 англійські літаки
БЕРЛІН. 1. VIII. Німецькі виловлювачі мін 31. липня в Каналі збили 4 британські винищувачі, а 3 дальші пошкодили так тяжко, що вони не могли вже вернутися на свою базу.
В останніх вісьмох днях збито біля Триполісу 27 англійських літаків
РИМ. 1, VIII. Італійські і німецькі літаки збили в останніх вісьмох днях 27 англійських літаків над Триполісом.
Біля Смоленська з кривавими втратами відбито спроби прориву оточених совєтських військ
БЕРЛІН, 1. VIII. Совєтські війська, оточені на схід від Смоленська, який від 16 липня є в німецьких руках, також 31 липня робили розпучливі спроби прорвати німецький перстень. Їх скрізь відбито з кривавими втратами. Совєтські спроби вирватися з оточення за Смоленськом цілком розбилися об залізний перстень німецьких військ.
Мадярські війська швидко просуваються вперед. — ворожі протинаступи відбито з кривавими втратами
БУДАПЕШТ. 1. VIII. МТІ повідомляє: Гонведські війська, відбивши декілька протинаступів ворога, просуваються швидко вперед. Під час одного особливо запеклого протинаступу ворогові завдано незвичайно тяжкі втрати. У цих успішних боях брала визначну участь мадярська авіяція. Вона обкинула відступаючі совєтські колони бомбами, які попадаючи докладно в ціль, спричинили великі руйнування серед маршових колон.
Власники авт у Сполучених Державах будуть "дуже вдячні" Рузвельтові
ВАШИНГТОН, 1. VIII. На основі розпорядку міністра внутрішніх справ Ікеса у всіх державах на східному побережжі 100 тисяч бензинових стацій будуть замкнені щоденно від 19-ої до 8-ої години. Причиною цього заходу є недостача бензини в СДА, яку передовсім спричинює недостача транспортних засобів, після того, як Рузвельт наказав велику кількість танкерів вислати до Англії.
З'єднання всіх японських учнів і студентів в одній національній організації
ТОКІО, 2. VIII. У рямках змобілізування всієї нації, міністерство виховання постановило з'єдинити всіх учнів і студентів середніх шкіл та університетів в одній національній організації. В такій організації повинні учні і студенти одержати не тільки військовий вишкіл, але вони повинні бути вжиті для служби праці, яка принесе добро суспільству. 