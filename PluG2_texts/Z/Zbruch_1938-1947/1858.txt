Ще про присуд у процесі Добошиньского — Згублені предмети в трамваях — Замісць вінця на домовину — Причіпка до ровера — З львівських новинок — Чудотворний бальсам — Втеча — Напад на поштовий віз — СССР  ліквідує консуляти в Афганістані

— Ще про присуд у процесі Добошиньского. Вчора повідомили ми, що інж. Добошиньского засудили на 2 роки арешту за збройний напад на Мислениці. Сьогодні реєструємо, який був вердикт лави присяглих. Присяглим поставили 10 питань. На них відповіли вони в такому відношенні голосів: 1) Чи обв. створив збройний гурт і: доставив зброю: 1 так, 11 ні; 2) Чи обв. оснував гурт, що мав ціллю проступок: 4 так, 8 ні; 3) .Чи намовляв ушкодити телєф. проводи: 6 так, 6 ні; 4) Чи винуватий, що вдерся до поліційної станиці й забрав зброю: 7 так, 5 ні; 5) Чи винуватий за ушкодження бюрових уладжень поліційної станиці: 6 так, 6 ні; 6) Чи намовляв демолювати жидівські склепи: 5 так, 7 ні; 7) Чи винуватий за здемолювання мешкання старости: 6 так, 6 ні; 8) Чи винуватий за роззброєння міського сторожа: 6 так, 6 ні; 9) Чи винуватий, що намовляв підпалити божницю: 5 так, 7 ні; 10) Чи винуватий за збройний спротив поліції: 5 так, 7 ні.
Згублені предмети в трамваях. В бюрах дирекції міських трамваїв у Львові при вул. Вулуцькій 2 можна відібрати предмети, згублені в трамваях у часі від 16-го січня до 14-го лютня ц. р. Це є: 14 пар рукавичок, 10 портмонеток, 4 течки, 4 зарукавки, 4 ключі, 3 вічні пера, 2 парасолі, 2 кальоші, 2 книжки, годинник, брошка, палиця, дреліховий плащ, валізка, футерал з парасоля, паста до зубів, молитовник, пляни, паньчохи, щітка до шурування, мішочок з мештами, портфель, шовкові нитки, кухонний ніж, пасок, рамка від годинника, олівець, берет, кошичок і котелик. У згаданому часі було тільки шість днів що в них пасажири нічого в трамваях не забули.
Замісць вінця на домовину покійного директора Миколи За-ячівського службовики «Народньої Торговлі» зложили сімдесять пять . (75) зол. на цілі »Рідної Школи«.
З львівських новинок. З балькону першого поверха готелю :«Уніон» при вул. Різницька 15. вискочив, щоб згинути, 17-літній торговельний практикант Чеслав Вітек (зам. при вул. Зибликевича, 5). Він вломив собі руку: і загально потовкся. Його відвезли до лічниці. Ще й ствердили, що Вітек спожив 24 порошків проти болю голови. Причина намаганого самогубства невідома. — На Марійському Майдані трамвай ч. 10 наїхав на автодорожку; ч. Т. 40298. Таксівка ушкоджена.
Причіпка до ровера. Ст. Древняк з Липівця, повіт Кротошин, одержав патент на свій винахід, а це на причіпку до ровера, що нею можна перевозити пр. баньки з молоком або товари. Цю причіпку в виді коша прикріпляється ззаду до ровера при помочі дрючка.
Чудотворний »капуцинський бальсам« не мав нічого спільного з капуцинами. Цими днями викрили в Вильні тайну вирібню т. зв. »капуцинського бальсаму«. Це ніби — як каже етикета — »чудотворний і незаступимий засіб на всі недуги«. Рекляма каже, що цей »лік« продукують в Кракові, а тим. часом виявилося, що його продукують якісь брати Шведери у Вильні. Справою занялася прокуратура.
Втеча засуджених на смерть. З вязниці в Ерфурті (Німеччина) втікло 40 засуджених на смерть. За ними гонить погоня.
Напад на поштовий віз. В Люнбріку (Німеччина) трапився зухвалий напад на поштовий транспорт грошей. Напасник застрілив шофера поштового самоходу, заграбив 1.400 марок та втік. Погоня не дала висліду.
Большевицька агенція ТАСС повідомляє, що з днем 1. квітня ц.р. ліквідує уряд СССР усі свої консуляти в Афганістані, а уряд Афганістану свої в СССР.
До Еспанії втікли два совітські летуни. 