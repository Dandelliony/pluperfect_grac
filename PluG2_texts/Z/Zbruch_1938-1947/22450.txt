◦ ◦ ◦ ◦ ◦ ◦ ◦ ◦ ◦ ◦

Уневажнили 11 українських лист кандидатів до міської ради у Львові. Головна виборча комісія для виборів до Міської Ради у Львові уневажнила 30 лист на 92 зголошених. У цьому уневажнено: 11 українських лист (обєднаних українських партій) на 20 зголошених; одну листу "Христіянсько-народового Бльоку" (О.З.Н.) у 19-ій окрузі (Клепарів, Голоска, Левандівка) на 19 зголошених; 3 листи "Католицько-народового Бльоку" (Стронніцтво Народове) на 18 зголошених; 6 лист "Демократичного Бльоку" (ППС) на 17 зголошених; 3 листи "Бунду", усі листи З.З.З. і три ріжні дикі листи.
Українські листи уневажнили в округах: І-ій, ІІ-гій, ІІІ-тій, IV-тій, VII-ій, ІХ-тій, Х-ій, XIV-тій, XVi-тій, XVII-тій і XVII-тій.
У V-ій окрузі були тільки дві листи: "Загально-жидівського Бльоку" і "Бунду". Тому, що уневажнили листу "Бунду", вибори в цій окрузі не відбудуться і радними стають: адвокат д-р Анґштрайх, адвокат д-р Розенкранц і Адольф Фінкельшгайн.
Передвиборчі авантури у Львові. В минулу суботу на вулиці Льва Сапіги й сумежних вулицях були кроваві сутички. Авантура почалася недалеко політехніки, між групою студентів, з яких деякі зривали виборчі афіші, з кольпортерами соціялістичних часописів. Від слів прийшло до бійки, при чому в рух пішли ножі. Внаслідок бійки, 14-лІтній кольпортер Владислав Іваницький дістав удар у плечі, а 17-літній Тадей Біб рану в шию, зі студентів Бронислава Свйонтецького ранили в груди і Бронислава Мазура в шию. Війна перенеслася відтак на вулиці: На Байках і Мончинського, де одного з утікачів попали в овочарні й дошкульно побили, при чому всадили йому на голову шкляний слій та поранили вуха й обличчя.
Порахунки за жінку. На вулиці Хлопіцького, 21-літній Казимир Конечний схопив 52-літнього почтового експедієнта Станислава Чемириса і так вдарив його в лице, що той упав на землю. Але по хвилині Чемерис піднявся, витягнув із кишені револьвер, стрілив до напасника і ранив його у груди. Поготівля відвезло Конечного до шпиталю. Чемерис сам зголосився до комісаріяту поліції, віддав револьвер і дозвіл на зброю та заявив, що стріляв у власній обороні. Він пояснив, що Конечний від довшого часу напастував його жінку і на тому тлі Чемерис мав з ним цілу низку конфліктів. Чемериса притримали в поліційних арештах.
Еміґраційний рух у квітні. В минулому місяці, під опікою Еміґраційного Синдикату виеміґрувало з Польщі 1493 особи, з того 333 особи до Канади, 211 до Злучених Держав, 186 до Аргентини, 138 до Бразилії, 4 до Уругґваю, 356 до Параґаю, 120 осіб до інших заморських країв і 145 до Франції, Бельґії та Німеччини. 