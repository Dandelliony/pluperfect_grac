◦ ◦ ◦ ◦

Святочний порядок Богослужень в храмі Преображення св. Спаса у Львові. Середа, 6 січня — Святий Вечір: Царські Часи в год. 8. — Соборна Служба Божа Василія Вел. з Вечернею в год. 9.30. Четвер, 7 січня: Різдво Г. Н. І. Христа: Повечеріє Велике в год. 5.30, а потій Утрення. Читані Служби Божі в год. 7-ій,. 8-ій, 9-ій і 12-ій. Соборна Співана Служба Божа в год. 10-ій. Вечерня в год. 16-ій. Другого дня (8. І.) і третього (9. І.) дня свят звичайний недільний порядок Богослужень. В днях 7. і 10 І. на дванадцятці відспіває коляди "Львівський Боян", зразковий мішаний хор Інституту Народної Творчости у Львові під управою о. дир. Северина Сапруна.
Українські радіопередачі. У середу, 6-го січня, в часі від год. 17.15 ло 17.45 Львівська Радіовисильня передає українські коляди у виконанні хору Євгена Козака, — четвер, 7-го січня, в часі від год. 10.30 до 11-ої — коляди в опрацюванні українських композиторів у виконанні композитора Василя Барвінського (фортепіян), Ірини Туркевич-Мартинцевої (сопран), Романа Криштальського (скрипка) та вокального октету під керуванням Євгена Козака. Того самого дня, в часі від год. 17.15 до 17.45 — різдвяна передача для дітей п. н. "Українські діти вітають Христове Різдво". — У п'ятницю, 8-го січня, в часі від год. 10.30 до 11-ої — українські коляди та колядки у виконанні мішаного та чоловічого хорів під керуванням Євгена Козака. Того самого дня, в часі віл год. 17.15 до 17.45 — концерт української музики. У програмі пісні та скрипкові твори українських композиторів у виконанні Марії Сабат-Свірської (сопран), Дометія Йохи (баритон), Лесі Деркач (скрипка) та Марії Роговської і Романа Сімовича (фортепіянний супровід).
Перевишкіл сажотрусів. Віднова ремесла сажотрусів. Большевики об'єднали сажотрусів у трест, а відтак міська управа включила його до протипожежної сторожі. У той спосіб з вільного ремісника зробився магістратський робітник. Такий стан тривав покищо далі без змін. Кожний сажотрус належить до одного з чотирьох міських районів. Тепер сажотруси переходять основний фаховий перевишкіл. Усі сажотруси у Львові й на провінції мусять відбути такі курси, ведені досвідченими німецькими фахівцями. Для сповнення тих завдань не вистане усувати легкозапальну сажу; до того належить також провірка, чи будова коминів є згідна з обов'язуючими приписами. Сажотрус, як знавець, має видавати опінію при будові нових домів та при перебудові старих. Порадництво сажотруса полягає передусім на тому, що він поучує своїх клієнтів у питаннях техніки спалювання як з огляду на небезпеку пожежі, так і з огляду якнайощадливішого спожиткування опалового матеріялу. 