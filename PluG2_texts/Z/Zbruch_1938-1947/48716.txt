◦ ◦ ◦ ◦ ◦ ◦ ◦

Анґлійська корабельна лінія "Блюфанел", що обслуговувала комунікацію на Далекому Сході й мала 158 кораблів, припинила 1. березня ц. р. свою працю.
Згоріли до тла касарні 106 полку американської легкої артилєрії у Форт Нієр у стейті Вирджінія. Жертвою пожежі стало також майно вояків і сусідні будинки.
У Буреа, у північній Швеції, згоріла до тла фабрика деревляних виробів. Жертвою вогню стали також склади вугілля, що його вживали до витворювання ґазу для автомобільних ґенераторів.
У Москві вже підписали договір про безпосередню залізничу сполуку між Совітами й Мадярщиною. 15. ІІІ. почнеться рух на шляху Львів-Муинкач. Рух відбуватиметься одночасно на нормальних і широкорейкових шляхах.
Згоріла рафінерія нафтового товариства "Олєкс" у місцевості Света Кляра під Загребом. Прийшло до вибуху збірника ропи. Пожежу гасили всі довкільні пожежні відділи зі загребськими пожежниками на чолі.
В Америці почали продавати "алюмінієві листівки". Вони призначені до висилки до Анґлії, щоб їй доставити сировини необхідної для лєтунського промислу. Хоч вони не мають більше алюмінія як за 2 центи, їх продавали по 25 центів. У звязку з тим американське міністерство пошт почало слідство.
Жахлива буря й повінь в Америці. Каліфорнію навістила грізна буря з небувалою зливою. Маси дощевої води перемінили вулиці на ріки та зовсім загальмували комунікацію. В багатьох місцевостях усунулася земля. Поліція мусіла виселювати людей. Вода забрала сотні самоходів, поломані дерева, знесла багато землі. Найбільше потерпіло побережжя від Сан Франціско до Лос Енджелес.
Згорів ратуш в Буенос Айрecі.
Ґібральтар островом. Анґлійці відтяли свою твердиню Ґібральтар від Єспанії каналом, глибоким 6 і пів м.
Застрайкувало 16.000 американських робітників промислового концерну Інтернешенел Гевестер Кампені, що має свої фабрики у Шікаґо, Реджемонов і Рокфолс. 