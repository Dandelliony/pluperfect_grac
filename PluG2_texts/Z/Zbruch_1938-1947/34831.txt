Нові вистави у львівських театрах. — Виступи теа-джазу. — 25-річчя з дня смерті І. Л. Переца

Нові вистави у львівських театрах
Театри Львова найближчим часом покажуть ряд нових вистав. Репертуар театрів поповнюється кращими творами західно-європейської, української, єврейської класики, п'єсами радянської драматургій.
Так Львівський державний український драматичний театр ім. Лесі Українки готує до постановки п'єсу класика української, літератури Миколи Старицького "Ой, не ходи, Грицю, та й на вечорниці". Готується до постановки комедія Шкваркіна "Чужа дитина".
Державний єврейський театр показав цими днями прем'єру п'єси великого єврейського письменника Шолом Алейхема "Скарб". Найближчим часом у Польському державному драматичному театрі відбудеться прем'єра твору геніального англійського драматурга Вільяма Шекспіра "Дванадцята ніч". Виступи теа-джазу
В залі консерваторії відбулися кілька концертів теа-джазу Львівської державної філармонії. Це перші виступи молодого музикального колективу після його зовсім недавнього народження.
...Оркестр репрезентується. В оригінально-задуманій музичній формі оркестр представляється своєму глядачу. Нарешті з'являється диригент і художній керівник ансамблю Генріх Варс. Увесь склад оркестру виконує кілька номерів танцювальної музики. Відразу кидається в очі культура виконання, майстерність музикантів, зіграність ансамблю. Майже кожен музикант грає на двох або кількох інструментах. Слухач відразу визначає особливо віртуозів першого скрипаля т. Брія і саксофоніста т. Троппе. Вони виконують сольні партії з смаком, технічно і музикально майстерно.
Слід відзначити особливо тепло сприйняті виконані оркестром пісні радянських композиторів "Донська Козача" Левіна і "Полюшко" Кніппера. Можна лише жалкувати, що "Полюшко" популярніша масова пісня виконувалася без співака.
В джазі тісно переплітаються музика з танцями, піснею, невеликими сценками. Пластичність і надзвичайну винахідливість продемонстрували Ліда Варрен і Джоні Стон у виконаних ними танцях.
З успіхом виступали співаки Я. Ясінська і А. Гарріс.
Всю програму тактовно і дотепно вели Я. Яросевич і Г. Боруцький. Гвідона Боруцького ми вже знаємо по його успішних виступах на естрадних сценах. Це талановитий конферанс'є і прекрасний співак. "Габаніта", "По Тирольськи" — виконані Г. Боруцьким тепло і непримушено.
В залі протягом всієї програми панує веселий бадьорий настрій. Його створює прекрасний ансамбль — теа-джаз Генріха Варса.
Побажаємо йому дальших творчих успіхів.
Л. Михайлович. 25-річчя з дня смерті І. Л. Переца
Двадцять п'ять років тому, раптово, підчас літературної роботи за письмовим столом помер видатний класик єврейської літератури Іухок-Лейбуш Перец.
І. Л. Перец випробовував себе в різних жанрах літературної творчості — в поезії, драматургії, прозі. Він був також полум'яний публіцист, мислитель, громадський діяч.
Це був прекрасний художник, майстер слова, який в своїх творах завжди стояв на захисті знедолених. Він завжди писав свої твори в народному дусі. Тому його любив народ і тому ж його ненавиділа реакційна буржуазна інтелігенція.
Мрії видатного письменника про торжество справедливості здійснено в країні Рад, де яскраво світить сонце Сталінської Конституції.
Відзначати 25-річчя з дня смерті Переца зберуться сьогодні в своєму клубі письменники Львова. Доповідь про творчість Іухока Лейбуша Переца зробить єврейський письменник Альтер Кацизна. Після доповіді артисти державного єврейського театру прочитають його твори. 