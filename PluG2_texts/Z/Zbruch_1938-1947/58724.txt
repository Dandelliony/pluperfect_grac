Жидівська дільниця у Львові

До половини грудня жидів переселять
Львів, 12 листопада.
Тому, що жиди, які досі ще могли ходити вільно по місті, спричинили здебільша підвищення цін та паскарство і тому, що тимсамим створили труднощі в заосмотренні міста харчами, бо ж вони переловлювали селян на передмістях та купували в них за високі ціни харчеві продукти, німецька управа була примушена створити жидівську дільницю. Не творять гетта, бо хочуть мати конечні сили до праці та хочуть знищити джерело паскування.
Переведення переселення подумане в той спосіб, що має обминути всі неприємності, оскільки це можливе. До 14 грудня мусять жиди переселитися. Окрему функцію має жидівська рада, з порядковою службою до 500 чоловік. Ця порядкова служба має дбати про спокій і порядок у жидівській дільниці.
Окремо звернули увагу на українське і польське населення, що має мешкання у теперішній дільниці жидів. Воно має переселитися до середини міста. Управа подбає про те, щоб ця частина населення, що випроваджується з жидівської дільниці, одержала відповідні мешкання і не платила вищих чиншів. Управа має намір подбати про відповідні транспортні можливості. У цілому доведеться до того, що в місті настануть наладнані умови, а це стане тільки тоді можливим, коли жиди щезнуть з міста.
Губернатор Галицької Області видав зарядження, згідно з яким мають створити у місті Львові жидівську мешканеву дільницю. Вона буде простягатися на північ від залізничих ліній Львів—Тернопіль з виїмком простору навколо Жовківської вулиці. Переселення жидів у жидівську дільницю відбувається від 16 листопада до 14 грудня 1941 року, в поодиноких відділах. Українці і поляки, що живуть в околицях, де твориться жидівська дільниця, мають найпізніше до 14 грудня покинути жидівську дільницю. До цієї цілі покликане мешканеве бюро Штадтгауптмана при вул. Полтвяній ч. І, посередничає згаданим українцям і полякам відповідні мешкання у місті Львові. Інша точка зарядження управильнює доїзд до жидівської дільниці і виїзд з неї. Жидам дозволено забрати з собою особисте конечне майно та обстановку до жидівської дільниці. Нищення мешкань, мешканевої приналежності та обстановки перед перепровадженням буде якнайгостріше каране. Жидівська рада і все жидівство Львова відповідають крім того всі разом за всякі пошкодження цього роду. Склепові обстановки, запаси і товари не вільно зі склепів під час переселення перевозити в жидівську дільницю. Відносні склепи треба замкнути і опечатати. Входити до жидівської дільниці після 14 грудня всім, крім там живучих жидів, заборонене. Виїмки вимагають писемного дозволу Штадтгауптмана. Виїмки з мешканевого примусу у жидівській дільниці може допустити в поодиноких випадках Штадтгауптман. За приписове переселення, а також за порядок, чистоту і безпеку в жидівській дільниці відповідає жидівська рада. Шгадтгауптмана уповажнив губернатор видати ближчі розпорядки. Проведення переселенської акції допильновує і нею кермує СС і Поліцайфірер у Галицькій Області.
На мурах міста Львова появилося таке
ОГОЛОШЕННЯ
Утворення жидівської дільниці у місті Львові
I. На основі § 5. уст. 1, першого відбудовного розпорядку з 26-го жовтня 1939, враз з відповідними означеннями розпорядку про обмежений побут у Генерал-Губернаторстві з дня 13 вересня 1940 зі змінами другого зарядження про обмежений побут у Генерал-Губернаторстві з 29 квітня 1941 й доповненням третім розпорядком про обмежений побут у Генерал-Губернаторстві з 15 жовтня 1941, заряджую улаштування жидівської мешканевої дільниці в місті Львові на основі нижче поданого пляну. На основі цього плану, дільниця на північ від залізничої лінії Львів—Тернопіль, крім окремо відмежованої середини, якою проходить вул. Жовківська, передбачена як виключно жидівська мешканева дільниця.
II. Переселення жидів до жидівської мешканевої дільниці відбуватиметься від 16 XI. до 14 XII 1941 у такому порядку:
Відтинок 1. в часі від 16 до 20 XI 1941. Відтинок V. в часі від 21 до 25 XI. 1941. Відтинок VI. в часі від 26 до 30 XI. 1941. Відтинок IV. в часі від 1 до 5 XII. 1941. Відтинок VII в часі від 6 до 10 XII 1941. — Про відтинки II. і III. появляться ще ближчі вказівки Штадтнавптмана у Львові. Переселення жидів з усіх иших частин міста мусить покінчитися до 14 XII. 1941.
III. Українці і поляки, що мешкають у майбутній жидівській мешканевій дільниці, мають покинути жидівську мешканеву дільницю найпізніше до 14 XII. 1941. Для цієї ціли створений окремий мешканевий уряд при вул. Пелтевній ч. 1. приділить тим українцям і полякам відповідні мешкання в місті Львові.
IV. Доїзд і виїзд до жидівської мешканевої дільниці є дозволений жидам тільки попід залізничий переїзд при вулиці Клепарівській, попід зелізничий переїзд при вул. Пелтевній і попід залізничий переїзд при вулиці Огородовій.
В північній частині вул. Янівської Казимирівської і Краківської площі можуть послугуватися жиди як доїздною вулицею до жидівської мешканевої дільниці тільки вулицями: Клепарівською, Жерельною і повертаючою на схід вул. Під Дубом.
Доїзд вулицею Пелтевною жидам заборонений. В інших частинах міста жиди можуть вживати всіх вулиць крім Оперної, Гетьманської й Баторого.
Українці і поляки, що мешкають у майбутній жидівській мешканевій дільниці, мають покинути дільницю враз зі своїм майном, дорогою по під залізничий переїзд при вулиці Жерельній та попід залізничий переїзд при вулиці Замарстинівській.
V. Дозволяється жидам забрати до жидівської мешканевої дільниці своє особисте, конечне добро й уладження.
VI. Знищення мешкання, мешканевих приналежностей і уладжень перед випровадженням буде строго каране. Жидівська рада й ціле жидівське населення міста Львова відповідають крім цього всі разом за всі того роду шкоди.
VII. Уладження склепів, як також запаси й товари зі склепів, не вільно забирати з собою при цій переселювальній акції до жидівської дільниці, що більше, мають згадані льокалі замкнути й запечатати.
Точний список товарів мають кожночасно внести до Тройгандштеллє при уряді Губернатора. На списку має бути запевнення, що дані складені на основі найліпшого знання й совісті. Склепи в жидівській мешканевій дільниці будуть улаштовувані в міру потреби й по спискам товарів, дорученим Тройгандштеллє.
VIII. Входити до жидівської мешканевої дільниці після 14 грудня 1941 є кожному, крім там мешкаючим жидам, заборонено. Виїмки мусять мати письменний дозвіл Штадтгавптмана.
IX. Виїмки для жидів у справі мешканевого примусу в жидівській мешканевій дільниці в поодиноких випадках може дозволити Штадтгавптан.
X. За порядок переселення, як теж за порядок, чистоту й безпеку в жидівській мешканевій дільниці відповідальна жидівська рада. Жидівська рада послуговується в жидівській мешканевій дільниці жидівською порядковою службою числом до 600 осіб.
XI. Хто буде противитися повищим зарядженням, буде на основі ухвалених постанов, як також на основі адміністративної карної процедури, якнайгостріше покараний. Жиди, що без дозволу покидають призначену їм дільницю, можуть бути покарані смертю на основі розпорядження з 15 жовтня 1941, як також особи, що свідомо дають захист жидам.
XII. Уповажнюю Штадтгавптмана у Львові видати дальші зарядження.
XIII. Над переведенням акції переселення має нагляд і нею керує СС і Поліцайфірер у Дистрикті Галичина.
Д-р Ляш, Губернатор Дистрикту Галичина
Львів, дня 8 листопада 1941. 