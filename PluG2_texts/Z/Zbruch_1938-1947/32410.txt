◦ ◦ ◦ ◦ ◦ ◦ ◦

Промова Черчіля
ЛОНДОН, 30 січня (ТАРС). Днями в Манчестері виступив з промовою морський міністр Черчіль. Він підкреслив, що не може бути й мови про припинення війни, хоч ніхто не знає, як довго вона буде продовжуватися. Вказавши на необхідність мобілізації всіх ресурсів країни для продовження війни, Черчіль закликав, зокрема, до залучення міліона жінок у військову промисловість.
Заява Черчіля про необхідність мобілізувати для роботи на військових підприємствах більш одного міліона жінок викликало велике невдоволення в тред-юніоністських колах. Генеральний секретар спілки машино-будівельників Сміт назвав вимогу Черчіля "дикою", нагадавши, що є сотні тисяч безробітних. Секретар федерації машино-будівельних і суднобудівельних робітників Джілберт заявив, що він не бачить потреби у втягненні міліона жінок у промисловість в той час, коли є більш міліона безробітних.
Дії німецької авіації
29 січня проводячи розвідувальні польоти над Північним Морем, німецькі літаки напали на караван озброєних англійських торгових пароплавів і на сторожові судна. Не зважаючи на сильний зенітний огонь ворога, німецькій авіації вдалося знищити 7 ворожих пароплавів і 2 сторожових судна. Збитий також один англійський винищувач.
За повідомленням ірландської преси, серед потоплених німецькою авіацією англійських суден знаходяться пароплави "Ател монарч" тонажністю 8.995 тонн і "Імперіал монарч" — 5.830 тонн. Цей наліт німецької авіації на побережжя Англії є найбільшим від початку війни. Повітряна тривога була оголошена в усіх містах східного побережжя Англії на протязі 600 кілометрів. Наліт німецької авіації справив в Англії велике враження (ТАРС).
Спільне комюніке змішаної комісії по уточненню кордону між Монгольською Народною Республікою і Манчжоу-го в районі недавнього конфлікту
На 16 засідання комісії, які відбувались з 25 грудня 1939 року в місті Читі і з 7 по 13 січня 1940 року в місті Харбіні, вияснилось, що точки зору радянсько-монгольської і японо-манчжоугоської делегації по питанню уточнення кордону протилежні.
Тому в наслідок повної протилежності точок зору сторін комісія на останньому засіданні 30 січня біжучого року, яке проходило під головуванням уповноваженого уряду Японії п. Кубота, вирішила свою роботу прикоротити.
Примітка ТАРС:
Змішана комісія із представників радянсько-монгольської і японо-манчжоугоської делегації мала за мету встановити точний кордон між Монгольською Народною Республікою і Манчжоу-го в районі відомого радянсько-японського конфлікту влітку 1939 року на підставі відповідних авторитетних офіційних документів. Розгляду цих документів були присвячені засідання мішаної комісії в Читі і Харбіні в грудні 1939 року і в січні цього року. В наслідок того, що представлені японо-манчжоугоською стороною документи, які мають за мету обгрунтувати перегляд давно-існуючої і раніше ніким незаперечуваної лінії кордону, виявились позбавленими ознак авторитетно-офіційних документів, радянсько-монгольська делегація відмовилась признати ці документи як основу для уточнення кордону. В наслідок відмовлення японо-манчжоугоської сторони признати пред'явлені радянсько-монгольською стороною авторитетні офіційні документи і в наслідок того, що сторони залишились при своїх поглядах, змішана комісія роз'їхалася, не прийнявши загального погодженого рішення. 