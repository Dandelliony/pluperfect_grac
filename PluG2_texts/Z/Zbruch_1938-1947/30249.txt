◦ ◦ ◦ ◦ ◦ ◦ ◦

Формування нового шведського уряду
СТОКГОЛЬМ, 6 грудня (ТАРС). Вчора шведський прем'єр Гансон передав через шведське телеграфне агентство офіційне повідомлення про те, що він почав переговори з лідерами партії по питанню про реорганізацію уряду і його майбутній склад. Як повідомляє газета "Соціал демократен", вчора вечером відбулася нарада соціал-демократичної партії з її фракціями в ріксдазі. Нарада доручила Гансону продовжити переговори з іншими партіями з питання про можливість створення коаліційного уряду. На думку газети, утворення нового уряду буде знову доручено Гансону, що являється тепер не тільки прем'єром, але й головою соціал-демократичної партії.
Декларація литовського уряду
КАУНАС, 7 грудня. (ТАРС). Вчора відбулося засідання сейму, на якому прем'єр-міністр Меркіс виступив з декларацією.
"Уряд Литви, — заявив Меркіс, — буде і надалі у своїх відношеннях з іншими державами захищати права литовського народу і точно виконувати свої зобов'язання по договорах, укладених між Литвою і іншими державами. Найбільш важливим з них являється договір від 10 жовтня цього року, укладений з дружнім Радянським Союзом. Уряд докладе всі зусилля до того, щоб зберегти добрі, дружні відносини з усіма державами, а зокрема з своїми безпосередніми сусідами. Відношення Литви з Латвією і Естонією будуть підтримуватися в дусі сердечної дружби, як це було досі".
Далі Меркіс перейшов до внутрішніх завдань литовського уряду.
Його декларація затверджена сеймом.
Спростування штабу Червонопрапорного Балтійського флоту
Іноземна преса радіє повідомленнями про те, що крейсер "Кіров", при демонстративній операції проти фортів Ханко зазнав серйозних  пошкоджень, а один з міноносців, який його супроводив був потоплений фінською береговою артилерією.
Штаб Балтійського Військово-Морського Флоту вважав необхідним заявити, що це повідомлення іноземних газет є абсолютно вигаданим. Наші нові крейсери типу "Кірова" мають далекобійні гармати, які стріляють більше ніж на 35 кілометрів, тоді як берегова 9-ти дюймова і 6-ти дюймова фінська артилерія на Ханко може діяти всього на відстані 18—20 кілометрів. Крейсер "Кіров" міг цілком вільно обстрілювати Ханко з великої відстані, маневруючи поза межами далекості фінської артилерії, тоді, як снаряди фінської берегової артилерії не долітали до крейсера "Кіров" на 4—6 кілометрів, що викликала, веселе пожвавлення і глузування моряків наших кораблів. Міноносці, які супроводили крейсер "Кіров" також не мали ніяких пошкоджень.
Спростування штабу Ленінградського військового округу
В іноземній пресі появились повідомлення про те, що війська Ленінградського Військового Округу втратили в боях з фінськими військами 32 танки і 16 літаків.
Штаб Ленінградського Військового Округу вважає ці повідомлення суцільною вигадкою. За весь період операції було збито 2 радянських літаки, а 2 через погану погоду втратили орієнтацію і, очевидно, сіли на фінській території, фінських же літаків збито нами 11 штук. Починаючи з 30-го листопада всі танки, які брали участь в бойових діях, в наявності і ні одного радянського танка не взято фінськими військами.
***
Агентство Гавас повідомляє, що "наліт фінляндських літаків на райони Мурманська мав ніби результатом знищення принаймні 60 російських літаків".
Штаб Ленінградського Військового Округу повідомляє, що це повідомлення — цілком вигадане, бо ніяких фінських або інших авіанальотів не було в районах Мурманська.
Робітники Норвегії вітають Народний Уряд Фінляндії
ОСЛО, 6 грудня (ТАРС). Збори робітників міста Бергена (Норвегія) звернулися до Народного Уряду Фінляндії з слідуючим привітанням:
"Робітники міста Бергена шлють Народному Демократичному Уряду Фінляндії вітання в знак солідарності. Ми просимо уряд передати робітничому класу і народу Фінляндії наші братерські побажання в одержанні швидкої перемоги над ворожою народові маннергеймовською диктатурою". 