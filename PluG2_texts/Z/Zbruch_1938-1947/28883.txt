◦ ◦ ◦ ◦ ◦ ◦ ◦ ◦ ◦ ◦

План проведення загально-міської демонстрації трудящих міста Львова.
На відзнаку XXII річниці Великої Жовтневої соціалістичної революції провести демонстрацію трудящих міста Львова.
Для організації демонстрації територія міста розподіляється на 10 районів. В кожному районі організується колона для участі в загально-міській демонстрації.
Колони трудящих збираються в таких пунктах по районам:
1) перша колона — площа Бема
2) друга колона — університет
3) третя колона — площа Місі-онерська
4) четверта колона — площа Бандурського
5) п'ята колона — ріг Зеленої і Яблонівської
6) шоста колона — політехніка
7) сьома колона — Рогачка Городецька
8) восьма колона — площа Клепарівська
9) дев'ята колона — вул. Замарстинівська і Жовківська
10) десята колона — площа Домініканська.
Колони трудящих збираються в зазначених пунктах о 9 годині за місцевим часом.
Торгівля харчовими продуктами не припиняється.
Вхід на площу Легіонів і до трибуни по перепусткам припиняється о 8 год. 30 хвилин за місцевим часом.
7 листопада з 7 годин ранку на території руху колон демонстрації припиняється рух всякого транспорту.
Відповідальність за встановлення порядку покладається на начальника Робітничої Гвардії капітана міліції тов. Балбасенко і коменданта міста майора Тавліїва.
Комісія по проведенню Жовтневих свят.
Артисти київських театрів у Львові
Трудящі міста Львова святкують XXII роковини Жовтневої соціалістичної революції разом з артистами столичного театру ім. Івана Франка, які вчора приїхали з Київа.
Група в складі 15 артистів виїхала до Станіславова, а у Львові залишилися художній керівник театру ім. Івана Франка, народний артист УРСР, орденоносець Гнат Юра, заслужена артистка УРСР, орденоносець Н. М. Ужвій, заслужений артист УРСР А. М. Бучма, артисти —- Юрський, Гайдай, Рубчаківна, Барищенко, Пікавзен, Мизуг, Карасик та керівник бригади Завяков. 