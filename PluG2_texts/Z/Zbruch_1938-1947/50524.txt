◦ ◦ ◦ ◦ ◦ ◦ ◦

Марш італійців в Югославії
РИМ, 17. IV. Головне Командування Італійської Армії подає:
В Югославії змоторизовані батави другої армії зломили ворожий опір і зайняли Спліт у віддалі 400 км від своїх вихідних баз. Відділи італійської воєнної сухопутньої фльоти разом з відділами сухопутньої армії й чорних сорочок далі обсаджують далматинський архіпеляґ і зайняли острів на північ від Задару.
На грецькому фронті італійські війська з терену озер посунулися до Воюса. Після завзятих боїв обсаджено Ерсеке. Похід відбувається далі. Летунство атакувало шляхи, батави вантажних самоходів і військові частини в поході. Заатаковано багато разів у спадних летах летовища в Подгоріци, Яніні, Прамітії й Корфу. Спалено 10 літаків на землі, багато ушкоджено. В повітряних боях зістрілено 4 літаки, що згоріли. Пропав 1 італійський бомбовик. В околиці Корфу італ. літаки обстріляли скорострілами 2 кораблі по 3.000 тон, причому на одному з них вибухла пожежа.
Вночі на 15. IV. ескадри німецького летунського корпусу заатакували летовища в Елевзіс у Греції й кораблі у пристані, спричинили поважні шкоди, затопили один корабель містоти 6.000 тон і ушкодили 2 інші великі кораблі.
В Північній Африці йдуть далі бої біля Солюму й навколо твердині Тобрук, де ворог борониться завзято маючи підтримку воєнної фльоти. Німецькі й італійські літаки безупину атакують твердиню Тобрук і ворожі кораблі у пристані. В повітряних боях зістрілено 5 ворожих літаків. Пропали 2 італ. літаки.
У східній частині Середземного моря летунство заатакувало ворожі кораблі під охороною, затопили один великий корабель містоти 15.000 тон, важко ушкодили два дальші кораблі. Одна летунська ескадра заатакувала у спадному леті летовища в Іракліоні на Креті, притому спалено 2 ворожі бомбовики. Пропав 1 італ. літак.
У Східній Африці італійські летунські ескадри обстрілювали скорострілами й обкидали розривними бомбами батави вантажних самоходів на відтинку Десіє.
Софія стежить за поведінкою Туреччини
СОФІЯ, 17. IV. — Політичні круги болгарської столиці стежать з особливою увагою за поведінкою Туреччини. Турки евакували Царгород і Тракію. Турецький ґенеральний штаб переводить розмови з. анґлійською місією в Анкарі. Анґлійці пояснюють це як перші оборонні засоби Туреччини проти якогось можливого нападу. Але, як подає неурядовий болгарський щоденник "Днесь" з Царгороду, це не є становище ані турецького уряду, ані турецького громадянства. Поважні обсерватори — пише болгарський часопис — так зясовують становище Туречини до війни в Югославії і Греції:
"Без сумніву, засоби, що їх ввели турки в Туркії — це оборонні засоби але такі засоби ввела Туреччина вже перед вибухом війни на Балкані і то ще в більших розмірах. Дальше можна оцінювати розмови турецького ґенерального штабу з анґлійськими старшинами як такі, що не зобовязують".
Анґлійці вивезли грецький королівський скарб
РИМ, 17. IV. — Як довідується "Джорналє д’Італія" з Баґдаду, до Олександрії прилетів літак типу "Сандерленд" з залізними скринями, в яких був грецький королівський скарб. Транспорт мав сильну охорону.
Поважна небезпека загрожує Суезькому каналові
ЖЕНЕВА, 17. IV. — У Каїрі не є тайною, що в наступі німецько-італійських військ на границю Єгипту вживають найновіших воєнних засобів. Крім того в Каїрі розуміють, що той наступ поважно загрожує Єгиптові та Суезькому Каналові. Цю вістку "Трібін де Льозан" повторив анґлійський щоденник "Ексчейнерт Телеґреф".
Болгарія зірвала з Югославією
СОФІЯ, 17. IV. — Болгарія зірвала дипльоматичні взаємини з Югославією 15. IV. тому, бо: 1) югославянські війська нападали на прикордонні болгарські стежі; 2) югославянські летуни бомбардували Софію й наші болгарській міста, де вбили переважно жінок і дітей; 3) члени югославянського посольства в Софії вдержували близькі взаємини з революціонерами, що підготовляли переворот у Болгарії, поширювали революційні летючки, друковані в Югославії. Вістку про зірвання взаємин з Югославією прийняли у Болгарії з вдоволенням.
Ґен. Сімовіч утік до Атен
РИМ, 17. IV. — Італійський щоденник "Джорнале д'Італія" повідомляє з Анкари, що ґен. Сімовіч утік до Атен. У вівторок прилетіли до Анкари відпоручники югославянського уряду. Кажуть, що вони мають приготовити втечу югославянського двору й уряду до Анкари. 