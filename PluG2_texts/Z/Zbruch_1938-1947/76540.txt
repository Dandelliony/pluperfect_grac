◦ ◦ ◦ ◦

Японський бюджет прийнято одноголосно
ТОКІО, 11 лютого. Вища палата після короткої наради одобрила в середу одноголосно додатковий надзвичайний військовий бюджет у висоті 27 міліярдів єн. Таким чином цей бюджет перейшов в обох палатах.
250.000 домів знищено в Англії внаслідок летунських атак
ЛІСБОНА, 11 лютого. З урядового англійського повідомлення ясно, що від початку війни в Анґлії знищено в наслідок летунських атак приблизно 150 тисяч мешкальних домів. У деяких лондонських дільницях пошкоджено 3/4 всіх мешкальних домів. У цьому урядовому повідомленні не згадано пошкоджених публичних і торговельних будинків.
У швейцарській пресі під цю пору ведуться пожвавлені міркування, чи вибори до національної ради, які припадають на жовтень цього року, треба перевести, чи мандати 187-ох народних представників мають продовжувати на основі так званої постанови про уповноваження.
В одній північно-американській старшинській школі іменовано 14 негрів підпоручниками.
На острові Сайгон, яких 300 кілометрів на північний схід від Гуам, відкрито великі поклади високоякісної руди мангану. Розпочато підготову до її експлоатації.
В Аскольді Пічено (побережжя Середньої Італії на Азійському морі) був 2-го лютого в год. 16.45 сильний землетрус 6-го ступня.
З Англії й Америки вивезено досі поверх 50.000 тон різних харчів до Північної Африки для забезпеки тамошніх аліянтських військ. Не зважаючи на те, аліянтські війська в Північній Африці так об'їдають автохтонне населення, що панує серед нього справжній голод. Дійшло до того, що американське військове управління мусіло в деяких околицях видати частину своїх харчів. З цього приводу взагалі розпочалась нова полеміка на сторінках англійської й американської преси. Англійці дуже невдоволені, що мусять з своїх островів вивозити харчі до Північної Африки, дарма, що самим їм грозить голод внаслідок посиленої німецької підводної війни. З другого боку в Америці є тенденції зменшити довіз харчів до Англії через щораз гірші транспортні морські і сухопутні умовини.
Лондонська інформаційна служба повідомляє, що підчас інспекційної подорожі в Північній Африці жертвою катастрофи літака впав британський ґенерал-поручник Геррі Вільоні.
Як повідомляють з Буенос Айреса, в автобусовій катастрофі, що трапилася в Арґентинській столиці, було 10 пасажирів вбитих і 7 важко ранених. Вщерть навантажений автобус перекинувся і загорівся, так що велика частина пасажирів не могла видобутися з горіючого воза.
Підчас нової летунської атаки на Рангун, летунство ЗДА втратило три літаки, що їх збила протилетунська артилерія. Шість дальших літаків зістрілено або важко пошкоджено у повітряних боях.
У пристані Гаванни трапився сильний вибух на покладі одного моторового човна північно-американської фльоти. При цьому було пошкоджених кілька кораблів, які недалеко стояли, а три робітники були вбиті, п'ять важко ранені. На покладі моторового човна було п'ять американських моряків, які правдоподібно також знайшли смерть в цій катастрофі.
Закінчено акцію охоплення і обробу цьогорічного збору цукрових буряків в Ґенеральній Окрузі Київ. З винятком трьох цукрових заводів, які з уваги на технічні причини розпоряджають ще рештою 200.000 тон буряків. Цьогорічний вислід цукрової продукції можна уважати за задовільний.
Досі стверджено, що в здобутих назад від Совєтів областях Карелії, було не менше, як 112.000 знищених домів. З нього 26.500 в містах і менших місцевостях, а 85.000 на провінції.
Кубинський міністер торгівлі Албанес уступив. Очікують уступлення ще й інших міністрів тому, що президент Батіста заповів повне перетворення уряду.
Колумбія — як подає "Ешенж Телеграф" — увійшла знову в дипломатичні зносини із Совєтами.
Єгипет відкинув знову англійські заходи у справі наладнання жипломатичних взаємин між Єгиптом і Совєтським Союзом.
Папа висловив своє невдоволення з приводу поведінки британських летунів, які бомбами і бортовою зброєю атакували мирне населення Калабрії і вбили при тому калабрійського архієпископа.
В наслідок ворожих летунських атак між 29-им жовтня 1942 р. і 2-им лютого 1943 р. було на острові Сицилія 282 вбитих і 696 ранених, з цього тільки в одному Палермі було 153 вбитих і 360 ранених. 