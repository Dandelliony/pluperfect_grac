У виконкомі Львівської міськради.

Днями виконком Львівської міськради заслухав на своєму засіданні питання про заходи щодо боротьби з дитячою безпритульністю і безнаглядністю у м. Львові.   За останній час органи міської міліції, відділ наросвіти та комсомольські організації Львова провели значну роботу по боротьбі з дитячою безнаглядністю та безпритульністю.   Значно покращала робота в дитячих кімнатах. Був проведений рейд учителів і комсомольців по боротьбі з безпритульністю, який сприяв значному пониженню кількості безпритульних дітей. Але нерідкі випадки, коли діти відвідують вечірні кіносеанси, займаються перепродажем квитків до кіно. Ще є випадки продажу спиртних напоїв і тютюнових виробів дітям.   Виконком міськради зобов'язав управління міської міліції посилити роботу по боротьбі з дитячою безпритульністю і безнаглядністю, а міському відділу народної освіти доручив, при допомозі наукових працівників, організувати читку лекцій і доповідей для батьків на такі теми: «Сім'я і школа», «Правила для учнів», «Про поведінку дітей на вулицях» тощо.   Виконком міськради також розглянув питання про підготовку до весни на індивідуальних та кооперативних огородах. Директорів підприємств і установ зобов'язано забезпечити бажаючих земельними ділянками, організувати вивозку на ці ділянки місцевих добрив, а також допомогти в придбанні мінеральних добрив та необхідного посівматеріалу і розсади.   Вільна Україна 