◦ ◦ ◦ ◦ ◦ ◦ ◦

Воєнні дії в Албанії
АФІНИ, 24. (ТАРС). Верховне командування повідомляє: Вчора з успіхом тривали місцеві операції. Зайнята Хімара. 141-й батальйон чорносорочечників у складі 29 офіцерів і 677 солдатів був оточений і здався. В полон взятий також командир другого батальйону другого полку берсальєрів разом з своїм штабом і певною кількістю солдатів. Захоплено багато воєнних матеріалів.
БЄЛГРАД, 24. (ТАРС). За повідомленням газети "Політіка", не зважаючи на погану погоду, грецький наступ триває. Італьянські війська чинять упертий опір особливо на підступах до міст Тепелене і Клісура.
Італьянська авіація бомбардувала деякі міста Греції, в яких є жертви і заподіяна деяка матеріальна шкода.
БЕЛГРАД, 24. (ТАРС). Як передає газета "Време", невеликий грецький загін, скористувавшись метелицею, безуспішно намагався захопити італьянську сторожеву охорону поблизу Поградєца. Боротьба коло витоків ріки Шкумби, особливо коло сіл Дуніца і Калбача, триває з великою запеклістю.
Авіація обох воюючих сторін діє дуже активно. Італьянські літаки бомбардували вчора грецькі позиції коло витоків ріки Шкумби і ріки Девол. Англійські і грецькі літаки бомбардували тил італьянців, а також місто Ельбасан.
Дії англійської авіації
ЛОНДОН, 24 (ТАРС). Англійське міністерство авіації в своєму комюніке повідомляє, що в ніч на 24 грудня англійська авіація піддала бомбардуванню окуповані Німеччиною порти Булонь, Дюнкерк і Остенде. Згідно з наявними повідомленнями, це бомбардування було найбільш інтенсивним. Крім того, англійські літаки зробили наліт на промислові об'єкти в Рейнській області і Людвігсхафені. Англійська авіація втратила один літак.
Румунський журнал про становище селянства
БУХАРЕСТ, 24. (ТАРС). Журнал "Мунчіторул леджіонар" вміщує статтю про становище румунського селянства. "Румунський селянин, пише журнал, — ходить в лахмітті, що ледве прикриває його тіло. Він працює цілий день в надзвичайно тяжких умовах. Звичайно селянин не мас можливості ввечері піти додому спати, бо у нього не вистачає часу дійти назад до дому. Таким чином йому доводиться проводити морозні зимові ночі в дерев'яних бараках без печей і без ковдр, кутаючись в жалюгідне лахміття. Велике число селян захворює ревматизмом".
Далі журнал пише про те, що в селах нема лікарень і лікарів, які могли б допомогти хворому селянинові. Селяни не мають можливості їсти гарячу страву, чим і пояснюється велике поширення шлункових захворювань серед селянства. 