Знавці мов

Є на світі анекдота про панка, який хвалився, що вивчив ніппонську мову в два тижні.
— Та як? — не вірять люди. — У два тижні? Неймовірна річ!
— Слово даю. Навіть не повірите, яка це легенька мова.
— Скажіть, — поцікавився хтось, — як буде по ніппонськи: дерево?
— Тамм.
— Там? А два дерева?
— Тамм-там.
— Гм, а: три дерева?
— Тамм-там-там.
— Цікава мова! А як тоді цілий ліс буде по ніппонськи?
— Ліс? Дума просто (співає під польку): Tам-там-там-там, тамм-там-там-там...
*
Знаю людей, що навчились доволі добре говорити по німецьки за півроку. Таму шалену здібність мають!
Знаю людей, що вперто вчаться уже рік, пообкладалися різними підручниками, самовчителями, граматиками, словарями — і ані руш з місця. Трудно, не дав Бог таланту!
Але хто з нас не знає людей, що ніде ніколи нічого не вчилися, ні в яких німецьких краях не бували, а гордо запевняють, що говорять не гірше, як справжній німець.
— Я? По німецьки? Добродію, ви побачили б, як я по урядах усе з місця полагоджую! Прийшов, раз-два — і фертіґ.
— Але коли ми встигли вивчитися по німецьки, якою методою так скоро засвоїли мову?
— От так само зі себе...
— Здібності, значить, маєте лінґвістичні?
— Ну, ясно!
Іду якось з одним таким приятелем, великим знавцем німецької мови, вулицею. Надходить знайомий німець.
Зупиняюся, питаю перехожого про здоровя, знайомлю з приятелем.
— Шпрехен зі дойтч? — питає німець приятеля.
— Яволь! — відповідає той.
— І де ви, скажіть, такі чудові рукавиці купили, хотів би я знати? — питає.
— Ґут, ґут! — відказує приятель.
— А чи по бачив я вас часом десь на архиєпископському принятті в Холмі? — питає німець.
— Яволь! Міт ферґніґен!
Німець прощається зі мною, простягає приятелеві руку.
Йдемо дальше. Я косо глянув на свого приятеля й ледви здержуючи сміх кажу:
— А ти таки насправді гарно вивчив уже німецьку мову...
— А як ти думав, — відповідає він з-горда. — В мене так!...
Щасливі люди, що продовж двох тижнів виучують яку захочете мову. Несамовито здібні! І щасливі... Заздрощу їм!
Одуд. 