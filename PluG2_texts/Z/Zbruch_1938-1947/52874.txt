Сільсько-господарська школа на Лемківщині

Їду до сільсько-господарської школи в Одреновій, бо Відділ Пропаґанди хоче фільмувати їхню працю, тож треба обговорити з дирекцією школи цю справу. Обабіч насипу хвилюються збіжжя, удалині на полудні смерекові ліси в ранній задумі. Вони закрили лемківську верховину. Стація, опісля пятькілометровий марш до призначення.
Починає падати дрібний дощик. Прямую до містечка Зоршина. На ринку кипить праця. Вояки вимощують його камінням, боками засаджують квіти, дернують боки хідників. При шляху, поруч ринку, читаю на домі напис: "Волость Зоршин". Хоч як він мізерно виглядає, все ж таки його вимога велика для тих, що ближче знають історію тієї волости та сучасну дійсність. Дощ не перестає. Манджаю дальше. Дорога вється у гору, дедалі опісля велике село Одрехова. На вулицях села — хоча ранок — гамірно. Мододь спішить до школи. Всі обсмалені вітром, весняним сонцем. 3 розмови довідуюся, що тепер ціла їх праця відбуваються поза школою, лише дівчата вчаться у кухні. Приходять вчителі(ки) і дир. д-р Залуцький. Знайомлюсь з ними й оповідаю про мету мого приїзду. Дирекція радо годиться на все. Кінчаємо розмову. Короткий приказ — збірка й розподіл праці. З-під школи гуртами ідуть на город, у сад, на поле до праці. Гурток молоді — дівчат іде в кухню, строїться у фартухи й вишивані чіпки і забираються до своєї праці — куховарства — під проводом учительки. Запрошують мене на обід. Дякую й відходжу з гуртами. Вся ця молодь вже замолоду підготовляється до великого, почесного й корисного завдання: бути господарем на власній землі. Бути хліборобом і землевласником, класти основи власного добробуту, державної могутности та підстави для розвою культури. Історія вже нераз підтверджувала, що хлібороб це не тільки вояк зі землею, але й за землю, як основу сили Батьківщини та її могутности.
Треба подивляти спільну й дружню працю вчительства та гуртів-учнів(ць). Всі весело, жартуючи  працюють. Вони добре вже зрозуміли цю велику правду, що — тільки у зорґанізованій праці, під дружнім проводом учительства, можуть поглибити своє хліборобське знання, бути двигунами в ділянці сільсько-господарського поступу. А ціль цієї праці — це і першу чергу, піднесення доходовости господарства, а в більшості наших лемківських сіл також заспокоєння постійного лиха — голоду.
Не менш важним явищем є спільна й дружня праця хлопців і дівчат, як явище щоденного порядку в школі. Шкільна лавка й праця в городі, салі, на полі, в кухні підготовляє їх, щоб власними силами й засобами будувати наше господарське життя. І всі вони вже сьогодні на власних грядках, загонах можуть подивляти власні овочі своєї праці. Ярина — тут дотепер майже не знана — виклювається вже зі землі, деяка росте, зеленіє. Пишається своєю зеленню на грядках, за огорожею. І деревина, прочищена по садах, має більшу змогу користати із життєдайного проміння золотого сонця. А при тому здають собі справу, що правдива поправа господарських умовин села, може прийти щойно з літами та при їхній невсипущій, умілій праці. Село вже знає про негайну потребу використати всі можливі здобутки хліборобської культури й поступу так, щоби при допомозі власного капіталу, зокрема власної, фахової праці, перетривати теперішній час, здобути знання, освіту, заправити себе й вишколити, здобути почесне місце хлібороба, піоніра.
А тим місцем, тією кузнею для підготовки є їхня сільсько-господарська школа. Вони — її учні і з вдовіллям та захопленням беруться за працю. Повязанність їхньої праці в школі із життям та працею вдома впливає корисно на їх завдання та практичний вислід.
З жалем, що не можу скористати із запрошення на обід — прощаюся та відходжу назад на стацію. Те, що я бачив, мимохіть мусить підбадьорити. Віра в краще завтра нашого села — це не мрія, а дійсність. Було б тільки побажаним, щоби вся сільська молодь могла покінчити таку шкоду.
П. Петрик 