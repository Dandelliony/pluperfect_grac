◦ ◦ ◦ ◦

  Від неділі, 27 червня, до суботи, 3 липня, затемнюємо вікна: початок: 21 год. 30 хв. кінець: 4 год.   У Львові гостював станиславівський хор "Думка" під управою проф. Миколи Колесси. Концерт пройшов з повним успіхом.   В Ужгороді помер 30 травня ц. р. єпископ Олександер Стойка, в 33 році життя.   Гарний почин. Український Спортовий Клюб у Яворові заініціював із працівниками Повітового Союзу Кооператив футбольні змагання, з яких дохід призначено на полонених.   Зеленосвяточні поминки. Другого дня Зелених Свят улаштовано в Бібрці похід на могили національних героїв, що спочивають на бібрецькому цвинтарі. У величавому поході з процесією та хором взяло участь все українське місцеве громадянство. Було теж чимало позамісцевих. На могилі 16-ти українців, закатованих большевиками в бібрецькій тюрмі, промовляв парох о. канонік Дяків. Він зворушливими словами вказав на тернистий шлях боротьби українського народу та, пригадуючи, що могила невинно помордованих жертв кличе нас до збройної боротьби з большевиками, завізвав молодь гідно боротися у рядах СС. Стрілецької Дивізії Галичина. Після того відправлено молитви на могилах.   Обережно зі стрільнами. Недавно в селі Черниляви, пять кілометрів від Яворова хлопці знайшли старе совєтське стрільно, яким почали бавитися. Кінець нерозважної забави був такий, що куля вибухнула й убила одного хлопця на місці на смерть і другого так важко поранила, що він після кількох годин важких мук помер. Оце хай буде щераз осторогою для всіх цікавих, нерозважних дітей, що бавляться тим, чим не слід бавитися.   За шахове першенство краю. Бракує ще дві неділі, щоб із 15 шахістів, допущених до фіналу вибився остаточний мистець краю. Досі змагання не виявили ще хто буде остаточно переможцем; великі вигляди на мистця має перша пятка шахістів, що добули досі такі успіхи: 1) Туринський — 9,5 точ.; 2) Попель — 9 точ.: 3) Туркевич — 7,5 точ.; 4) Шевчик — 7,5 точ.; 5) Романишин — 6 точок.   Рідна земля   