Більше уваги ринкам. — Шахраї за прилавком

Більше уваги ринкам
Ринки — одна з важливіших торгових артерій кожного великого міста. Величезна кількість трудящих щодня приходить сюди за товарами першої необхідності. Селяни, що приїжджають на базари з своїми продуктами, бажають тут же, на місці, зробити потрібні закупки.
Все це зобов'язує торгові організації приділяти серйозну увагу торгівлі на ринках, забезпечувати їх щодня різноманітними товарами, створити зручні для трудящих умови торгівлі. Але торгові організації м. Львова і, насамперед, міськторгвідділ забули про це. З 900 торгових точок, які розташовані на ринках, лише 78 належить державній і кооперативній торгівлі. Є такі базари, де немає жодної державної крамниці. Левандівка — робітнича околиця. Тут є базар, який щодня відвідує багато селян, робітників, службовців. Їх обслужує лише приватник. Жодного ларка, жодної крамниці міськхарчоторгу або міськромторгу немає.
Навіть там, де магазини є в невеликій кількості, товарів в них надто мало, асортимент обмежений; він не може задовольнити споживача.
На Краківському базарі мїськхарчоторг №1 відкрив п'ять м'ясних ларків. Кожний з ларків має на день від 11 до 40 кілограм м'яса. Цього вистачає на дві-три години торгівлі. Решту часу ларки пустують. В двох рибних крамницях, що відкрив недавно міськхарчоторг №2 на ринку по вул. Унії Берестейської, дуже обмежений вибір товарів — немає оселедців, сушеної і свіжої риби, консервів. Це викликає тим більше здивовання, що ці ж самі товари є в достатній кількості на базі.
Справедливо обурюються споживачі тим, що на жодному з ринків не організовано торгівлі овочами. Єдиний постачальник овочів — приватник.
Не може похвалитися своїм асортиментом і міськпромторг. Крім одеколону і пудри, ларки мають дуже мало товарів. Не можна тут купити ні голки, ні гудзика, ні ниток. Ці ж самі товари заповнюють склади бази і безперебійно продаються по всіх магазинах в центрі міста.
Міськторгвідділ повинен вжити рішучих заходів для поширення державної торгівлі на ринках. На кожному базарі необхідно відкрити буфети і чайні для обслужування приїжджих селян, розгорнути якнайшвидше торгівлю овочами, хлібо-булочними і кондитерськими виробами, товарами повсякденного вжитку. Це — невідкладне завдання.
Міткін, директор управління ринками м. Львова Шахраї за прилавком
За останній час органи робітничо-селянської міліції і державна торговельна інспекція виявили у місті і районах немало фактів порушення радянської торгівлі, обраховування споживачів.
М'ясо-молочна база тресту їдалень і ресторанів (директор Шафер) в другому кварталі незаконно підвищила ціни на харчові продукти. Наприклад, відпускаючи кілограм ковбаси замість 12 крб, по 14 і 15,5 крб., спритні ділки перебрали з споживачів 43,569 карбованців. Підвищують ціни на обіди також в їдальнях жовквівської міської споживкооперації.
На ринок надходить багато ранніх овочів, починається привіз ягід. Шахраї, що пролізли за прилавок кооперативних лотків і навіть на посади завідуючих магазинів, починають творити брудні, ворожі справи. Фрейдох (крамниця №251) і Майкефер (крамниця №213) з харчоторгу №1 наживались.. коштом споживачів, на кожному кілограмі салату крали до власної кишені 2 крб. 60 коп. Завмагазинами №297 Секер і №156 Ашкіназе спеціалізувались на продажі гнилого буряка і пророслої цибулі. В магазинах №141 і №93 не вивішують ціни на овочі і продукти.
В скупочних і продажних магазинах Львівського промторгу (директор тов. Костін) не додержуються правил про торгівлю, не оголошують порядку виплати різниці на випадок заниження оцінки закупленої речі, не повідомляють про місце і час експертизи речей, що купуються. Магазини не купують речей, що підлягають невеликій реставрації. В комісійних магазинах і магазинах продажу випадкових речей вкорінилась порочна практика незаконних націнок, які іноді досягають 30 проц. Різні негідники, при потуранні керівництва промторгу, систематично обраховували покупців.
Порушники радянської торгівлі і шахраї притягаються до відповідальності.
Ш. В-ський. 