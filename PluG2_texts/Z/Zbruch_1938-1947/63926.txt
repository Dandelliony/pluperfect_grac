◦ ◦ ◦ ◦ ◦

В області Дінця відкинули німецькі і румунські війська у важких боях наступи, що їх вели совєтські війська більшими силами і танками.
За час від 18-го до 22-го березня знищено на східному фронті 137 ворожих танків.
У Північній Африці відступали дальше британські війська, які 21 березня були кинені на схід від Мартуби. Біля північно-африканського побережжя затопили німецькі бойові літаки у сміливому наступі один британський торговельний корабель у 6.000 рбт., два інші ворожі торговельні кораблі були поцілені бомбами. Ці кораблі плили під охороною конвою.
На Мальті обкидали бомбами німецькі ловецькі і штурмові літаки споруди летунського майдану. 7 британських літаків знищено на землі, 2 інші зістрілено у повітряному бою.
Совєтсько-японський договір у справі риболовлі з 1928 р. продовжено на рік.
На єгипетського прем'єра Нагаса Пашу хтось стрілив револьвером з товпи. Прем'єр вийшов ціло, а був ранений зв'язковий між британським і єгипетським урядом. Атентатника схопили.
У Киренайці відкинено британські сили, які пробували продертись до становищ союзних військ. При цьому допомагало летунство ведучи сміливі бомбові наступи у нуркових і низьких летах, з яких обстрілювало ворога вогнем скорострілів. Знищено багато танків. Багато інших стали непридатні до бою. Німецькі ловецькі літаки зістрілили 3 ворожі літаки марки "Куртіс". Італійські літаки заатакували у західній частині Середземного моря дві британські морські одиниці малого тонажу. Один із цих кораблів запалився і вилетів у повітря. Другий був поважно пошкоджений. Італійські виловлювачі підводних човнів потопили на Середземному морі дальші 4 англійські підводні човни.
З бірманського фронту повідомляють, що в останніх трьох днях посунулися японські війська вперед, зводячи безпереривні бої з передніми сторожами аліянтів між ріками Іраваді і Сітанг. На цьому відтинку фронту є багато випадків дезерції бірманців, примушених до служби в англійських рядах. В одному тільки дні 20 березня втекло 3.000 бірманських вояків, які вбили своїх британських старшин, та перейшли на бік японців. Британське інформаційне бюро подає, що 18 березня дійшло до боїв між англійськими і бірманськими військами. Так британське інформаційне бюро признає, що бірманці не тільки не уважають японців за своїх ворогів, та, противно, є рішені боротися при їх боці.
На півострові Батаам на Філіппінах посилені бойові дії. Японські війська заатакували 21 березня становища американських військ. У кількох місцях японці проломили і відтяли висунені становища аліянтів. Бої ведуться дальше, переконання, що американські бойові сили будуть мусіти відступити. За японськими звідомленнями, втрати американських військ є дуже високі. Теж 21 березня багато філіппінців перейшло до японського війська, в одному місці навіть цілий баталіон. Випадки дезерції, які множаться з кожним днем, спричинюють багато клопоту американському генералові Вейнврігтові.
З Нової Гвінеї японські війська надвигають дальше вперед. Змоторизовані японські війська осягнули місцевість, віддалену 100 км. від столиці Павпи, порт Морсбей. Японські літаки бомбардували 20-го і 21-го березня знову важні військові об'єкти в порті Морсбей, Сомерест у Півн. Австралії і порт Дарвін. У порті Дарвін спричинено бомбами пожежі аліянтського корабля. 