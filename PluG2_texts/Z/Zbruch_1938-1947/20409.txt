◦ ◦ ◦ ◦ ◦ ◦ ◦ ◦ ◦ ◦

Велика Британія проти панування Німеччини над Европою.
В четвер пополудні мін. Бонне вів далі переговори з мін. Ґаліфаксом в палаті громад в присутности прем. Чемберлєна, амб. Корбеда та урядовців Форін Офісу. Політичні кола здогадуються, що між В. Британією та Францією дійшло до порозуміння у справі спільної акції проти Німеччини в Европі. Далі означено взаїмну співпрацю на випадок евентуальної пресії Німеччини в західній Европі. До спільної акції дійде автоматично навіть на випадок посереднього нападу через Голяндію, Бельґію або Швайцарію.
"Ню Кронікль" пише: Мін. Бонне дав мін. Ґаліфаксові зобов’язання на письмі, що Франція вестиме спільну акцию з В. Британією проти дальшого поширення німецької аґресії в Европі. Автоматична акція обох держав розтягається на цілу західну Европу. Франція намагається виєднати згоду Анґлії у справі оборони перед аґресією її союзників: Польщі, Румунії та Югославії.
Знаменна заява премієра Чемберлєна.
Прем. Чемберлєн склав у четвер 23. ц. м. заяву на тему европейського положення. Останні потягнення німецького уряду — заявив прем. Чемберлєн насунули питання, чи цей уряд не змагає шляхом нових потягнень до панування над Европою і чи не посунеться ще далі. Якщоб дійсно так було, бритійський уряд змушений заявити, що подібні зусилля викликали б успішний спротив уряду В. Британії та інших держав, які цінять свою волю. Тепер ще не можу скласти заяви у справі переговорів з іншими урядами. Одначе бажаю вияснити, що бритійський уряд не думає ставати на шляху якихнебудь слушних зусиль Німеччини до поширення її закордонної торговлі ні до створення в Европі бльоків держав з протилежними ідеями внутрішнього ладу. Але не можемо згодитися на те, що незалежні держави змушується виректися своєї незалежности. Ми рішені протиставитися новим подібним зусиллям усіми засобами.
Німеччина станула сильною ногою в Румунії.
Підписання торговельного договору між Румунією та Німеччиною.
Німецьке Інформаційне Бюро повідомляє: По довгих переговорах у Букарешті підписано в четвер 23. ц. м. торговельний договір між Румунією та Німеччиною. Договір діятиме за місяць по виміні ратифікаційних грамот, що відбудеться вже в найкоротшому часі в Берліні та обовязуватиме до 31. березня 1944 р., якщо на рік раніше не виповідять його.
Згідно з договором Німеччина годиться доставити відповідні удадження та допомогти в розбудові рільного і деревного господарства Румунії. Розроблений довголітній господарський плян візьме під увагу імпортові потреби Німеччини, можливости розвитку продукції Румунії, її внутрішні потреби та необхідність господарського обороту з іншими державами. Одначе плян братиме під увагу передовсім розвиток рільної продукції, зокрема управу нових рільних продуктів, паші, олійних та волоконних ростин. У пляні звернуть увагу на розвиток деревної та лісної господарки. Господарський плян передбачує доставу машин та уладжень з Німеччини для копалень в Румунії. До експльоатації міди, сірки, хромових і манґанових руд, бавкситу та розбудови алюмінієвого промислу заложать німецько-румунські товариства. Окреме німецько-румунське товариство займеться видобуванням мінерального олію, дослідами та поділом нафтових теренів. Крім того плян передбачує створення вільних смуг, в яких повстануть промислові і торговельні підприємства, склади та вантажні уладження для німецької плавби.
Вкінці плян передбачує доставу воєнного матеріялу і предметів озброєння для румунської армії, маринарки, летунства та зброєневого промислу і створення підприємств публичного характеру.
З нагоди підписання договору міністр закордонних справ Румунії склав таку заяву: Підписанням договору Румунія виявила щераз духа зрозуміння і волю зміцнення миру. Европейський міф залежить нині куди більше ніж колинебудь від розумної і слушної розвязки господарських проблєм. Переговори з Німеччиною тягнулися від кінця лютого ц. р. і скінчилися підписанням договору, що намітив широку господарську співпрацю обох держав. Договір бере під увагу потреби німецького імпорту, можливости розвитку національного господарства Румунії, потреби внутрішнього ринку Румунії та господарські звязки Румунії з іншими державами. Вкінці заява підкреслює мирові ціли обох держав і може причинитися до вияснення консолідації положення в наддунайській Европі. 