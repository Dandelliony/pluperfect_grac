◦ ◦ ◦ ◦

  Як перед 100 роками море покрило 20.000 квадратних метрів   На західному побережжі Норвегії, недалеко від Дронтгейм, море покрило несподівано 20.000 квадратних метрів землі, на якій було засіяне збіжжя і бараболі. Цей випадок — як подає "Афтен Постен" — пояснюють так: морська вода розмочила і змила долішні верстви прибережної землі так, що верхня частина осіла і була покрита водою. Подібний випадок, але у значно меншому розмірі, стався в тих самих сторонах перед сто роками.   Помер французький дослідник туберкульози Сержан   В Парижі помер французький лікар, проф. Еміль Сержан, відомий спеціяліст недуг відділових органів, славний своїми працями про туберкульозу. Проф. Сержан, як заступник французької медичної академії, брав участь у численних конференціях в Европі та в Півд. Америці.   Все ще 12 тисяч поляків у большевицьких вязницях   При тій нагоді, що Австралія перейняла польські справи в Москві, польський представник у Сідней заявив, що вивезені у 1939 році поляки перебувають тепер у місцевостях центральної Азії й у Сибірі, поділені большевиками на малі гуртки. Місце перебування 140 тисяч поляків відоме. Зате 12 тисяч поляків все ще перебуває у вязницях, не зважаючи на те, що Сталін вже багато разів обіцював їх випустити.   160.000 людей без даху над головою   160.000 людей втратило дах над головою і все своє майно внаслідку великої повені, що обхопила 6 північно-американських стейтів у З'єдинених Державах. Північноамериканський губернатор Кер обраховує шкоди, в одному лише стейті Оклогома на 40 міліонів долярів.   Ватикан не дістав ніякої відповіді від большевиків    Як подає ватиканська інформаційна служба, Ватикан не може робити ніяких заходів, щоб довідатися про долю італійських воєнно-полонених в Совєтському Союзі. Большевицька влада, як і передше, відмовляється давати якінебудь інформації. Не вдалася також остання спроба за посередництвом совєтського представника в Стамбулі.   В Румунії проголосили урядовий список поляглих на східному фронті ґенералів і полковників. Ґенералів згинуло 25, а полковників 41.   В Еспанії арештували комуніста Хозе Люї Ферраса, що підписав 50 присудів смерти та особисто вбивав людей і грабив церкви підчас громадянської війни.   Іранський уряд сконфіскував на домагання американських чинників увесь збір бавовни з 1943 року.   У Швайцарії (Кантон Бззел) впав і розбив ся один швайцарський військовий літак.   Єгипетська рада міністрів, під англійським натиском, постановила створити дипломатичне представництво в Совєтському Союзі.   Рузвельт іменував адмірала Віліяма Ґласфорда своїм особистим представником у французькій Західній Африці.   Австралійці втратили у Північній Африці 18.713 людей.   В Ліоні відвідало 117 тисяч осіб протибольшевицьку виставу, яка тепер буде перенесена до Марсилії.   Князь Віндзору, Едвард, який тепер є губернатором на островах Багама, буде іменований віцекоролем Індії або дістане інше важніше призначення у звязку з англо-американськими взаєминами.   Президент муринської республіки, Ліберії, гостює тепер у Рузвельта, в Білому Домі.   Рідна земля   