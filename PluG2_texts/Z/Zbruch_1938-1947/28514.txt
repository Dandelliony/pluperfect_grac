◦ ◦ ◦ ◦ ◦ ◦ ◦ ◦ ◦ ◦

З львівскої вязниці слїдчої випущено в суботу вечером уже і обох академиків — Богдана Кистяковского і Аполинарія Маршиньского по зложеню за них кавції: за Кистяковского 1000 злр., а за Маршиньского (подібно як і за Сергія Деґена та Наталію Деґенівну) 500 зр. Отже в процесї Деґена всї обжаловані знаходяться уже на вольній стопі, — тілько що піддані россійскі не можуть (кромі панни Марії Деґенівної) вертати до Россії, а мусять проживати у Львові і дожидати кінця справи. Сов. Маєвскій слїдства ще не скінчив, усе ще за чимсь слїдить, і не знати, коли тому конець буде. Вісти з Кієва потверджують вість, що шеф кієвскої жандармерії Новицкій дістав строгій виговір за то, що по арештованях в Галичинї поарештував був молодїж в Кієві. Що в Петербурзї мусїли недобрим оком подивитись на ті поарештованя в Кієві, — се можна вносити також і з того факту, що "Кіевское Слово" мало — як нам оповідано — помістити на темат тих арештовань статью, де висказалося против арештовань в такім змислї: "То як в Австрії арештують наших підданих, ми маємо зараз також арештувати?!"
Будова другої церкви міскої при "Народнім Домі" велася в сїм році від 1 (13) мая. Роботам при головній, фронтовій части церкви, з всхідної, північної і полудневої сторони, с. є. від улиць Краківскої і Корняктів, проводив будівничій п. Гаар під управою старшого инжинира намістництва п. Сильвестра Гавришкевича.
Д-ра Исидора Бавманна, защитника в справах карних, обжалованого о підкупство судьїв присяжних, пущено на волю за кавцією 3000 зр. д-р Бавманн єсть під обсервацією лїкарскою.
В селї Дикові, в повітї чешанівскім, на Ч. Хреста по богослуженю в полудне дався злодїй замкнути в церкви, заховавшись на хорах, і розбивши в закристії скарбону, забрав 88 злр. 64 кр., а оставив тілько 20 кр. в скарбонї а 1 кр. на ступени престола. Злодїя, 26-лїтного Дмитра Карвацкого, прихопили в місточку Олешичах, як в кантинї напивав, і знайдено при нїм ще 29 зр. 90 кр. — решту змарнував. Тепер сидить в арештї суду в Любачеві. Треба додати, що таку саму крадїж сповнено в Дикові також в роках 1882 (тогди забрано 97 зр.) і в р. 1883. Хто знає, чи не той самий домашний пташок і тогди порався коло скарбони?... Слїдство може викаже.
Дрібні вісти. В краківскім университетї одержали степень докторів медицини пп.: Раймунд Келлер родом з Тернополя і Иван Шнайдер родом зі Копичинець. — Кипріян Гумецкій, від 20 лїт складач в друкарни Института Ставропигійского, помер в 52 році житя. — В Перемишли померла Юлія з Таворских Курило, вдова по бл. п. пароху в Хащові, в 64 році житя. — З заведеня божевільних в Кульпаркові утїк в суботу Михайло Вєжбовскій, слухатель медицини, що то стрїляв до одної панночки в Кракові. — Степень магистра фармації одержав в университетї краківскім п. Модест Крвавич родом з Доброгостова.  