◦ ◦ ◦ ◦ ◦ ◦ ◦

Бритійський корабель "Спейбенк" пішов на дно.
БЕРЛІН, 10. III. — Анґлія закупила на Далекому Сході і в Злучених Державах велитенські кількости сирівців, між ними 64.000 тон ґуми й крім того кілька тисяч тон цинку та цини. Один з перших кораблів, який мав перевезти ввесь цей вантаж до Анґлії, не доплив до мети. Як з Ню-Йорку повідомляють, бритійський вантажний корабель "Спейбенк", містоти 5.154 тон, що плив до Ліверпулю з вантажем ґуми й цинку, пішов на дно. Здогадуються, що згаданий корабель затопив один із німецьких контрторпедовців, які оперують на океані.
25 відсотків американських транспортів пішло на дно.
ШТОКГОЛЬМ, 10. III. — Американська пресова аґенція "Юнайтед Прес" подає: Американський контрадмірал Стерлинґ заявив, що в останніх тижнях мабуть 25 відсотків усіх американських транспортів для Анґлії пішло на дно. На випадок — сказав контрадмірал Стерлинґ — коли з весною німці зміцнять війну підводними човнами і коли би не можна було прийняти ніяких інших протизасобів, Анґлія втратить усі ті користи, що вона їх придбала шляхом бльокади й анґлійці могли би згинути з голоду. Дальше контрадмірал Стерлинґ вказав на те, що Анґлія дошкульно потребує воєнних кораблів для охорони транспортів.
Нинцій Орсеніґо має покинути Берлін.
"Дойче Цайтунґ ін ден Нідерлянден" повідомляє: В поінформованих кругах Берліна заявляють, що внедовзі покине німецьку столицю дотеперішній амбасадор Апостольського Престолу папський нунцій Монсіньоре Орсеніґо. Він повернеться до Ватикану. Про його наступника нема ще згадки. Знавці є тієї гадки, що буде ним молодший представник ватиканської дипльоматії з найближчого оточення Папи. Мав він останніми часами виконати чимало важливих доручень.
Новоіменовачий японський амбасадор у Берліні ґен. Ошіма склав вінок на могилі поляглих героїв у Берліні. Опісля перед ним і військовим командантом Берліна продефілювала почесна сотня.
Анґлійський воєнний суд у Єрусалимі засудив на смерть 4 арабських провідників. Підчас відчитування присуду дійшло до демонстрації арабів у будинку суду. Поліція відкрила вогонь і постріляла багато осіб. Опісля відбулися масові арештування.
Пішов на дно бритійський торговельний Корабель "Спейбейк", містоти 5.154 тон.
Віденський весняний ярмарок відкрили 9. ц. м. після промови керманич німецької орґанізації праці д-ра Лєя, намісник Відня, Бальдур фон Шірах проголосив віденський ярмарок відкритим. Він потриває цілий тиждень.
Анґлійська адміраліція призналася до затоплення двох стежних суден, "Рамільо" й "Саддеpc".
Білгородський часопис "Време" пише, що в найближчому часі дійде до повного успокоєння на Балканах.
До Злучених Держав прибуло біля 130 тисяч збігців з Европи, в тому майже 100.000 жидів.
Анґлійський міністр хліборобства видав гарячий заклик до селян і огородників, щоб засіяли кожну пядь землі, бо найближче майбутнє може бути дуже важке для Анґлії.
В Злучених Державах є тепер 25 штрайків у різних галузях воєнного промислу, що значно гальмують воєнну продукцію.
Французькі робітники зголошуються що-раз більше до праці в Німеччині. Тижнево біля 1.500 французів голоситься до праці.
Підчас 45-денного німецького наступу на Францію у Травні й червні 1940 Р. французи втратили 2,600.000 старшин і вояків. Їх вбили, ранили, взяли в полон, деякі знову пропали без вістки. Загальна кількість ранених досягла 120.000, вбитих 100.000.
Фінляндський адмірал Шульц заявив, що воєнне положення Анґлії щораз гіршає, бо вона постійно тратить свої сили, коли Німеччина все скріпляє свої становища й сили. У висліді — мусить прийти перемога Німеччини. 