◦ ◦ ◦ ◦ ◦ ◦ ◦ ◦ ◦ ◦

Становище Італії до справ Карпатської України.
РИМ. ПАТ. Італійська преса прийняла вістку про повний розклад Чехословаччини, як неминучий і природний історичний факт, що його передбачив Мусоліні ще у вересні минулого року.
"Стампа" пише між іншим, що чехословацький боляк мусів тріснути в інтересі мира й европейської рівноваги. Нові рани швидко загояться й заблизняться.
"Іль Телєґрафо" ствердивши, що причиною чехословацької крізи були помилки чехів, які продовжували політику Бенша, передбачує, що Карпатська Україна стане злучником між Польщею і Мадярщиною.
"Ляворо Фашіста" пише у статті під наголовком "Радикальна розвязка", що проєкт проголошення Карпатської України незалежною державою все стрічався зі спротивами Польщі й Мадярщини. які змагали до спільної границі. Тепер і мюнхенські і віденські рішення належать уже до минулого.
"Джіорнале д Італія" пише в кореспонденції з Варшави, що Польща ввесь час вважала розвязку Карпатської України непокінченою остаточно і що вона не відповідає інтересам тамошнього населення, відрізаного від мадярської долини. Інтервенцію Мадярщини, довершену у вчорашньому дні, прийняли в Польщі із задоволенням.
Чеська жандармерія зложила зброю.
ХУСТ. КУП. Полковник Земан, командант чехословацької жандармерії в Хусті видав наказ до підчинених йому частин, щоб негайно передали українським воякам зброю до диспозиції. Головна команда народньої оборони сподіється, що теж і команда прикордонної сторожі зробить так само. Міністерство народньої оборони висловлює щиру подяку полк. Земанові за його становище супроти карпато-української влади.
Чеські частини переходять на польську територію.
ЛАВОЧНЕ. ПАТ. У звязку з військовою акциєю мадярів на польський бік перейшло кілька чеських військових частин, що їх згідно з міжнародними законами розброїли. Також і в Сянках перейшли чеські частини польський кордон та заповіли приїзд евакуац. поїзду, одначе поїзд не прибув. До Лавочного приїхав в середу поїзд із чеськими урядовцями, жандармами та їх рідними. Той поїзд скермували до Богуміла. Від Волівця йде в напрямі Лавочного піша чеська евакуаційна кольона.
Як виглядає тепер Прага.
ПРАГА. ПАТ. Сьогодні вечором мають бути зачинені всі каварні й ресторани почавши від год. 22, не вільно нікому показуватися на вулицях міста в часі від год. 22. до год. 6. рано.
У Празі зареквірували всі більші готелі для німецьких старшин та урядовців. Праське радіо звернулося зі закликом до мешканців зголошувати вільні кватири для німецьких старшин і урядовців.
Ґайда — провідником чехів.
Райтер повідомляє: Чеський уряд подався до димісії. Ґен. Гайда став "провідником чехів". У виданій відозві ґен. Гайда заповів створення чеського національного комітету. Ґен. Гайда звернувся до представників усіх політичних і суспільних орґанізацій та професій з покликом піддатися одному проводові "національного фашистівського табору". Вкінці ґен. Гайда взиває щераз населення до спокою запевняючи, що в найближчих годинах оголосить про свої заходи для добра чеського народу.
Мін. Сідор на "відпустці".
Мін. Сідор, який обняв у новім словацькім уряді теку міністра внутрішніх справ, виїхав на 4-тижневу відпустку. Аґенди міністра внутрішніх справ перебрав прем. Тісо. Мін. Сідор уже не вернеться на своє становище.
Канцлєр Ґітлєр у Празі.
ПРАГА, 15. Ш. ПАТ. Сьогодні, в год. 19.15 канцлєр Гітлєр приїхав до Праги і замешкав на замку Градчині. Із Гітлєром приїхали: міністр закордонних справ Рібентроп, шеф канцелярії мін. Лямерст, шеф CC і поліції Гімлєр та шеф преси Дітріх.
Гітлєр у Чехії.
БЕРЛІН. ПАТ. Урядово повідомляють. що в середу коло 17. год. Гітлєр з ґен. Кайтлем, мін. Рібентропом, шефом поліції Гімлєром та пресовим шефом Дітріхом переїхав чеський кордон і прилучився до військ, які займають Чехію.
Президент Гаха вернувся до Праги.
ПРАГА. 16. ІІІ. ПАТ. Сьогодні пополудні вернуся до Праги з Берліна президент д-р Гаха. На двірці попитали його представники чеського уряду з ґен. Еліяшом і міністром Фішером на чолі. Від німців повитає президента Гаху шарждаффер Генке, командант праського гарнізону ґен. Ґабллєнц. Президент Гаха перейшов перед почесною сотнею 54. полку німецької піхоти, відтак відїхав з двірця. 