◦ ◦ ◦ ◦ ◦ ◦ ◦

Так живе зараз Європа...
У французскій газеті "Журналь" появилась недавно велика стаття, в якій автор умовляє населення полювати на ворони, продавати ворони, купувати ворони, їсти ворони.
До війни Франція завозила зза кордону і своїх колоній коло 6 міліонів тонн продовольчих продуктів: зерно, картоплю, м'ясо, рибу, овочі. Зараз, в зв'язку з блокадою, до Франції не ввозиться майже нічого. Положення стає щораз труднішим. Газети попереджують населення, що "труднощі тільки починаються", тим-більше, що запаси, які є внутрі країни, кінчаються.
Газета "Жур-Еко де Парі" так описує життя в Парижі:
"Все в Парижі живе зараз з сумкою в одній руці, з споживчими картками — в другій. З 5-годин ранку коло дверей магазинів збирається натовп народу, який чекає на хліб, м’ясо, вугілля. Щораз важчим стає довозити продукти в Париж. З овочів у місті лишилась тільки ріпа...
Вечірнє життя в Парижі паралізоване за відсутністю транспорту. Світла в домах немає".
Споживчих продуктів в Парижі майже не можливо дістати. Їх продають тільки спід поли по ціні в п'ять разів вище встановленої. М'яса, картоплі, масла і овочів не можна дістати навіть і за гроші.
Транспорт зруйнований. Дороги стоять, бензину нема, тому і нема довозу продовольства в Париж. Тому і нема вугілля — в будинках холодно.
Товпи безробітних на вулицях, товпи людей, що облягають мерів, добиваються одержання ордерів на молоко для дітей і на вугілля для опалення квартир, черги біля споживчих магазинів, ринки, де домогосподарки купують ворони, холодні, неопалені квартири, голодні, вимучені люди, епідемії — така картина сучасної Франції, трудове населення якої розплачується за авантюристську політику  керівників країни.
***
Шведська галета "Дагенс нюхетер" пише про те, що нужда і безробіття в Норвегії з кожним днем збільшуються. Якість споживчих продуктів падає ще скоріше, ніж ростуть ціни. Цілими тижнями населення не бачить ні шматка м'яса. Заробітну плату робітникам знижують...
Трудове населення Іспанії голодує так, як не голодувало навіть за часів монархії. Кореспондент буржуазного американського журналу "Колліерс" так описує життя сучасної Іспанії.
В Іспанії практично нема грошей. Ті, що є, нагадують папіросні етикетки і мають примірно таку ж покупну силу. Іспанці не вірять в ці гроші. У них нема хліба, ні м’яса, ні тютюну. Норма видачі хліба по всій країні, за винятком Мадріда, встановлена в 100 грамів удень на чоловіка. Де два малі шматочки такого примірно вигляду, травності і складу, як пироги з піску, висушені на сонці. Цей хліб робиться з муки, змішаної з бобами або картоплею і іспанські пекарі вишкрібають дно бочки і підмітають лишки муки з підлоги. В Мадріді норма — 250 грамів вдень на чоловіка.
Іспанцям доведеться цієї зими їсти майже одну тільки картоплю. Овочів нема. Бобу, ячменю, рису є значно менше, ніж треба. Два міліони солдатів стоїть під рушницею, по меншій мірі півміліона на людей сидить у тюрмах, а обробляти землю нікому.
Так живе зараз Іспанія під владою генерала Франко.
***
А ось картинка з життя Англії. Цей же журнал пише, що лондонські жінки, жінки робітників і службовців, якщо вони не стоять біля верстата на воєнному заводі, то бігають по місту в шуканні м'яса і хліба. Різниця тільки в тому, що француженки і іспанки ніччю сплять у себе вдома, а англічанки з своїми сім'ями збираються під землю, укриваючись від бомбардувань.
Кореспондент американського журналу пройшовся ніччю по Лондону. Ось його розповідь:
Це було в робітничому кварталі Лондона. З ранього вечора сім'ї околишніх мешканців ішли на станцію метро. Вони приносили з собою термоси з гарячим чаєм, паперові пакетки з їжою, іграшки для дітей. Ті, що прийшли першими, спали тепер безпечно внизу, тому, що між ними і поверхністю вулиці було 80 футів землі і бетону.
Знову розлягався шум німецького літака. Почалась повітряна атака. Постріли, здавалось, лунали у нас над головою. Нас стовпилось тут у мряці коло тисячі чоловік. Упала бомба, ми чули її виття. Потім вона розірвалась недалеко, в сусідньому кварталі. Ми здригнулись, як один. Поліцай відкрив вхід у метро.
Чоловіки, жінки, діти направились всередину, ми зійшли вниз на платформу. На бетонних східцях лежали покотом люди. Доводилось ступати через них. Платформа також була забита людьми, що лежали прямо на бетоні.
Я вийшов з задушної атмосфери метро, щоб подихати повітрям. Вулиці були пусті. Я дійшов до розкішного готелю в Вест-Енде. Тут також було сховище — пишне підземне сховище і тут спало понад 200 чоловік. Серед них були самі багаті і впливові люди Англії. Тут все було збудоване дуже комфортабельно. Повітря було свіже, кондиціоване, подавали чай, віски, бутерброди. Тут були спеціальні доглядачки, які доглядали за дітьми. Все було дуже приємно..."
Ось як імперіалістична війна обертається проти бідняків і як вона обертається проти багатіїв... 