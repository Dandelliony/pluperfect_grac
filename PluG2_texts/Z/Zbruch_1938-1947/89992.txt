Заклик

Урядово подають до відома:   Молоді українці в віці 15—20 років можуть зголошуватися як помічники протилетунської оборони в рядах Юнаків-SS до Німеччини. Докладніше можна про це довідатися з поданого тут заклику.   Український юначе!   Тебе закликає европейська молодь до співпраці для нової Европи. Допомагай як помічник протилетунської оборони в рядах Юнаків-SS.   Помічники протилетунської оборони — це юнаки в віці 15—20 років, що допомагають при протилетунській артилерії в усіх загрожених налетами країнах Европи.   Ти борешся за свободу своєї Батьківщини в Европі, в якій є єдність, свобода і справедливість.   Допомагай у боротьбі з відвічним ворогом свого народу, большовизмом!   Стань до змагань з молоддю Европи.   Ти є: Передовик української молоді.   Ти вивчаєш: Европу, її мови, її культуру. По двох роках виконування тієї воєнної служби, стоятимуть перед Тобою відкритими всі дороги, щоб дальше вишколюватися у своєму званні у найкращих вишкільних закладах Европи.   Ти залишаєшся разом із своїми товаришами, з якими вчитимешся далі під рукою українських вчителів. Ти не будеш сам, але у тісно з'єднаній спільноті тієї самої крови і тих самих ідеалів.   Ти матимеш: підчас воєнної служби запевнену повну національну, релігійну й матеріяльну опіку. Твої рідні будуть у постійному зв'язку з Тобою, Ти дістанеш відпустку і Твої  рідні можуть Тебе відвідувати.   Ти користатимеш: з того самого відношення до Тебе, з того самого прохарчування, приміщення, одягу і платні, що й німецька молодь у воєнній службі.   Твою працю якслід оцінять.   Коли Ти виявишся здатним, дістанеш "Свідоцтво воєнної вислуги европейської молоді" в 4-ох ступенях.   Признання 1-го ступеня дає право на: "безплатний званевий вишкіл згідно з вибором".   Признання 2-го ступеня дає право на: "вільний вибір звання і на спрямування до відповідного закладу навчання"   ЗГОЛОСИСЯ НЕГАЙНО!   Не барися, вичікування це зрада майбутнього Твоєї Батьківщини.   Приводи з собою своїх товаришів! Поміркуй — найкращі приходять завжди перші!   Керівник Військової Канцелярії сотник Осип Навроцький Голова Військової Управи полковник в. р. Альфред Бізанц Провідник Відділу Молоді професор Зенон Зелений   Львівські вісті   