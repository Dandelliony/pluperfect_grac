◦ ◦ ◦ ◦ ◦ ◦ ◦

Товариш Ракоші в Києві. КИЇВ, 5 листопада. (ТАРС). Сьогодні швидким поїздом з Києва до Москви виїхав товариш Матіас Ракоші. З ним разом їде до Москви товариш Золтан Вейнбергер. В бесіді з кореспондентом ТАРС товариш Ракоші повідомив:
— Після арешту в 1925 році мене з іншими революціонерами віддали під суд по обвинуваченню в комуністичній діяльності. Я був засуджений до восьми з половиною року каторги, інші також до тривалого ув'язнення. Та ні тортури, ні суворий тюремний режим не зламали нашої волі, нашої віри в правоту своєї великої справи.
В Будинку Червоної Армії. У дні Жовтневих свят Львівський Будинок Червоної Армії відкриває виставку про життя й діяльність великих російських письменників та поетів Пушкіна, Шевченка, Толстого, Лєрмонтова, Гоголя. Тут же буде показана світляна карта основних будов третьої сталінської п'ятирічки. Зовнішній вигляд Будинку прикрашується двома великими панно, що зображають епізоди визволення трудящих Західної України. Фасад ілюмінується. Його увінчуватимуть великі портрети керівників партії й уряду. 7 і 8 листопада тут відбудуться святкові вечори-бали. Виступатимуть артисти естради, ансамбль пісні і танцю прикордонних військ НКВС. Для дітей влаштовують дитячий ранок, на якому виступить ляльковий театр Палацу піонерів.
Медична амбулаторія відкривається в с. Бортків, Красненського району. Для цього тут ремонтують спеціальне приміщення.
Кістки мамонта в околицях Борислава виявили геологи львівської філії "Укрнафторозвідка". На місце розкопок виїхав представник науково-природознавчого музею.
Драмгурток села Старе Село, Любачівського району, має в своєму репертуарі 9 п'єс, які вже поставлені на сцені сільського клубу. Виставами гурток обслужує також сусідні села.
86 інструкторів ППХО підготувала Сталінська райрада Тсоавіахіму (м. Львів). Всі вони тепер керують гуртками на підприємствах і установах, в яких навчається понад 1380 робітників і службовців. 