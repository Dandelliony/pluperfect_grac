◦ ◦ ◦ ◦ ◦ ◦ ◦ ◦ ◦ ◦

Війна нервів не означає неминучої катастрофи.
ПАРИЖ. 17. в. ПАТ. Французька преса ставиться критично і неприхильно до поголосок про мирову конференцію 4-ох чи 5-ох держав. "Ітрансіяжан" звертає увагу, що всі ці поголоски походять з Берліна або з Риму, який поширює саме ці поголоски про нараду 4-ох чи 5-ох держав. Одначе ні на хвилину не можна брати під увагу проєкту міжнародної конференції, завданням якої була б зміна кордонів в Европі й Африці на користь Німеччини та Італії. Ці конференції означали б програну без бою для держав т. зв. "фронту мира". У вступній статті в "Епок" пише Керіліс, що т. зв. мирні проєкти є останнім німецьким маневром, щоб викликати хаос публичної думки на заході і розбити фронт мира. "Тан" у вступній статті "Поголоски і дійсність" підкреслює, що німецька преса завзято атакує Польщу і В. Британію. Вона посувається аж так далеко, як нпр. — "Анґріф", який запевняє, що найбільшим бажанням німців — зустрінутись з анґлійцями на полі бою на сході. Німецька преса вже не говорить про право самовизначення народів, "життєвий простір" та ґерманську єдність, але передовсім про німецьку честь. Всі ці німецькі маневри — кінчить "Тан" — не мусять вказувати, що катастрофа неминуча. Це можуть бути тактичні ходи, війна нервів, якої німці ніколи не виграють, що їм докаже дальший розвиток подій.
Гітлер пропонує віддати розвязку ґданської справи конференції чотирьох великодержав?
Поголоски про німецько-італійську акцію у Ватикані.
Льондонський кореспондент брюссельського щоденника "Насіон Бельж" приносить сензаційну вістку, що Італія й Німеччина предложили Ватиканові проєкт мирної полагоди европейських спірних справ такого змісту:
1) обі сторони зобовязались би до 30-ох днів спинитися від усякої акції:
2) в тому часі відбулась би конференція міністрів закордонних справ Німеччини, Італії, Франції та Анґлії, які старались би найти розвязку ґданського питання та предложити її Польщі;
3) якщо до того часу не вдалось би розвязати того питання, можна би продовжити 30-денне перемиря, щоб обговорити й інші справи.
Франція не розглядатиме німецьких пропозицій у справі Ґданська.
Якщо їх не заапробує Польща.
В анґлійській пресі появилася вістка, що французький амбасадор Корбен привезе зі собою меморіял французького уряду у справі уреґулювання ґданського конфлікту, згідно з німецькими пропозиціями.
"Дейлі Мейл" довідується, що французький уряд погодиться розглянути німецькі пропозиції лиш під такими умовинами:
1) їх заапробує польський уряд;
2) всі польські права у Ґданську будуть збережені;
3) демократичні держави дістануть ґарантії, що Німеччина не використає уступок для дальшої експанзії. 