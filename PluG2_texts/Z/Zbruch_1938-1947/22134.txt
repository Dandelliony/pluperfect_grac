Загальні збори Земельного Банку Гіпотечного С. А. у Львові.

Дня 29. квітня ц. р. відбулися Загальні Збори Земельного Банку Гіпотечного с. А. у Львові при участи 69 акціонарів, що репрезентували разом 26.805 акцій на загальну суму 50.000 шт. акцій по зол. 100 ном. вартости. Між учасниками були представники Львівської Архиєпархії, Станиславівського Дієцезіяльного Фонду та всіх українських центральних установ. Зборами проводив Президент Надзірної Ради Банку п. Модест Каратницький. Звіт з діяльности Банку за рік 1938 склав директор Банку д-р Кривуцький.
Зі звіту довідуємося, що політичне напруження, м. і. у звязку з відомими подіями весною і в осінніх місяцях 1938 р., мало некорисний вплив на загальну господарську ситуацію. У звітовому році зазначився в Польщі зріст продукції у промислі, головно у звязку з публичною акцією інвестиційною. Однак банки мусіли кількома наворотами, головно в березні й у вересні, ставити чоло значному натискові вкладчиків, що вибирали свої вклади. Зокрема некорисне було положення банків з переважно хліборобською клієнтелею, бо ситуація хліборобства зазнала у звітовому році виразного погіршення через знижку цін на сільсько-господарські продукти у порівнянні до цін з попереднього року на кругло 33%.
Наслідки тієї відємної конюнктури відчув також Земельний Банк Гіпотечний, як банк, що нас переважно клієнтелю з дрібних хліборобів та з хліборобських орґанізацій. Всеж таки Банк успішно власними силами та без нічиєї помочі переміг усі ті труднощі. Сталося це завдяки загальній солідности і довірю його клієнтів та не менше завдяки великій обережностн Банку в його чинностях. Утримуючи достаточне готівкове поготівля, Банк міг у критичних днях задоволити всіх тих вкладчиків, що ведені хвилевою загрозою стали вибирати свої вклади, а це мало ті добрі наслідки, що коли пора загрози проминула, всі вклади повернулися назад до Банку. Їх легальна сума є кругло 2,910.000 зол.
Подібно, як і в попередньому році, Банк дальше продовжував свою кредитову діяльність, головно в ділянці кооперативної та приватної торговлі і промислу і так безперечно причинився до дальшої господарської розбудови, яка зазначилась у нас і в 1938 році, не зважаючи на справді менше пригожі до цього зовнішні умовини. Загальна сума тих кредитів залишилася на висоті попереднього року. Білянсова сума у звітовому році доходить теж до висоти тієї суми з минулого року, бо зменшення її мінімальне, не доходить навіть до 1%. Чистого зиску у звітовому році є кругло 54.500 зол., себто кругло 16.000 зол. більше, як у попередньому році.
На внесок Ревізійного Комітету Загальні Збори приняли звіт з діяльности, затвердили білянс і рахунок страт та зисків і признали Дирекції та Надзірній Раді абсолюторію за діяльність у 1938 році. Виказаний чистий зиск розділили Загальні Збори так, що зол. 10.000 приділили до запасного фонду, а решту перенесли на рахунок 1939 року. Тому Банк за 1938 рік не буде платити дивіденди.
Дальше відбулися перевибори частини членів Надзірної Ради. Членами Надзірної Ради вибрано о. мітрата д-ра Йосифа Сліпого, дир. Романа Левицького, д-ра Івана Волинського і Григорія Замороку, всіх на три роки, а кооптованого внаслідок смерти бл. п. д-ра Леся Кульчицького о. пралата Олександра Ковальського затверджено на дальші два роки.
Загалом, як видно зі звіту, Земельний Банк Гіпотечний виказав у нелегкому 1938 році велику живучість та вміле орудування повіреними йому фондами. Це дає тривку підставу вірити, що громадянство і надалі буде ставитися із щораз більшим довірям до своєї найбільшої фінансової установи, яка на це довіря вповні заслуговує. 