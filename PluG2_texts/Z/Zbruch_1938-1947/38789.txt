◦ ◦ ◦ ◦ ◦ ◦ ◦

Прямий телеграфний зв'язок Київ-Чернівці. 8 липня відкрився прямий телеграфній зв'язок Київ—Чернівці по двохкратному Бодо—Дуплекс. Київський центральний телеграф приступив до прийому телеграм службового порядку від підприємств, установ і організацій. Установлений також телеграфний зв'язок Києва з рядом пунктів радянської Бесарабії і радянської Буковини: Новоселиця, Садогура, Заставна, Кічмани, Сторожинець, Хотин.
У радянській Бесарабії відкритий телеграфний зв'язок: Кишинів — Аккерман, Кишинів — Сороки, Кишинів — Бельци, а також Кишинів — Одеса. Вчора були проведені випробування відкритого телеграфного зв'язку Київ — Кишинів. (РАТАУ).
Машини на селянських ланах. Весною 1940 року, на селянських ланах Львівської області вперше працювали складні сільськогосподарські машини, що їх у допомогу селянам надіслав радянський уряд. Для цього тоді було створено 20 машинно-тракторних станцій, які мали 220 гусеничних і колісних тракторів, 55 тракторних плугів та 59 тракторних сівалок. Крім цього МТС мали 62 грузові автомашини, 172 автомобілі, 204 двигуни, 55 культиваторів тощо. До збиральної кампанії кількість машин значно збільшена.
Область одержала 153 сінокосарки та 232 кінні граблі. Організовано 14 нових МТС, для яких прибуває 99 тракторів, 70 тракторних плугів, 68 тракторних сівалок та 70 тракторних культиваторів. На збиранні зернових культур буде працювати 456 жаток. Вже є готові 372 складні молотарки, 9326 кінних молотарок, 5417 ручних молотарок, 33.833 віялки, 428 трієрів, 138 тракторних лущільників і 518 сортировок. 