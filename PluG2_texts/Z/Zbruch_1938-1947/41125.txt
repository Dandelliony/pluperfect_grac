Розширення радянської торгівлі в Північній Буковині

Все більше і більше розгортається радянська торгівля в Чернівцях. Створені місцевими органами "Промторг", "Харчоторг" і трест кафе-ресторанів вже відкрили 65 промтоварних і харчових магазинів і 25 ресторанів, їдалень і буфетів.
Завезено на 5.150 тис. карбованців бавовняних тканин, на 1700 тис. карбованців шерстяних виробів, на 450 тис. карбованців шовку, на 4,5 млн. карбованців готового одягу, на 1.300 тис. карбованців трикотажу, на 700 тис. карбованців взуття, 8 вагонів віконного шкла і т. д.
Щодня в місті відкриваються по 3—5 магазинів, головним чином в робітничих районах і недалеко від підприємств. В містечках і селах розгортається сітка магазинів споживкооперації. Організовані 100 кооперативних об'єднань, куди ввійшли 15 тис. пайовиків. Споживкооперація вже відкрила до 200 магазинів.
В Хотині відкриті 28 магазинів.
(РАТАУ). 