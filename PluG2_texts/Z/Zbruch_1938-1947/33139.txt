◦ ◦ ◦ ◦ ◦ ◦ ◦

Спростування ТАРС. 1. Агентство Рейтер розповсюджує повідомлення свого стокгольмського кореспондента ніби "сім радянських літаків скинули 10 фугасних і велику кількість запальних бомб на шведське село Паяла, розташоване в п'яти милях від фінської прикордонної шосейної дороги".
ТАРС уповноважений заявити, що ні один радянський літак не літав над селом Паяла і взагалі над шведською територією, а повідомлення агентства Рейтер у відношенні радянських літаків є злісною вигадкою.
2. Французське агентство Гавас, деякі французські і англійські, а також і окремі німецькі газети розповсюджують чутки про те, що Радянський Союз пред'явив вимоги до Естонії, Латвії і Литви про надання СРСР нових морських баз, про збільшення кількості "воєнних баз" і т. п.
ТАРС уповноважений заявити, що всі ці повідомлення нічим не обгрунтовані і є цілком вигаданими. 