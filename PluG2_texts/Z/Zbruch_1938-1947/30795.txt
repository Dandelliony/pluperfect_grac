◦ ◦ ◦ ◦ ◦ ◦ ◦

Оперативне зведення штабу Ленінградського Військового Округу
Протягом 21 грудня бойова діяльність наших військ виразилася головним чином у шуканнях розвідників і дрібних сутичках розвідувальних груп.
На Карельському перешийку інтенсивна артилерійська перестрілка.
Наша авіація провадила розвідувальні польоти. В ряді районів мали місце повітряні бої, в результаті яких нашою авіацією збито 10 самольотів противника.
На західному фронті
ПАРИЖ. 21. (ТАРС). Офіційно повідомляється, що вчора на фронті не відбулося нічого важливого, Вночі спостерігалась діяльність патрулів обох сторін в районі річки Саар.
БЕРЛІН. 21. (ТАРС). В колах іноземних льотчиків, що перебувають в Амстердамі, заявляють, що англійські військові повітряні сили в результаті бою 18 грудня втратили 180 чоловік. У зв'язку з тим, що вони ще 14 грудня втратили в бою 60 чоловік, загальні втрати Англії в результаті цих двох боїв становлять 230 чоловік. Такі втрати, як зазначають тут, є великим ударом для військово-повітряних сил і їх незвичайно важко поповнити.
Підсумки війни на морі
НЬЮ-ЙОРК. 21. (ТАРС). За даними газети "Нью-Йорк таймс" з початку війни було потоплено 232 торговельних пароплави тонажністю 893 тисячі тонн, у тому числі англійських — 120 тонажністю у 456 тисяч тонн, французьких — 11 тонажністю у 49 тисяч тонн, німецьких — 21 тонажністю у 124 тисячі тонн і пароплавів, які належать нейтральним країнам — 80 тонажністю у 264 тисячі тонн.
Боротьба в Англії за мир
ЛОНДОН, 21. (ТАРС). Місцеві профспілкові організації машинобудівників, електриків, деревообробників і малярів вирішили на додаткових парламентських виборах у Саутварці (Південна частина Лондона) висунути кандидатуру Сірсона, який виступає за припинення імперіалістичної війни.
Резолюції проти імперіалістичної війни, що протирічить інтересам робітничого класу, прийняті радою профспілок Скарборо, Ілінгі (Лондон), профспілкою службовців у Глазло, лейбористською організацією у Екклесе, радою профспілок і організацією лейбористської партії у Бат, а також радою профспілок Лечворте.
До редакцій лондонських газет продовжують надходити десятки листів і резолюцій зборів трудящих, які підтримують солідарність з політикою СРСР.
Збори профспілки торговельних службовців у Портсмуті приняли резолюцію, в якій закликають генеральну раду тред-юніонів організувати кампанію проти реакційної політики англійського уряду, що надає підтримку білофінам.
Арешти у Франції
ПАРИЖ, 21. (ТАРС). Газета "Жур-еко де Парі" пише, що днями у парижському районі арештовано коло 100 чоловік, які обвинувачуються у комуністичній діяльності і в поширенні антивійськових листівок.
За відомостями газети "Пті журналь", в Ангулемі арештовано кілька чоловік. У Тулузі арештовано 7 чоловік, яких обвинувачують у "відновленні забороненої властями комуністичної організації". 