В оперному театрі

Репетиційні зали Великого театру наповнились звуками хору, оркестру і солістів. Це колектив Львівського державного театру опери та балету готується до початку своєї діяльності.
— Свої перші виставки, — сказав директор театру тов. Гольцман, — ми маємо дати у вересні цього року. Ми вирішили до початку першого сезону підготувати 5—6 спектаклів. Першими спектаклями будуть твори західно-європейської, російської і української класичної музики, а також опери радянських композиторів.
Театр тепер готує опери "Тарас Бульба" — музика Лисенка-Ревуцького, "Євгеній Онєгін" — Чайковського, "Травіата" — Верді та інші.
Повністю вже укомплектовано хор, яким керує т. Альтман. Вже укомплектовано в повному складі оркестр. Цими днями з Києва для постійної роботи в балетній трупі приїжджають тт. Вігелєв, Іващенко, Верекундова та інші. 