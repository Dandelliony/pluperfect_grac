◦ ◦ ◦ ◦

Агенція Ройтер повідомляє із Монтреалу, що канадський міністер зброєння Гауе заявив у суботу: "Втрати, що їх потерпіли від початку війни противники держав осі, що торкаються тонажі торговельних кораблів, два рази так великі, як тонажа нових будов".
При фінській Академії Наук створено комітет для заснування Расово-політичного Інституту Фінляндії. Інститут має на меті створити передумовини для піднесення народного здоров'я.
З Палестини повідомляють, що недавно висловлене Вендел Вілкієм домагання негайно створити незалежну жидівську державу, викликало різкий протест арабських кол у Палестині, і зокрема арабської преси. Арабська молодь та арабські організації, в телеграмах до високого комісаря Палестини домагаються відкликання цієї заяви Вілкія у справі майбутньої жидівської держави.
Вранці 12-го грудня, між годиною 5.30 і 6-ою, слабший або сильніший землетрус навістив північну й середню Анатолію. Його стверджено в неменш як 18-ох містах Анатолії, між іншим в Анкарі. Досі не стверджено, чи були які-небудь шкоди. В годині 5.40 відчуто сильні потрясення в Стамбулі. Продовж одного місяця в Туреччині згинуло внаслідок землетрусу 20 осіб, 24 було ранених і 11.620 домів завалилося.
Англійська інформаційна служба повідомила, що виконавчий комітет австралійської робітничої партії відкинув предложення премієра Кертіна, щодо використання австралійської міліції на південному Тихому океані.
За останньою заявою Рузвельта 40 відсотків американських достав пішло в останньому часі до Англії та 21 відсотків до Совєтів. Рузвельт не скривав, що не лише в Совєтах, але також на теренах зайнятих англійцями та американцями на Близькому і Середньому Сході є велика харчова кріза, а то й справжній голод.
В Ірані в наслідок британсько-американської господарки так дуже загострилася фінансова ситуація, що міністер фінансів подався до димісії.
Британська адміраліція урядово призналася, як повідомляє агенція Ройтера, шо британський есмінець "Пеннілен" загинув.
У Капштадті видано наказ повного затемнення міста і передмість.
У Сорбоні, перший раз в історії французького університетського буття, засновано катедру історії жидівства, до якої покликано Анрі Лабу.
Міністер сільської господарки Гудзон сказав, як повідомляє лондонське інформаційне бюро, що на будуче треба буде обмежити ще дужче імпорти до Англії, щоб звільнити кораблі для воєнних транспортів.
В суботу англійські літаки виконали атаку на північно-західні французькі області, спричиняючи знову численні жертви серед французького цивільного населення. Убито або ранено 100 осіб. Між іншим важкою бамбою зовсім зруйновано дитячий приют на передмісті Сотвіл в Руен.
Біля Ню Кастль (Індіана) — як повідомляє агенція Ройтера — вночі на неділю впав один великий військовий літак, який розбився на полі. При цьому знайшло смерть 8 північно-американських вояків.
Швайцарська інформаційна служба повідомила урядово: Слідство виявило, що запальні і розривні бомби, що їх скинено вночі на 12-е грудня, в околицях Сінс-Кантон—Aргза — та біля Рарон — Кантон Вадіс — були англійського походження.
В Лондоні енергійно підкреслюють — як повідомляє лондонський кореспондент часопису "Стокгольмс Тіднінген" — що британський уряд не признає Дарляна, якого американці зробили політичним шефом у загарбаних від Франції колоніях.
Одна німецька ескадра ловецьких літаків, що діє на східному фронті, осягнула саме недавно свою 4.000-ну повітряну перемогу. 