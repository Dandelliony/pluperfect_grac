◦ ◦ ◦ ◦ ◦ ◦ ◦

Театри Львова влітку. Львівський театр опери та балету поставить в літньому сезоні ще дві прем'єри — оперету Штрауса "Циганський барон" та балет Данкевича "Лілея". Театр закінчить вистави в кінці липня. На початку червня приїжджає на гастрольні виступи Київська музична комедія. Крім цього, передбачаються гастрольні виступи Київського або Харківського дитячих театрів.
Драматичний театр ім. Лесі Українки незабаром розпочне свої вистави постановкою п'єси Корнійчука "В степах України". Трудящі Львова побачать також п’єси: "Довбуш" — Первомайського, "Ой, не ходи, Грицю" — Старицького та комедію Мольєра "Скупий".
Львівський державний польський драматичний театр закінчує художню підготовку до гастрольних виступів в столиці України — Києві, куди виїде наприкінці липня.
Театр мініатюр 23 травня їде в гастрольну подорож по містах Радянського Союзу. Він пробуде 8 днів у Дніпропетровську, 16 днів — в Ленінграді, звідки поїде до Куйбишева, Кисловодська, Сочі, Ялти, Одеси, Миколаєва і Херсона. Потім побуває в Сухумі, Тбілісі, Еревані, Беку і Орджонікідзе. 