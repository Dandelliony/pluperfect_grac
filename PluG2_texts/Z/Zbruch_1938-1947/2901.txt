В обороні Церкви та її Голови.

МАНІФЕСТАЦІЙНИЙ ПРОТЕСТ КОПИЧИНЕЦЬКОГО ПОВІТУ.
Дня 26-то лютого ц. р. громадяни копичинецького повіту, зібрані на повітовому зїзді, вислухали Служби Божої в наміренні Митрополита й українського народу у місцевій церкві. Після того в "Народньому Домі" м-р. О.Зеленецький виголосив реферат про виступ поета Войцеховського проти греко-католицької Церкви та Митрополита Андрея у варшавському соймі. Зібрані ухвалили резолюції, в яких заявили свою беззастережну відданість греко-кат. Церкві та сердечну любов Владиці з подякою за його непохитну оборону прав українського народу.
ПРОТИ УДАРУ В ЄДНІСТЬ УКРАЇНСЬКОГОНАРОДУ.
Представники всіх установ і широкі кола громадянства Городенки на довірочній нараді 27-го лютого ц. р. після реферату адвоката д-ра Романа Комаринського ухвалили резолюції з протестом проти виступу пос. Войцєховського, як удару в єдність українського народу. У звязку з нападом на наше духовенство та на особу Архипастира зібрані в окремій резолюції висловили найбільшу пошану Митрополитові Андрієві, як голові греко-католицької Церкви.
На закінчення наради зібрані відспівали національний гимн. Ухвалені резолюції переслали Ексц. Митрополитові окремим письмом, яке підписало 270 громадян. Відпис резолюцій дістали ми окремо.
ПРОТИ ВМІШУВАННЯ ЧУЖИХ ЧИННИКІВ ДО НАШОГО ЖИТТЯ.
Після Служби Божої, відправленої в наміренні українського народу та Митрополита Андрея, громадяни сіл Кобиловолоки і Млиниська, теребовлянського повіту, на протестаційній анкеті 20. лютого ц. р. ухвалили низку резолюцій з приводу виступу посла Войцєховського. В цих резолюціях особливо підкреслили протест проти вмішування чужих чинників до нашого національного життя та заклик до громадянства, щоб боролося з сектанством та вільнодумством, які підкопують нашу релігію та руйнують національний орґанізм.. В одній резолюції заява вірности й відданосги Ексц. Митрополитові. 