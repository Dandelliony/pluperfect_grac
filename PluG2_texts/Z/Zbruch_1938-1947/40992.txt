Тактичні заняття в Західному Особливому Військовому Округу

На заняттях присутній Народний Комісар Оборони Маршал Радянського Союзу тов. С. К. Тимошенко
Західний Особливий Військовий Округ, 29 серпня. (По телеграфу).
Після півтораденного маршу, протягом якого було пройдено понад 60 кілометрів, стрілецький батальйон, під командуванням старшого лейтенанта Єршова, ввійшов у зіткнення з "противником". За рікою були помічені дрібні підрозділи "противника", що засіли в обороні. Батальйон розгорнувся по висотах вздовж берега і готувався до наступу з форсуванням ріки. В такому становищі знаходились сторони, коли на навчання прибув Народний Комісар Оборони Маршал Радянського Союзу тов. Тимошенко, в супроводі Начальника Генерального Штабу Червоної Армії генерала армії тов. Мерецкова, командуючого військами Західного Особливого Військового Округу генерал-полковника танкових військ тов. Павлова, члена Військової Ради Округу Корпусного Комісара тов. Фоміних і інших.
Народний Комісар Оборони тов. Тимошенко після прибуття на навчання зразу ж направився в роту, яка зайняла вихідне становище проти центрального пункту переправи. Де була 2 рота, під командуванням старшого лейтенанта тов. Морозова. На перший погляд здавалось, що рота розташована дуже вигідно, серед лісу, що росте на висоті, звідки відкривається широкий огляд на долину ріки. Але, піднявшись на висоту, Народний Комісар оцінив зайнятий рубіж зовсім інакше. Тут знаходилось, старе кладовище, відмічене на всіх картах і яке тому являло для "противника" прекрасні орієнтир і мішень для артилерійського і кулеметного огню.
Зосередившись на цьому кладовищі, рота не окопалась і була зовсім беззахисною проти огню "противника". Між тим, поруч з кладовищем знаходились значно зручніші підступи до ріки, які цілком забезпечували прихований підхід піхоти, спостереження і підтримку її огнем. Народний Комісар строго вказав командуванню на цю хибу, яка свідчить про те, що тут ще не звикли по-справжньому наближати навчання до дійсної бойової обстановки і зважати на можливе діяння противника, дуже звикли до мирних умов.
Народний Комісар по черзі підходив то до кулеметів, то до радіостанцій, то до протитанкової гармати, і в розмовах з обслугами вказував, яку велику помилку бійці роблять тим, що не окопуються і погано маскуються.
— Не треба боятися чорної роботи, — сказав тов. Тимошенко наводчикові гармати тов. Троіцькому, — люди ви розвинуті, прекрасно розумієте, навіщо треба обкопуватись, і все ж не робите цього. Хіба ви білоручки?
— Ми знаємо, як маскуватись і обкопуватись, — доповідали бійці Народному Комісарові і додавали, що на цей раз їм не були дані вказівки.
Народний Комісар сказав, що не треба чекати якихсь особливих вказівок, а зразу ж, як зупинився, — вриватися в землю, пам'ятаючи, що попереду діє "противник", який намагається завдати поразки.
За порадою Народного Комісара друга рота незабаром покинула кладовище і під прикриттям артилерії, кулеметів і танків-амфібій почала просуватись до ріки. "Противник" чинив слабий опір. Його рідкий вогонь швидко подавлявся сильними засобами, які мав наступаючий.
Скоро берег ріки на великій відстані оповився щільною димовою завісою, яка осліпила "противника". Рота щільно наблизилась до ріки і почала переправу. Першими пустились вплав танки-амфібії. Вслід за ними, прямо вбрід, по пояс у воді пішли піхотні підрозділи і майже одночасно гармати батальйонної і полкової артилерії.
Спостерігаючи переправу, тов. Тимошенко відмітив чудові властивості наших бійців, здатних переборювати всякі труднощі, коли треба виконати бойовий наказ.
— Цей гарт бійців і командирів, — сказав Народний Комісар, — їх готовність самовіддано добиватись поставленої мети, і треба доповнити великою виучкою і організованістю.
— Червона Армія довгі роки навчає людей в мирних умовах і це наклало свій відбиток на навчання. Надто багато у нас допускається умовностей з розрахунком, що на війні все буде по-іншому. Народний Комісар Оборони вимагав від командирів і бійців викорінювати цю хибу, краще пристосовуватись до місцевості, обкопуватись, пересуватись і будувати свою систему вогню з врахуванням протидії "противника", щодо саперів, які забезпечували переправу технічними засобами, ці вказівки Народного Комісара били не в бров, а в очі. Намагаючись швидше дати військам надувні човни, навести понтонний міст, вони рухались до ріки без всяких заходів обережності проти вогню противника і Народний Комісар наказав повернути їх назад. В підрозділі, яким командує тов. Носенко до човнів забули захопити уключини...
Після того, як піхота зайняла протилежний берег і відтіснила "противника", понтонери підвезли на десятках машин своє майно і почали швидко наводити великий міст, придатний для переправи всяких воєнних вантажів. Спритність, з якою діяли понтонери, показувала, що хоча вони ще не навчились воювати, але працювати вміють міцно.
В момент наводки моста, над рікою появились винищувачі "противника". І до цього ми спостерігали активні дії авіації. З обох сторін льотчики групами і по-одному вели розвідку і вступали між собою в повітряні бої. На цей раз дії авіації були особливо грізними як по кількості літаків, так і по майстерності атаки. Літаки появились зза лісу несподівано і на бриючому польоті запекло атакували понтонерів. В дійсних умовах ця атака могла б надовго затримати обладнання переправи.
Докладно ознайомившись з наступаючою стороною, Маршал Радянського Союзу тов. Тимошенко прибув у розташування батальйону, що обороняється. Тут він також головну увагу приділив діям малих підрозділів. Значний час Народний Комісар провів у стрілецькому взводі, яким командує молодший лейтенант тов. Рогов. Взвод розташувався по відділеннях на березі великого ставу, з завданням обороняти греблю і берег струмка, який витікає з ставка через шлюзи.
Місцевість перед взводом була досить пересіченою, що вимагало від нього хорошої системи спостереження і обстрілу. На цю сторону в першу чергу і звернув увагу Народний Комісар.
Взвод тов. Рогова за короткий строк проробив велику роботу. Він сам поставив дротяні загороди на найбільш загрожуваній ділянці і глибоко закопався в землю. Але Народний Комісар знайшов і серйозні хиби в розташуванні його спостерігачів і вогневих засобів. Найголовніше — взвод не забезпечив собі повного простору для спостереження і обстрілу місцевості, що лежить попереду, хоч цього можна було досягти.
На заяву одного бійця, що йому перешкоджає стріляти гречка, Народний Комісар вказав, що треба вибрати інше місце, щоб гречка не перешкоджала, і тут же вказав йому таке місце.
— Нічого не робіть умовно, — сказав тов. Тимошенко, все робіть тільки безумовно.
Помилка взводу де позначилась через деякий час, коли перед учасником оборони появились групи наступаючих. Користуючись складками місцевості і присмерками, що наставали, взвод 2 роти під командуванням молодшого лейтенанта тов. Москаленка зумів приховатись від спостереження оборони і фактично зайняв греблю, не зазнавши ніяких втрат, розвиваючи цей успіх, рій тов. Степанова непомітно пройшов у тил взводові, що оборонявся і захопив станковий кулемет і "полонених". Де послужило наочнім доказом правильності попередження командира взводу з боку Народного Комісара.
Маршал Радянського Союзу тов. Тимошенко цілий день провів на тактичних заняттях, розмовляючи з командирами і бійцями, перевіряючи їх роботу і вказуючи, як краще треба вчити бійців. Велику увагу він приділив питанням зв'язку і керування підрозділами, а також використання вогневих засобів.
Прибуття Маршала Радянського Союзу тов. Тимошенка викликало серед командирів і бійців велике піднесення і бажання провести заняття на високому рівні. (ТАРС). 