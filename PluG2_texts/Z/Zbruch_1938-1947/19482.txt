Що ваша дитина повинна знати і робити.

1) Нехай знає своє імя і адресу. Як лише зачне ваша дитина говорити, навчіть її повторяти своє імя та адресу, вимовляючи виразно кожну букву. Нехай не боїться, що згубиться припадково і не буде знати, де мешкає і де її випровадити.
2) Не боїться темряви. Ваша дитина повинна спати сама і в темній кімнаті. Покажіть їй, що "чорна" це нічого злого, що є це лише противенство "білого". Тоді вона не відчуватиме остраху від природного явища, її відпочинок не буде перериваний несамовитими снами.
3) Нехай уміє бути пожиточна. Доручіть їй легку домашню працю. Не відбирайте їй відваги, якщо чого не виконає добре, а похваліть її, коли щось виконає добре.
4) Нехай чистить собі сама зуби. Щітечка буде гарніша в очах дитини, коли буде мати кольоровий держак. Якщо змалку дитина навчиться виконувати це правило гіґієни, то вже ціле життя буде на це звертати увагу.
5) Нехай пряче сама за собою. По забаві нехай за собою поскладає забавки. Коли щось їй поломиться, не сваріть на неї, а використайте момент, щоб дитині показати, як це можна направити.
6) Нехай систематично вчиться. Якщо ваша дитина не може сама виробити своїх вправ, не робіть цього за неї. Перейдіть з нею помалу і зрозуміло матеріял, а коли вона зрозуміє правило, то сама найде розвязку.
7) Нехай любить порядок. Заощадіть дитині малі неприємности, як розкуйовдане волосся, мокрий ніс чи розвязані шнурівки. За це ви не повинні на неї сварити, бо це дрібниці, через які не варт кричати. Навчіть дитину саму чесатися, витирати ніс чи завязувати шнурівки.
8) Нехай буде відважна. При забаві нераз упаде і обтовче собі коліна або іншу частину тіла. Не жалуйте її, але пішліть її саму за боровою ворою, йодиною чи перевязкою. Нехай сама собі зробить перевязку під вашим доглядом.
Лю—Ко. 