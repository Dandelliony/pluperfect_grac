◦ ◦ ◦ ◦ ◦ ◦ ◦

Поліцейський напад на радянські установи в Парижі
5 лютого ц. р. о 9 годині 30 хвилин ранку, на приміщення Торгпредства СРОР в Парижі зробили напад коло 100 чоловік, які були зодягнені в цивільне убрання. Співробітнику, що вартував у Торгпредстві було заявлено, що всі ці люди прибули, щоб вчинити обшук по усному розпорядженню профекта поліції. Виключивши всі телефонні апарати, агенти поліції проникли в службовий кабінет і в квартиру виконуючого обов'язки торгпреда тов. Євстратова і розпочали обшук не зважаючи на його протести. Обшукуючи торгпредство погромники зламали шкафи та сейфи і забрали звідти наявні там документи. Співробітники Торгпредства, що з'явились на службу були затримані і під охороною поліції розвезені по квартирах, де також було учинено обшуки. Одночасно такий же обшук було проведено і в приміщеннях інтуриста та бувшій радянській школі в Парижі. Після цього затримані співробітники були звільнені.
Негайно по одержанні відомостей про цей обшук, полпред СРСР в Парижі тов. Суріц направив до Торгпредства двох співробітників з вимогою негайно звільнити помешкання і повернути забрані документи.
Після того, коли поліція відмовилась задоволити ці вимоги тов. Суріц в 17 годин того ж дня заявив французькому урядові протест проти незаконних дій поліцейських властей, настоюючи на припиненні обшуку і на поверненню Торгпредству всіх забраних документів.
Німецька преса про сесію Балканської Антанти
БЕРЛІН, 6 лютого (ТАРС). Як повідомляє німецьке інформаційне бюро, підсумки белградської сесії Балканської Антанти, яка виразила стремління балканських держав до схоронення нейтралітету, оцінюються берлінською пресою як невдача протилежних зусиль західних держав. Газети вказують, однак, на те, що схоронення нейтралітету потребує і в майбутньому великого напруження, бо західні держави не залишать своїх намагань використати свої зв'язки з окремими балканськими державами для розширення конфлікту.
Газета "Нахтаусгабе" пише: "Метою західних держав було втягнути в боротьбу балканські країни на чолі з Турцією в інтересах англо-французського імперіалізму і створити в південно-східній Європі новий театр війни, бо війна проти Німеччини на інших фронтах (спершу в Польщі, тепер на заході) протікає зовсім не так, як вони розраховували. Белградська конференція показала, що балканські держави хотять, щоб Англія і Франція залишили їх в спокою.
Антианглійський рух в Ейрі
ЛОНДОН, 6 лютого (ТАРС). Вчора в Ейрі по всій країні відбувались мітинги протесту проти винесеного англійським судом смертного вироку двом ірландцям — членам націоналістичної організації "Ірландська республіканська армія". Ірландські націоналісти були засуджені до смертної кари по звинуваченню в організації вибуху в Ковентрі.
На мітингах в Ейрі були прийняті резолюції з вимогою відміни рішення суду.
Ріст безробіття в Англії
Англійське агентство Рейтер повідомляє, що згідно з опублікуваними даними міністерства праці, безробіття в Англії за останній місяць зросло на 157.371 чоловік. На 15 січня було зареєстровано 1.518.896 безробітних. (ТАРС).
Недостачі вугілля в Англії
НЬЮ-ЙОРК, 6. (ТАРС). Як передає агентство Юнайтед пресс з Бірмінгема (Англія), поліція розігнала там натовпи людей, які намагалися проникнути у вугільні склади, щоб дістати палива. Великі натовпи людей намагалися захопити вугілля в місті Астон (коло Бірмінгама).
Нові вибухи в Англії
Німецьке агентство Трансоцеан передає, що 6 лютого вранці на лондонському вокзалі Юстон сталися два вибухи. Як гадають, ці вибухи були організовані членами "Ірландської республіканської армії".
Агентство Рейтер повідомляє, що ще один вибух стався на поштамті в Бірмінгамі, де поранено два чоловіка, і в поштовій філії в Манчестері. (ТАРС). 