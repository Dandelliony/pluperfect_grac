"Механічний директор"

...В ніч на 19 травня заблудився в паперовій тайзі директор механічної майстерні торфобудконтори тов. Чуваков. Обставини цього випадку, як показало розслідування, такі: Чуваков любив бавитися відомою грою бюрократів — канцелярською тяганиною. Щодня він приходив до свого кабінету і нерухомо сидів на стільці. Зв’язок з своїми підлеглими мав лише листовний. Як доводять свідки, ніхто з них не чув голосу свого директора. Недарма за це його прозвали "механічним директором".
"Тов. бухгалтер, підійдіть до мого столу!" — писав Чуваков своєму бухгалтеру, який сидів поруч з ним.
"Прошу вас зняти копії всіх телеграм і зведень, Що ми їх надсилали тресту", — строчив далі він.
Таких і багато інших писульок спід руки Чувакова щодня вилітало десятки. Все листування складав, спершу у свою польову сумку, потім, коли сумка стала невміщати паперів — почав складати в портфель. Далі в ящики стола. Але й цього було замало, бо купи паперів росли. Утворилась, як жартома називали, "Подвійна канцелярія". Кабінет директора нагадував паперову тайгу.
Такі обставини передували скорботному випадку з керівником механічної майстерні. Про його блудіння свідчать і інші факти. Приміром, сидячи в канцелярії, він розробка графік чергування сторожів. За цим графіком вийшло, що один раз на тиждень майстерня лишається без охорони. Так воно і сталось. Вночі 18 травня її ніхто не охороняв.
Дізнавшись про це, тов. Чуваков довго ламав собі голову, все думав, як розв'язати справу. Нарешті вигадав: він викликав прибиральницю і наказав їй слідкувати за виконанням графіка, в якому заплутався сам.
С. Кубасенко 