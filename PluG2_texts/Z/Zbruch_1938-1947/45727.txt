◦ ◦ ◦ ◦ ◦ ◦ ◦

Стріча Рузвелта з кн. Віндсору
БЕРЛІН, 16. 12. — 3 Уошинґтону повідомляють, що князь Віндсору, б. анґлійський король, відбув на американському кружавку "Тескалюза" півторагодинну конференцію з президентом Рузвелтом. Після свого повороту князь Віндсору заявив представникам преси, що обговорювано справу баз для Злучених Держав на анґлійських островах, до яких належать теж острови Багама. Між американськими бажаннями та анґлійськими предложеннями мають бути деякі розходження, що вимагали цієї розмови. Також обговорювано й інші справи, та подробиці їх покищо невідомі.
Американці про анґлійського міністра
ЧІКАҐО, 16. 12. Американська ґазета "Чікаґо Дейлі Нюс" висловлюється про діяльність анґлійського міністра праці Бевина як опира торговельного американського світу. Анґлійська пропаґанда іноді так суперечно натискає на торговельний світ Америки, що це просто межує з фантастикою.
Осідок німецько-італійського культурного порозуміння у Римі
РИМ, 16. XII. — Осідок німецько-італійського порозуміння перенесли з Мілана до Риму. В суботу відбулося у Римі святочне відкриття нового осідку цього товариства. На це свято прибули: італійський міністр освіти Паволіні, німецький амбасадор фон Макензен та держав. підсекретар Чаммер-Остен. Всі вони зазначили у своїх промовах, що як Німеччина так і Італія находиться у стадії вирішного бою проти спільного ворога. Але обі держави навіть у цьому часі бажають поширити та поглибити опіку над взаїмними культурними відносинами.
Затопили анґлійський корабель холодільню.
БЕРЛІН, 16. 12. — На східньому Атлянтику сторпедували бритійський вантажний корабель "Орері" містоти 10.350 т., що мав спеціяльні холодільні уладження для перевозу засобів поживи. "Орері" належав до "Ню-Зеленд Шипинґ Компені". Втрата таких кораблів особливо болюча для Анґлії, бо — як про це вже повідомляло арґентинське міністерство хліборобства — передбачені достави мяса мусять бути обмежені через недостачу відповідних засобів транспорту.
Капітан Кречмер затопив 252.100 т. ворожого вантажу
БЕРЛІН, 17. XII. — Головне Командування Німецьких Збройних Сил подає: Саме вернувся з боєвої виправи проти ворога капітан-ляйтнант Кречмер та повідомив, що у її висліді затопив 34.935 тон. Коли взяти під увагу також всі попередні втрати, що Кречмер заподіяв ворогові, то виявляється, що він затопив загалом 252.100 т. Тимсамим він став тим першим командантом підводного судна, що підняв границю затопленого тонажу понад 250.000 тон. У цьому загальному тонажі є три помічні кружляки та бритійський винищувач "Дейринґ".
Розмова Лойда Джоржа й Черчіля
ШТОКГОЛЬМ, 17. II. — В понеділок пополудні Лойд Джорж відвідав анґлійського премієра Черчіля. Розмова тривала довший час. Про що говорив Черчіль з Лойдом Джоржем — годі знати, бо про те не видали ніякого звідомлення. Здогадуються, що відвідини Лойда Джоржа були присвячені питанню, чи він схильний виїхати до Злучених Держав як амбасадор Анґлії.
Нове бомбардування вірменського шляху
ТОКІО, 17. XII. — Аґенція Домеї повідомляє, що ніппонські воєнні літаки продовжування в понеділок бомбардувати бірманський шлях. Півофіційне повідомлення проводу ніппонської фльоти у Середньому Китаї каже, що ніппонські літаки обкинули бомбами міст Кунґуд на ріці Меконґ. Внаслідок цього припинився рух багатьох вантажних авт, що довозили муніцію.
Помер останній турецький султан
БАЗЕЛЬ, 17. XII. — Останніми днями помер у Ніцці останній халіф ісляму, Абдуль Меджід II. Йому було 71 років. Підчас світової війни він був турецьким престолонаслідником. У 1922 р. мусів покинути Туреччину тодішній султан Мегмед VI. Тоді то завдяки піддержці Кемаля Паші національні збори в Анкарі вибрали Абдуль Меджіда халіфом ісляму. Та не довго він проводив як духовний голова магомеданського світу. Вже у березні 1924 р. національні турецькі збори рішили знести халіфат та одночасно турецькі республиканці візвали Абдуль Меджіда виїхати з Туреччини. Спершу б. халіф зупинився у Швейцарії, опісля він переїхав на постійний побут до Ніцци, де зажив у прегарній палаті Карабасель. Незадовго після цього, як з Туреччини прогнали Абдуль Менджіда, вмер його дядько та попередник на султанському престолі Мегмед VI. Тоді магомеданський світ признав Абдуль Меджіда не тільки халіфом, але також і падишахом. Аж до своєї смерти він вживав титулу султана, хоч не мав уже ніякого політичного впливу та жив як приватна людина. Великий маєток давав йому можливості вдоволити всі свої забаганки. Його дочка вийшла заміж за престолонаслідника Гайдарабату, що його вважають найбагатшою людиною у світі.
Покійний мав чимало щирих друзів між французами. Вони робили заходи, щоби Абдуль Меджіда зробити володарем у якомусь французькому протектораті. Згідно зі законами магомеданського світу халіфа так довго признають головою ісляму, як довго він виконує хочби якусь найменшу світську владу. Але Франція на те не пішла і тому син покійного Фарук не може мати претенсій до цього титулу.
Атаки італійського летунства
РИМ, 17. XII. — Головне Командування Італійської Армії подає:
На грецькому фронті панував на відтинку IX. армії спокій. Зате на відтинку XI. розгорілися завзяті бої. В боях минулих днів відзначився передусім полк гренадієрів і мілянський полк лянсієрів.
В Північній Африці в пустинній смузі фронту Киренаїки були дальше важкі бої. Не зважаючи на непогоду італійське летунство не зменшило своєї діяльности, й разом з сухопутніми військами, що ставили опір, завдало поважні втрати ворогові.
Італійські торпедні літаки заатакували й влучно поцілили двома торпедами ворожий 6.000 тоновий кружляк, що обстрілював Бардію. Пропало 5 італійських літаків.
У Східній Африці на суданському фронті діяльність стеж і артилєрії. Італійські літаки зістрілили один ворожий літак, над Діредавою, другий літак зістрілено підчас повітряного бою. 