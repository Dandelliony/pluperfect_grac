◦ ◦ ◦ ◦ ◦ ◦ ◦

Об’єднання письменників. 3-го жовтня об'єднались у Львові на спільному засіданні три Спілки професійних письменників Західної України: українських, польських та єврейських. На засіданні обрано тимчасове управління, що переведе нову реєстрацію членів, насамперед тих, що через воєнні події опинились випадково у Львові і не мають наміру повертатись на місця свого давнього перебування, бажаючи працювати в Західній Україні.
До складу нового управління обрано тт. Ашендорфа, Броньчика, Гурську, Драйкурса, Кенігсберга, Купчинського, Лукіяновича, Ортвіна і Рудницького.
Об'єднані Спілки вже організували спільну допомогу харчами для тих своїх членів, що опинилися у скрутному становищі.
На нараді директорів шкіл. 3 жовтня відбулася нарада директорів гімназій, ліцеїв, педагогічних шкіл та інспекторів освіти по питанню навчання в школах. Директори інформували про стан охопленням навчання молоді середніх шкіл, про вчительські кадри, про шкільні будинки, про паливо та ремонт. Інспектор Наркомосу Радянської України тов. Савченко передав учасникам наради привітання від вчителів міста Київа та розповів про структуру народної освіти в Радянській країні.
Розпочалось навчання в школах. Відділ Народної Освіти при Тимчасовому Управлінні Львова довів до відома всього населення сіл та міст, що з 1 жовтня розпочалося навчання в усіх початкових (народні школи), неповних середніх (гімназії) та середніх школах (ліцеї).
Постанова Військової Ради Українського фронту про затвердження обласних Тимчасових Управлінь по Воєводствах Західної України.
Затвердити обласні Тимчасові Управління по Воєводствах Західної України в такому складі:
По Львівському Воєводству: тт. МАЦЬКО М. Г., КОЗИРЄВ М. В., ЄРЕМЕНКО Ф. І., КРАСНОВ К. Є.
По Станиславівському Воєводству: тт. ГРУЛЕНКО М. В., КОЗЕНКО М. М., ЧУЧУКАЛО В. Д., САВЧЕНКО С. Р.
По Тернопільському Воєводству: тт. ГРИЩУК Л. С., ЯГЛЕЙКО В. М., ЖУК К. П., ВАДИС О. А.
По Луцькому Воєводству: тт. БЕГМА В. А., МАРТИНЕНКО l. М., ТУЛЬНОВ П. Л., Крутов Р. В.
Командуючий Українського військового Фронту Командарм 1-го Рангу С. ТИМОШЕНКО.
Члени Військової Ради: М. ХРУЩОВ, БОРИСОВ, КОЖЕВНІКОВ. м. Львів. 3. X. 1939 р.  