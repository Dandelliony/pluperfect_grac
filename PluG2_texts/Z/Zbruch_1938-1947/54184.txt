◦ ◦ ◦ ◦

Чужинці не мають дозволу в'їздити в Японію
ШАНГАЙ, 22. VII. Чужинці, які в понеділок хотіли переїхати до Японії, і мали вже японські та манджурські візи та перепустки японської військової влади, не одержали, за наказом з Токіо, залізничних білетів у Тієнтсіні. Причин заборони в'їзду не подано.
В Житомирі знищено замкнені останки большевицьких дивізій
БЕРЛІН, 23 VII. В північно-східній околиці Житомира, знищено 21 VII. замкнені останки кількох большевицьких дивізій. Криваві втрати большевиків доходили на цьому відтинку до 4.000 вбитих. Багато большевиків, ранених і неранених, попало в німецький полон. В іншому місці при прочищуючих діях забрано до неволі багато полонених з 18 різних большевицьких дивізій і здобуто 20 танків та 30 гармат.
Ще одне совєтське з'єднання танків розбите
БЕРЛІН, 23 VII. Розпучливі зусилля замкнених совєтських з'єднань коло Смоленська, щоб прорвати залізний перстень німецьких військ, тривають з кривавими втратами для большевиків. 20 VII. совєтське бронетанкове з'єднання робило спробу відбити частину замкнених військ. З'єднання складалося з порозбиваних та ушкоджених танків, з яких з трудом зложено нові. Зі 150 наступаючих броневиків, знищено 70.
Сталіна син у полоні
БЕРЛІН, 23. VII. Під час розбиття одної большевицької танкової дивізії на південний схід від Вітебська, попав у німецький полон син Сталіна, Яков Сталін, старш. лейтенант. Він заявив, що здався в полон тому, що бачив безоглядність большевицького опору.
Надбережні батерїї затопили совєтський воєнний корабель
БЕРЛІН, 22. VII. Надбережні батерії німецького військового фльоту обстрілювали 21. VII. з латвійського побережжя з'єднання совєтського фльоту. Вже після першого залпу один совєтський корабель після сильного вибуху затонув. Після того большевики завернули і відступили під сильним німецьким обстрілом.
Безупинне переслідування червоних в Україні
Звідомлення ВКЗС. З Головної Кватири Фірера 23. VII.
Верховне Командування Збройних Сил повідомляє:
В Україні німецькі, румунські, мадярські та словацькі війська переслідуючи ворога, просуваються скоро вперед.
На всіх інших частинах східного фронту продовжується окружування і знищування менших або більших совєтських військових сил. Під час спроб випаду та в атаках, що мали на меті облегшити положення, ворог зазнав дошкульних втрат і був розбитий.
На фінському фронті бойові дії при дальших територіяльних здобутках, проходять згідно з планом.
Наша авіяція бомбардувала також останньої ночі великими силами військові об'єкти Москви. Цільно скиненими бомбами тяжкого і найтяжчого калібру та величезною кількістю запальних бомб, заподіяно дальші тяжкі руйнування. Були ще непогашені пожежі з попередньої ночі.
На водах коло Англії затопили бойові літаки одно транспортне судно в 5.000 регістрових брутто-тонн. Дальші повітряні налети останньої ночі були скеровані проти портових споруд над Гумбером і в південно-східній Англії, а також проти різних аеродромів.
За дня збили винищувачі і зенітна артилерія над побережжям Каналу 11, а артилерія воєнно-морської фльоти і патрульні судна 4 бритійські літаки.
Бритійські бойові літаки скинули останньої ночі без наслідків на різних місцях південно-західної Німеччини незначне число розривних і запальних бомб.
Бої в Африці
РИМ, 23. VII. Звідомлення Італійського Верховного Командування з середи, звучить:
Головна Кватира Збройних Сил повідомляє:
В Північній Африці артилерійська перестрілка на фронті Тобрука. Німецькі літаки атакували становища зенітної артилерії в Тобруку. На фронті Соллюма наша авіяція осягнула попадання в ворожі вантажні авта і бараки табору.
Англійські літаки бомбардували Бенгазі.
У Східній Африці ворожі літаки робили налети на Гондар. Поза тим нічого важливого. 