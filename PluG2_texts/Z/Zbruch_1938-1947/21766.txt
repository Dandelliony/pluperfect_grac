◦ ◦ ◦ ◦ ◦ ◦ ◦ ◦ ◦ ◦

Вислід виборів до волосних рад у Брідщині. Як подає ПАТ, у виборах до волосних рад у брідськім повіті українці здобули 33 мандати, поляки — 111.
Вибори в Косівщині і Рудеччині. В косівському повіті вже закінчилися вибори до громадських рад. Як подає ПАТ, поляки здобули велитенську перемогу, бо на загальне число 942 мандати осягнули аж 218 мандатів. Дотепер мали лише 62 мандати. Майже в усіх громадах зголошено компромісові листи і тому голосування не було. В Косові і Кутах теж зголошено компромісові листи і голосування не відбулося. В Косові українці і жиди дістали по 4 мандати, поляки 8 мандатів; у Кутах українці мають 3 мандати, поляки 9 мандатів, жиди 4 мандати. Дня 22. ц. м. закінчено вибори до волосних рад рудецького повіту. На загальне число 6 волостей вибори відбулися лише в одній волости, бо в 5-ох зголошено компромісові листи. Вибори до міської ради в Рудках відбудуться 14. травня, в Комарні 21. травня ц. р.
Напад на Народній Дім у Вишатичах. Минулого понеділка в ночі 20 "кракусів" під проводом свого "презеса" В. Зубіка надали на український Народній Дім у Вишатичах, перемиського повіту. В Н. Домі приміщується Районова Молочарня, споживча і кредитова кооператива, читальня "Просвіти" та кружок "С. Г.". Напасники окружили й обкидали камінням та цеглою Н. Дім. По їх відході залишилось на даху Народнього Дому кількасот потовчених дахівок. Другого дня пізним вечором ті самі "кракуси" під проводом свого провідника напали ще раз на Народній Дім, потурбували цеглами крамаря Ярослава Сенюру та Василя Сенюру, які саме тоді вийшли з крамниці. Ярослав Сенюра лишився на побоєвищі з розбитою головою і з двома нарушеними зубами, а Василь Сенюра з розбитим коліном. Опісля "кракуси" підійшли під хату голови читальні "Просвіти" Омеляна Литвина і повибивали в нього всі шиби. В середу рано п. Ярослав Сенюра пішов до станиці поліції в Журавиці і зясувавкомандантові станиці справу нападу. Тоді комендант заявив Я. Сенюрі, що за побиття і за вибиті шиби можна напасників позивати до суду.
Краєзнавчу прогульну наколесників уладжує львівська філія Т-ва "Плай" у неділю 30. ц. м. на шляху: Львів—Любінь Вел.—Щирець—Наварія—Львів. Збірка в год. 9. біля церкви на Богданівці, поворот коло год. 18. Їзда легка. Зголошення на місці. Участь тільки для членів. Вписуватися можна в суботу в год. 19—20 в домівці Т-ва при вул. Чарнецького 26. 