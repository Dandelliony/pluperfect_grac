◦ ◦ ◦ ◦ ◦ ◦ ◦

Уповнаркомзаг СРСР по Львівській області доводить до відома колгоспів, колгоспників та одноосібних селянських господарств Львівського, Сокольницького, Винниківського, Куликівського та інших районів, що приймання зерна в рахунок обов'язкової поставки державі, натуроплати та повернення позик провадиться на державних млинах м. Львова в такому порядку:
Держмлин №1 (ЖОВКІВСЬКА, вул. 88) приймає виключно пшеницю.
Держмлин №2 (Я. Германа, 9) приймає жито.
Держмлин №3 (Янівська, 60) приймає жито і пшеницю. Гречка, просо, горох, овес, ячмінь приймаються лише на рушці (вул. Янівська, 115).
Всі інші культури приймаються на елеваторі "Заготзерно" Яворова, 4. Зерно приймається тільки доброякісне.
Львівському фінансово-економічному технікуму потрібні квартири та кімнати. Можемо купити будинок. З пропозиціями звертатися до дирекції технікуму, з 9 до 6 год., щодня. Адрес технікуму: вул. Академічна, 9. дирекція.
Державний трест "Укрфото" (Мастехфото) приймає замовлення на фотографування наукових установ, підприємств, а також груп і колективів. Виконуються репродукції планів і документів. Адрес: Львів, Коперника, 4. Тел. №127-53.
Прибутки від пасіки. В колгоспі імені Ворошилова, Золочівського району, 81 вулик бджіл. Вже в 1940 році з пасіки зібрано 768 кілограмів меду. З них 500 кілограмів призначено для продажу, 118 кілограмів залишено для годівлі бджіл і 150 кілограмів розподілено серед колгоспників на трудодні. Колгоспник Грицай Іван одержав 8,5 кілограма меду, Седлярук Іван — 7,4 кілограма, Шевелюк Д. — 7,6 кілограма. Загальна сума прибутку від пасіки становить 7.500 карбованців. За планом в 1941 році колгоспна пасіка збільшиться на 40 вуликів. 