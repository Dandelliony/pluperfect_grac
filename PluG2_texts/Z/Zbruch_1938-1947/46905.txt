◦ ◦ ◦ ◦ ◦ ◦ ◦

Перша книга серії "Бібліотека поета". Вийшла з друку перша книга серії "Бібліотека поета" — "Думи та історичні пісні". В збірник входять народні думи і пісні, які висвітлюють боротьбу українського народу проти татар, турок і польської шляхти, події 1905 року і імперіалістичну війну 1914-1917 рр. У наступних збірниках будуть представлені історичні пісні і думи, створені українським народом після Великої Жовтневої соціалістичної революції. (РАТАУ)
Новий завком на заводі ім. 17 вересня. 26 січня на заводі ім. 17 вересня відбулися вибори нового заводського комітету. Виступаючі товариші Гартен, Моріц, Кребс, Віртенталь і інші різко критикували завком, вказуючи на ряд недоліків, які він допустив, одночасно накреслили ряд конкретних пропозицій для покращення роботи. З великою активністю обговорено і висунено кандидатів до нового комітету. Закритим (таємним) голосуванням обрано в склад заводського комітету кращих робітників-стахановців, ударників і службовців заводу в складі 15 чоловік, до ревізійної комісії в складі 3 чоловік.
Обрали новий комітет. Звітно-виборні збори профспілкової організації зв'язківців пройшли при великій активності учасників. Виступаючі товариші Саламаткін, Кісельова і інші піддали гострій критиці роботу профспілкового комітету. Голова т. Гайдамович приділяла мало уваги справі залучення до активної профспілкової роботи широкі кола членів профспілкової організації. Профспілковий комітет обмежився лише проведенням декількох загальних зборів. Фізкультурна робота була зовсім в занепаді. Доповіді для членів профспілки на політичні теми відбувалися рідко. Профспілкова організація мало зробила у покращанні побутових умов робітників, хоча на те було багато можливостей. Члени профспілкової організації обрали новий комітет. В його складі кращі активісти громадської роботи, передовики виробництва. Головою обраний активіст червонохрестної роботи т. Красильніков. В склад комітету ввійшли також депутат міської Ради депутатів трудящих т. Маргулес, комсомолка Кисельова і інші. 