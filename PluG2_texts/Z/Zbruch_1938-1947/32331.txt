Стрибки з трампліна. — Дружба з червоними воїнами

Стрибки з трампліна
Серед соснових лісів, недалеко від Львова, лежить село Брюховичі. За селом, на верховині видно вигинистий дощаний трамплін з норвезьким профілем.
Сьогодні вихідний день. Задовго до початку пробних стрибків на сніжну гору збирались завзяті аматори лижного спорту. Вони заповнили бічну спостережну випіку, скидали лижі і злазили на трамплін, а добравшись до середини, — шугали вниз.
В Брюховичах ростуть сміливі і відважні спортсмени. У майбутньому від них треба чекати рекордів.
Незабаром прибули лижники військових частин. На трамплін злазять лижник КОВО Левенштейн і спортсмен з гуцульської Ворохти Дедерчук. Кілька пробних стрибків. Спортсмени високо злітають з трампліну і, змахнувши в повітрі руками, мов птахи летять униз по сріблястому сніжному настилу.
Перша спроба вдала, багатообіцяюча. Тов. Левенштейн, не маючи тринажу з високих трамплінів, — стрибнув на 37,5 метра, тов. Дедерчук — на 34,5 метра. Й. П. с. Брюховичі. Дружба з червоними воїнами
Зараз у Львові перебуває естрадна бригада одеських артистів, яка обслуговує частини Червоної Армії. Артисти користуються великим успіхом у червоноармійців і командирів. Цьому сприяє вдало підібраний склад виконавців і змістовна програма концертів.
Бригаду одеських артистів очолює артист одеського театру російської драми Б. Й. Борисов. Особливим успіхом у глядачів користується лауреат Всесоюзного конкурсу музикантів-виконавців артист одеського театру опери та балету К. М. Лаптєв. З великим темпераментом виконує він "Пісню про Сталіна" композитора Блантера і ряд арій з опер.
Соліст одеського театру опери та балету Топічев хороше виконує арію Вакули з опери П. Чайківського "Черевички" та пісню Петра з опери "Наталка Полтавка".
Ряд танців вдало виконують артисти одеського театру т. т. П. Карсавін та Рубен. Вони добре володіють пластикою. Приємне враження справляє молдавський танок, танок моряка та інші.
Успішно також виступають лауреати конкурсу вокалістів солістки одеського театру опери та балету Л. Д. Крижановська і О. Н. Благовидова, які виконують ряд українських народних пісень.
Глядач весело сприймає скетч Аркадія Бухова у виконанні артистів А. М. Шуріної та Б. Борисова.
Тепло зустрічає глядач майстра художнього слова старішу артистку української драми Лідію Володимировну Мацієвську. Неодноразово викликає вона оплески своїм майстерним читанням новел про щасливе колгоспне життя. Б. І 