◦ ◦ ◦ ◦

  По Львову і області.   Відбудовано будинок районної ради. В селі Заболотці закінчено відбудову двохповерхового будинку Пониковецької районної Ради депутатів трудящих, який був зруйнований німецько-фашистськими загарбниками. У відбудові цього будинку взяли активну участь трудящі райцентру та селяни навколишніх сіл. В будинку районної Ради розмістилися: виконком районної Ряди депутатів трудящих з усіма відділами, райком КП(б)У, райком ЛКСМУ та інші районні організації.   Закінчено розмінування. Німецько-фашистські загарбники під час відступу залишили на полях Кам'янко-Бузького району багато мін та інших вибухових речовин. З перших днів визволення району тсоавіахімовці дружньо взялися за розмінування. Протягом року на полях зібрано і знешкоджено 10.000 різних мін. Обласна рада Тсоавіахіму, відзначивши гарну роботу по розмінуванню району, нагородила значком «Відмінний мінер» і видала грошеві премії активістам розмінувачам П. Брикайло, В. Гасюк, В. Бутвинник, С. Хворенник і Р. Панькову.   Концерти Лідії Атманаки. Днями у Львові успішно пройшли концерти театралізованого ансамблю під керівництвом заслуженої артистки Казахської РСР Лідії Атманаки. В концертах юмора і сатири приймали участь виконавці сатиричних сценок і інтермедій артисти Астахов і Львовнч. Балетні номери виконували артисти Дюрич і Матковська. Успішно виконувалися жанрові пісні артистами Лідіним і Дубровським.   Шахово-шашкова секція. Шахи і шашки користуються великою популярністю серед трудящих Жовкви. Для згуртування всіх любителів цього виду спорту в єдиний колектив, в райцентрі створена шахово-шашкова секція, якою керує тов. Бугера. Секція розгорнула підготовку серед шахістів і шашкістів міста до проведення турнірів. Днями для шахістів райцентру цікаву бесіду про історичний розвиток шахової гри прочитав львівський шахіст тов. Заговура.   Передсвятковий ярмарок у Львові. На базарах міста Львова розгорнулася підготовка до передсвяткового ярмарку, який відкриється 25 жовтня. В ньому візьмуть участь всі торговельні організації міста, які вивезуть на ярмарок різних промислових товарів на 19 міліонів 280 тисяч карбованців. На ярмарку можна буде придбати готовий одяг, різне взуття, трикотажні, галантерейні, парфюмерні залізо-скобяні, кондиторські вироби, гас, лаки і фарби, хімікати, електролампи, господарські речі тощо. Участь у ярмарку візьмуть і селяни 12 районів області: Львівського сільського, Винниківського, Щирецького, Бібрського, Сокольницького і інших. Вони вивезуть на ярмарок багато сільськогосподарських продуктів. Активно готуються до відкриття ярмарку і працівники обласного Будинку селянина. Тут для селян, що братимуть участь у ярмарку, додатково обладнуються сто ліжок, червоні кутки і кімнати відпочинку, в яких відвідувачі Будинку матимуть змогу почитати газетні новини, журнали, послухати радіо.   Зустріч на кубок Львова. 17 жовтня на Львівському стадіоні «Динамо» відбувся футбольний матч по розиграшу на кубок міста між першою командою «Динамо» та футболістами 6 райради «Динамо». Футболісти райради перший тайм почали дружно і провели його при явній перевазі над першою командою. Воротареві динамівців тон. Макогонову нерідко доводилося вступати в гру, щоб захистити свої ворота від численних атак противника. Це дало можливість першій ко манді «Динамо» половину гри закінчити з рахунком 1:0 на свою користь. У другій половині матчу футболісти першої команди «Динамо» грали енергійніше. Вони розиграли кілька вдалих комбінацій, які змінили рахунок гри. До кінця гри динамовці збільшили кількість забитих м'ячів до 5. Таким чином зустріч на кубок міста закінчилася перемогою першої команди «Динамо» з рахунком 5:0.   Вільна Україна   