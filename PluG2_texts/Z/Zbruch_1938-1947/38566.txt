Коли валиться старий світ

Нема ніякого сумніву, що ми є очевидцями великого в історії перевороту: старий світ, у якому домінували дві великі імперії: Анґлія та Франція — валиться. Це — той світ капіталу, буржуазії, де все і виключно спиралось на золоті. Тут хочемо, хоч деякими рисками, торкнутись деяких цікавих моментів, що виринають у цій ґіґантній боротьбі нового світу проти старого.
Війна 1914—1918 була останнім зривом того світа демобералізму — капіталу, буржуазії. Це був вершок потуги цього устрою: суспільного, економічного, політичного. І саме та війна, 1914—1918, стала засновком великих і основних змін у дотогочасному устрою: на сході приходить до голосу марксизм; на заході, в Італії, пізніше й в Німеччині, фашизм і націзм. Коли схід, тримаючись зовсім фальшивої доктрини марксизму, усе в основах, що застав, нищить нагально і вперто все руйнує, щоб творити все зовсім наново, — тоді саме захід, опершись на кріпких підвалинах європейської духової культури й європейської конструктивної традиції, взявши у старого світу те, що було приємливе, став творити нові форми життя політичного, суспільного та економічного. Схід творить людськість — сірих, вичерпаних фізично — рабів, де "одиниця не мусить знати защо бється і гине!", — а захід творить зцементовану людськість громадян, які свідомі свого великого післанництва в перебудові Европи.
В той сам час, коли творять нові форми життя, сказати людськости: зовсім хибні на сході, міцні та конструктивні на заході, тоді старий світ заходу живе на лаврах перемоги у війні 1914—1918, певний себе, зарозумілий у своїй формі, задиркуватий за своє золото.
Фашистівська Італія і націонал-соціялістична Німеччина творять нові форми суспільного ладу: не — боротьба кляс, що внутрі виснажує націю, а всі громадяни держави мають давати свою працю, свою енергію виключно для добра держави, нації. Держава наглядає за добробутом кожного громадянина (бо це в її інтересі) і багатства нації розділює між усіх громадян залежно від моральних і фізичних вартостей. Дальше — економічно: головно — опертись на самовистарчальности, автаркії. В першу чергу Анґлія, опісля Франція — й усі ті, що не розуміли автаркії, чи не вірили в неї — глузували, не брали її поважно. А тимчасом, надто від 1935-36, за анґлійських "санкцій" проти Італії, ця автаркія ще більше зміцнилась і в Італії і в Німеччині. Коли ж в Анґлії та у Франції спостереглись, що ця автаркія поважне діло, що бє по них і економічно; коли ж Анґлія й Франція спостереглись, що й суспільна форма устрою така, що може "заразити" й їх суспільність, — щойно тоді західні потуги повели проти Німеччини й Італії, у першу чергу проти першої, бльокаду.
З усіх лих економічного устрою Німеччини й Італії для Анґлії і Франції, істнує одне основне лихо: страта вартости золота, що є базою демоплютократичних держав заходу, бо, натомість, базою економічного життя Італії і Німеччини стала праця. Ось тут і криється боляче місце Анґлії і Франції, тут і скривається уся їх ненависть проти Італії і Німеччини.
Европа швидкою ходою зближається до таких великанських перемін, що годі це, у цій короткій ґазетній статті охопити — врешті, цим разом не маю наміру того робити. Падуть дві великі імперії — і прийдуть місяці і роки великанських перемін. Наполєон — француську революцію запряг до виключно французького воза і це була помилка. Доктрина Маркса-Лєніна та їх революція зовсім хибно і фальшиво підійшли до завдань, які хотіли перевести в діло. Гітлєр зі своєю національною могутньою і здисциплінованою армією, що захоплена великим і творчим революційним духом свого Фірера, бє по старому світі імперії золота, визиску і несе революцію: нову соціяльну справедливість, новий — національний, соціяльний, економічний устрій.
Сорель, в одній своїй статті з 19. лютого 1919 р. сказав, що в Німеччині трансформація соціялдемократії у синдикалізм була б більшою небезпекою для капіталізму, ніж трівкість Совітів, бо ж не обійшлося б без того, що цю переміну, цю трансформацію, проводила б соціяльна фільософія й то така потужна, як і марксизм. Німецький нарід мав незвичайні здібности метафізичні, що впливають із його привязання до реліґії, до мітольоґії, до поезії природи".
І Анґлія уповні здає собі справу, що несуть Гітлєр і Мусоліні для її імперії. А Франція, таке маємо вражіння з того, що в неї тепер діється, ще не здає собі з цього ясної справи, хоч вона в гіршому положенні.
І нині вже для кожного ясне, що правдиву історію творять народи заходу; правдиві революції, що з собою приносять нові устрої — політичні, суспільні, економічні, — відбуваються тільки на заході, а не на сході.
Тому й у нас — мовчанка.
Михайло Островерха. 