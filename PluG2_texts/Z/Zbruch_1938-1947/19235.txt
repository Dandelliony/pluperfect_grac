В Еспанії гру ведуть дипльомати.

Пасіонарія скривається в Барсельоні.
Як подають непровірені чутки, відома совєтська червона діячка, найзапекліша противниця націоналістів і відома зі своїх кровожадних виступів Аль Пассіонарія скривається в Барсельоні, з якої підчас наглого й несподіваного приходу національних частин їй не вдалося втекти.
Еспанські націоналісти домагаються повної капітуляції.
ЛІССАБОНА. Микола Франко, брат ґен. Франко та амбасадор національної Еспанії в Ліссабоні заявив представникам преси у звязку з поголосками світової преси про можливости перемиря, що національний уряд обстоює далі своє відоме становище й домагається беззастережної капітуляції.
Переговори сен. Берара в Бурґосі.
Суботняшня стріча французького делєґата сен. Берара з мін. закордонних справ Еспанії ґенералом Хердана тривала півтора години. По тій розмові сен. Берар представив міністрові своїх співробітників. Представникам пресі заявив Берар таке: "За першим разом приїхав я був до Бурґос зовсім в інформативній місії. Цим разом вертаюся, щоб вияснити справи, тепера припинені та розглянути з еспанським урядом розвязку справ, що їх обі держави висунули. Таким чином підготовляю устійнення правильних взаємин між Францією та національною Еспанією. Більше сказати не можу. Завтра пополудні матиму нову стрічу з мін. Хердана.
Сен. Берар вертається до Парижа у вівторок.
ПАРИЖ. У Парижі сподіються повороту сен. Берара вівторок рано. На вислід поїздки сен. Берара дивляться в Парижі доволі скептично, бо коли Франції йде найбільше про те, щоб дістати запевнення, що Еспанія вестиме незалежну політику та ґарантії у справі італійських добровольців, то в цих справах сподіються, що національний уряд тільки пригадає своє давніше виявлене становище. Тому теж такі вимоги, як умова признання нац. уряду, була б просто для національної Еспанії образлива й тому в Парижі загально переконані, що головний натиск кластиме Франція на амнистію вояків та політиків червоної Еспанії. Цю вимогу обстоює Франція не тільки тому, що її подає як передумову капітуляції червона армія, але й тому, щоб заспокоїти французькі кола та позбутися 300 тисяч еспанських утікачів, які є не лиш клопотом, для французького уряду, але і справжнім тягарем.
На всіх еспанських фронтах спокій.
БІЛЬБАО. Оба комунікати, національний та републиканський повідомляють, що на всіх фронтах панує спокій.
Польща признала де юре уряд ґен. Франка.
ВАРШАВА. ПАТ. Польське міністерство закордонних справ подало до відома, що польський уряд признав де юре уряд ґен. Франка. 