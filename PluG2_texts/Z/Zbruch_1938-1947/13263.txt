Анґлійці втікають з Праги.

За радою Бритійського посольства.
Бритійське посольство порадило бритійським громадянам негайно залишити Прагу.
Окремий літак забрав до Льондону 12-ох анґлійців, ураднички бритійського посольства і консулату відїхали поїздом.
Небезпека комуністичних заворушень.
Праська влада безпеки довідалася, що комуністи приготовляються до збройного виступу , тому військо обсадило важніші будинки.
Поява війська на вулицях викликала ще більше гарячковий настрій.
Перед нарадами бритійських та француських соціалістів.
З летунського майдану в Гестені вилетіла до Парижа делєґація партії праці та професійних спілок на нараду в чеській справі.
В Римі радять.
Італійський міністр закорд. справ Чіяно прийняв на авдієнці по черзі німецького амбасадора фон Макензена, посла Мадярщини ґр. Вілляні і амбасадора Великої Британії льорда Перта та обговорив з ними питання звязані з чехословацькою проблємою.
Проти уряду ґен. Сирового.
Одна американська радіостація подала вістку, буцімто Анґлія і Франція намагалися не допустити до створення чехословацького кабінету з ґен. Сировим, як премієром, виходячи зі становища, що такий кабінет може бути причиною гострішох постави канцлєра Гітлєра.
Шеф акції Комінтерну в Чехословаччині.
Німецьке Інформаційне Бюро повідомляє, що шефом акції Комінтерну в Чехословаччині іменували члена московського Комінтерну Болькова, який в середу прибув спеціяльним літаком до Праги.  