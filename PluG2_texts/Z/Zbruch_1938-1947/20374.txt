 ◦ ◦ ◦ ◦ ◦ ◦ ◦ ◦ ◦ ◦ 

Великопістні реколєкції для інтеліґентних мужчин відбудуться заходом Т-ва оо. катехитів у церкві св. Духа в днях від 26-30. березня, себто від неділі до четверга включно, в год. 6. вечором. Сповідь у пятницю 31. березня від год. 5-ої попол. Св. Причастя в суботу 1. квітня в год. 7.30 рано.
Арештування українців у Львові. У вівторок 21 ц. м. арештувала львівська поліція у Студентській Домівці при вул. Земялковського та у приватних домах багато молодих українців, робітників і студентів, між іншим Чемеринську Ольгу, Вітошинського, Мітрінґу, Кордубу, Музику.
Припинення українських товариств у Воскресінцях. Коломийське повітове староство припинило діяльність всіх українських товариств у Воскресінцях, значить чит. Просвіти, кружок РШ, Сільського Господаря, Союзу українок, чит. Скали та Каменярів. Причиною припинення українських товариств було те, що, як подає польська преса, солтис вивісив на громадськім будинку державний прапор, одначе той прапор хтось скинув. Поліційне слідство мабуть виявило, що прапор скинули тамошні націоналісти. 