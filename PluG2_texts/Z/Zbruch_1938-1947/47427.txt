◦ ◦ ◦ ◦ ◦ ◦ ◦

Переговори тривають
Кореспондент "Франкфуртер Цтґ" пише з Москви про нове скріплення дипльоматичної та торговельно-політичної активности совітського уряду, про що зрештою совітська преса ще не згадує. Під теперішню пору відбуваються в Москві ніппонсько-совітські переговори, в яких з совітського боку беруть участь представник народнього комісаря Лосовський та референт ніппонських справ у комісаріаті закордонних справ.
Новий мадярський міністр закордонних справ
БУДАПЕШТ, 7. ІІ. — Новий мадярський міністр закордонних справ Лазсіо Бардоси вродився у 1890 р. у Стайнаманґер. Його батько був старостою, а пізніше державним секретарем у мін. хліборобства. Новий міністр освітою є юрист. Вчився у Будапешті та Берліні. У 1912 р. став доктором права. У 1913 р. почав свою урядову карієру до дипльоматії. Від 1924—1930 рр. був шефом преси у міністестві освіти в Будапешті. Від 1930-1934 рр. Бардоси був радником мадярського посольства в Лондоні. У 1934 Р. призначили його послом у Румунії, де він був досі.
Завзяті бої в Киренаїці
РИМ, 7. II. — Головне Командування Італійської Армії подає:
На грецькому фронті не було нічого інтересного.
У Киренаїці йде великий бій між італійськими та ворожими військами у заглибині на південь від Бенґасі.
У Східній Африці продовжуються бої в околиці Керен. На південному фронті хоробрі італійські відділи відбили ворожі атаки. Італійські летунські відділи бомбардували артилєрійські становища, відділи військ і вантажників. Італійські бомби спричинили пожежі у складах амуніції та погонних матеріялів.
Ворог налітав на Асмару й на кілька інших місцевостей, але ніде не спричинив більших шкід. Італійські ловецькі літаки негайно почали боєві дії та зістрілили біля Асмари один ворожий літак типу Ґловстер. Не вернувся один італійський літак.
Велике вражіння у Туреччині викликало заперечення ТАССА
ЦАРГОРОД, 7. II. — Ціла турецька преса приносить на головних місцях комунікат совітської аґенції ТАСС-а, що заперечує вістки, поширювані закордоном, головно в Анґлії, про тайний договір між Туреччиною й СРСР, та приїзд до Москви турецької комісії для закупу зброї. Заперечення цих поголосок — це перший випадок проломання мовчанки СРСР щодо турецької прилюдної опінії в справі німецької політики на Балкані. З тієї мовчанки намагалися безнастанно в Туреччині витягнути висновки про можливості різниці думок між Німеччиною й СССР.
Заперечення ТАСС-а відібрало всякі основи до надії, що панує в Анґлії щодо можливости згоди СССР на приступлення Туреччини до війни, або навіть тайної підтримки цього кроку. 