◦ ◦ ◦ ◦

У південній частині південноамериканської республіки Перу був учора сильний землетрус. Головно потерпіло місто Янакоа, де згинуло 65 осіб. Понад 2.000 осіб ранених.
В місяцях грудні та січні зістрілило або знищило японське летунство в часі атак на Калькуту, Шітагонг та Фені 176 ворожих літаків.
Зі Сечуану повідомляють: За звідомленнями з переднього фронту в Китаю, розпочали японські частини очищувальну акцію проти чункінських збройних сил у прикордонному терені з Кіянгсі та Ангвей. В січні переведено 69 сутичок, в яких ворог потерпів великі втрати в людях та воєнному матеріялі.
Маршал Чіянкайшек вибрався літаком, як повідомляє національне китайське інформаційне бюро, до Вашингтону. В його почоті є кілька членів уряду та старшин. Чіянкайшек задумує у Вашингтоні особисто представити свої домагання відносно збільшення англо-американської помочі.
Мадридський тижневик "Семана" пише, що війна підводних човнів є найбільш мовчазною і таємничою з усієї зброї у цій "війні воєн", як наіменували англійці цей безпереривний бій на морях. Тому ця боротьба є також тут вічним натиском.
В заїзді для караван в Тебріс доконано жахливого відкриття. В будинках, в яких були закватировані совєтські частини, знайшла тепер іранська жандармерія 100 трупів зовсім роздягнених мужчин, яких замордовано револьверовими стрілами в потилицю. Перед шести місяцями арештовано нещасних людей, а про їх долю і місце перебування совєтська влада не давала ніяикх вияснень.
Дня 2-го лютого раннім-ранком над південно-туніським фронтом прийшло до великого повітряного бою. Чотири німецькі ловецькі літаки, що в вільному ловецькому льоті спостерегли з'єднання п'ятнадцятьох ворожих ловецьких літаків, негайно заатакували. Підчас перестрілки, що тривала 10 хвилин, зістрілили сім літаків, з чого п'ять типу "Еркобра" і два "Кертіс" не зважаючи на чисельну перевагу ворожого з'єднання. Після того, як вороже ловецьке з'єднання втратило майже половину літаків, лишні закинули бій.
Із заломлень північно-американської фахової преси виявляється, що Злучені Держави приготовляються взяти під свою контролю всю лучбову мережу Мехсика.
В Берліні відбулася спільна нарада німецької і румунської урядових комісій для німецько-румунських господарських взаємин, підчас якої устійнено програму для товарового і грошового обороту між Німеччиною і Румунією до 30-го вересня 1943 року. Основні думки про це принято з нагоди останніх відвідин маршала Антонеску і заступника румунського премієра Мігая Антонеску в Головній Кватирі Фюрера. В програмі передбачено піднести воєнно-господарську співпрацю між обома країнами. Приняті постанови підписав учора посол Кльодіус за Німеччину і голова румунської урядової комісії Разміріта.
Кертін потвердив в австралійському парляменті вістку, що в минулих тижнях японці зосередилися на зайнятих ними островах, що лежать перед Австралією. Японці скріпили свої сили на цих островах і через це уряд стяв перед необхідністю прийняти всякі охоронні засоби.
Португальський есмінець "Ліма" висадив на берег в Азорах 118 врятованих з затопленого північно-американського пароплава.
Урядово повідомляють, що на східному фронті впав ґенерал бригади Джуліо Мартінат, шеф штабу армійного корпусу "Альпіні". Сталося це 26 січня.
Підчас атаки британських літаків згинув біля Меліто Порто Салво архієпископ Калабрії. Князь церкви був саме в одній сільській хаті, в хвилині коли його та його помічника поцілила смертельно куля скорострілу англійського бомбардувального літака. При цьому був важко поранений також місцевий священик. 