◦ ◦ ◦ ◦ ◦ ◦ ◦

Відставка кабінету Абе
ТОКІО, 14 січня. (ТАРС). Агентство Домей Цусін повідомляє, що сьогодні після надзвичайного засідання кабінету, що вранці відбулось, прем'єр Абе відвідав палац імператора і подав разом з усім кабінетом у відставку. Відставка кабінету імператором прийнята.
Сьогодні ж імператор доручив формування нового кабінету адміралу Йонай Мицумаса, члену вищої воєнної ради.
Карткова система на м'ясо в Англії
ЛОНДОН, 14 січня (ТАРС). Газета "Нью кронікл" повідомляє, що карткова система, яка буде введена на м'ясо в Англії, передбачає, що доросла людина буде одержувати в тиждень м'яса на один шілінг і 9 сентів, що становить в середньому менше на 25 процентів того, що споживалось до початку війни.
Як у Швеції створюється фонд "допомоги" білофінам
СТОКГОЛЬМ, 13 січня (ТАРС). У Швеції проводиться систематичний збір коштів для біло-фінляндії. Про те, як збираються ці кошти повідомляє шведська буржуазна преса. Так, організована в грудні минулого року в Швеції напівурядова сільськогосподарська спілка розіслала всім селянам — членам спілки директиву, в якій вимагає пожертвування на користь біло-фінського уряду одноденну виручку від продажі молока і 100 кілограмів зерна. У випадку відмовлення сплатити ці кошти на користь біло-фінів, селяни підлягають ризику бути викинутими із спілки. Так шведська влада примушує населення допомагати маннергеймівцям.
Арешти у Франції
СТОКГОЛЬМ, 14 січня. (ТАРС). Газета "Арбейдербладет" повідомляє сьогодні з Парижу про нові репресії французької влади проти трудящих. Робітник Летанг з міста Сюрен за антивоєнні промови засуджений воєнним судом Парижа на 5 років тюремного ув'язнення. Цей же суд приговорив другого робітника Серке до трьох років тюрми за роздачу антивоєнних листівок. На такий же строк за антивоєнну пропаганду засуджений кузнець Трігодет. Апеляційний суд Парижу затвердив вирок над дванадцятю людьми, що обвинувачувались в антивоєнній агітації. Кожний з них засуджений на два роки тюрми і тисячі франків штрафу. Арештовано 11 комуністів у місті Мотжерон. Серед них секретар муніціпалітету Дібуа. Всі заарештовані обвинувачуються в відновленні роботи місцевої комуністичної організації і розповсюдженні листівок. 