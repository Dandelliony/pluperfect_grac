Ще протиукраїнські демонстрації у Львові.

В понеділок знову повторилися протиукраїнські демонстрації у Львові. В Ринку зявилася юрба демонстрантів, але ї швидко розігнала поліція, що приїхала на ринок трьома вантажними автами крім кінного відділу. Інша частина демонстрантів побила вивіски крамниці Маслосоюзу при вулиці Томіцького.
В доповненні до вчорашньої нашої замітки про жертви проукраїнських демонстрацій у Львові подаємо ще, що в неділю демонстранти вибили вивіски та шиби також у крамницях Маслосоюзу при вулиці Личаківській, Косцюшка та Сапіги, шиби в “Народній Гостинниці” та вивіски у крамниці Фортуни нової при вул. Сапіги.  