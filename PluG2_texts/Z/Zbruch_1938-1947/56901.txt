◦ ◦ ◦ ◦ ◦

Дешеві обіди. Старанням Центрального Союзу Українських Кооператив у Львові зорганізовано дешеві кухні, в яких убоге населення може по дешевій ціні одержати обіди. Безмясні обіди коштують 1.20 зол., а мясні по 2.50 зол. Ці кухні приміщені при вулицях Трибунальська 4, Ринок 40, Сербська 15, Краківська 11, Більчевського 12, Кохановського 2, Розвадовського 43, Вірменська 6, Сінкевича 2, Токажевського 42.
Діяльність архівального уряду. Архівальний уряд (Архів Амт), якому підпорядкований державний архів (Штадсархів), що приміщений в колишньому арсеналі при вул. Підвалля 13, — зібрав і впорядкував розграблені і порозкидувані большевиками акти всіх державших урядів, як: пошти, суду, кураторії, банків, господарських та наукових товариств і т. п. Кваліфіковані працівники архіву виготовили окрему картотеку, на основі якої можна легко зорієнтуватися про всі збережені в архіві документи і акти. На це треба мати дозвіл начальника архівального уряду. Ніякий уряд не може почати своєї звичайної праці, доки не відбере з архіву попередніх документів даної установи. Архівальний уряд є державною установою, яка має завдання наглядати над всіма архівами Галичини і опрацьовувати всі архівальні матеріяли для загального користування.
30 ц. м. буде відновлена лїнїя трамваєвого шляху вул. Томіцького — Високий Замок. Туди їздитиме трамвай ч. 4 від год. 6—21.45, що 9 хвилин.
Тарифи за електроенергію будуть підвищені. Від 30 вересня по 4 жовтня працівники Міської Електросітки записуватимуть покази лічильників, які ще обчисляться по нижчих тарифах. Кожний працівник має посвідку з фотографією. Проситься всіх громадян у своєму ж інтересі облегшити їм роботу. Кожний в кого з будьяких причин не запишеться показу лічильника — зявиться до Управління Міської Електросітки (пл. Марійська 8): 6—8. жовтня. Директор Львівської Міськелектросітки Дипл. Інж. Коба 