◦ ◦ ◦ ◦

Верховне Командування Німецьких Збройних Сил повідомляє:
На північний захід від Новоросійська пробував ворог уночі на 21 вересня швидкими та підводними ловецькими човнами висадитися на беріг. Одиниці німецької воєнної фльоти відбили цю пробу. Летунство бомбардувало ворожі становища біля міста Геленджику, як теж корабельні об'єкти в порті Туапсе.
Підчас дій між Кубаню та Каспійським морем удалось німецьким відділам проломити глибоко розчленовану та сильно поміновану систему укріплень. Місто Дейське взято приступом.
У боротьбі за Сталінград здобуто в хоробрих рукопашних боях із завзятим ворожим опором дальші укріплені бльоки домів і взято полонених. Відтяжувальні наступи на становища, які межують на північ від цього міста, заломились при високих втратах для ворога, який втратив при цьому 21 танк.
На Донському фронті перейшли німецькі пробоєві відділи ріку та знищили на східному березі 35 бойових становищ. Мадярські відділи відкинули місцеві наступи.
Під ударом великих утрат не продовжував уже вчора ворог своїх наступів на місто Вороніж.
На північний захід від Воронежа заломились нові ворожі атаки у спільному оборонному вогні всіх родів зброї.
Біля Ржева почав ворог наново свої наступи більшими силами. Їх відкинено почасти вже підчас їх розвою, та частинно у протинаступі, при чому знищено 28 танків.
У східній частині Середземного моря затопив німецький підводний човен один транспортний вітрильник у 500 брт.
Підчас налетів поодиноких британських літаків на побережжя окупованих західних районів і підчас нічних турбувальних налетів над данськими водами втратив ворог 6 літаків.
Легкі німецькі бойові літаки поборювали днем бомбами та корабельною зброєю воєнні цілі на південному побережжі Англії.
Ґанді хворий 
ШАНГАЙ, 22 вересня. Англійське правління в Індії звернулось з ультимативною вимогою до індійських студентів вернутися найдалі до 31 вересня до своїх високих шкіл. Неслухняним грозять суворі кари. Ситуація в Індії далі грізна. Англійці подали зовсім фальшиву вістку, що Ґанді втішається у в'язниці найкращим здоров'ям. Насправді стан здоров'я Ґандія такий поважний, що мають повезти його до одної місцевості в горах. Англійці лякаються, що вістка про недугу Ґандія збільшить неспокій в Індії.
Фінське воєнне звідомлення
ГЕЛЬСІНКІ, 22 вересня. — Фінське воєнне звідомлення з 20-го ц. м. таке:
На сухопутних фронтах була тільки звичайна розвідча і вогнева діяльність. На південному відтинку східного фронту ворог припинив свої атаки, втративши по трьохденних боях поверх 1.500 вояків.
На морському фронті не сталося нічого важнішого.
Ворожі літаки скинули останньої ночі бомби на одну місцевість в північній Фінляндії. Згідно з дотеперішніми вістками, не було ніяких шкід.
Італійське воєнне звідомлення
РИМ, 22 вересня. — Італійське воєнне звідомлення з неділі має такий зміст:
Головна Кватира Італійської Армії повідомляє:
Італійські і німецькі летунські сили нападали також і вчора цілими хвилями на вороже запілля на єгипетському фронті. Стверджено успіхи в нападах на британське зосередження самоходів.
Протилетунськї батерії одної з наших дивізій зістрілили британський літак.
Одна з наших ескадр бомбовиків викликала великі пожежі на летовищі Мікаба.
Летунський напад британських літаків на місцевість Наваріно (Греція) не спричинив ніякої шкоди.
Минулої ночі англійські літаки скинули декілька бомб в околиці Катана і Ліката. Не було ніяких жертв. Біля місцевости Католіка-Еракле-Аґріджент упав один ворожий літак. Один з летунів — новозеляндець — спустився з легкопаду; його взято в полон.
Бої на Мадагаскарі 
СТОКГОЛЬМ, 22 вересня. — Згідно з повідомленням англійської інформаційної служби, британські відділи мають бути недалеко столиці Мадагаскару Тананаріва. Також відділ, що зробив висадку біля Таматаві, машерує на столицю.
Японський наступ на Новій Ґвінеї
НЮ-ЙОРК, 22 вересня. — Про японський наступ на Новій Гвінеї повідомляють з австралійської Головної Кватири, що японці в цьому поході на порт Моресбі ввесь час здобувають новий терен. Японці вже перейшли найтяжчу частину гір — Овен-Стенлея. Комуністи стверджують, що японці мають важчу зброю, як австралійці і тому мають перевагу над ними. З цього ясно, що і цим разом противники недоцінили бойової сили Японії. 