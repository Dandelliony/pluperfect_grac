Найближчі дні вирішать: мир чи війна.

ЛЬОНДОН, 21. 8. ПАТ. Сьогоднішня льондонська преса висловлює у своїх передовицях побоювання за долю Европи. Всі часописи без вийнятку стверджують, що кріза поглиблюється та входить в період найкритичніших днів, від яких залежатиме мир, чи війна.
"Таймс" пише, що Англія зясовує собі справу з того, що перед нею критичний час. Все промовляє за тим, що Німеччина повторює методи з минулого року, одначе Франція, Велика Британія та інші держави, що так само думають, не допустять до того, щоб Німеччина такими методами могла знову осягнути свою ціль. Цілий анґлійський нарід і ціла імперія зясовують собі справу з важких хвилин, супроти яких вони можуть станути негайно, але цілий нарід та ціла імперія готові спротиставитися подіям, що надходять без найменшої надуми.
"Мечестер ґвардіян" твердить, що кампанія, яка тепер наростає, має розвязати не тільки справу Ґданська, але теж справи Сходу. Невідомо ще, чи Німеччина думає, що їй вдасться осягнути свою ціль політичними заходами, скріпленими військовим натиском, затримуючися на порозі війни, чи Німеччина захоче накинути свою волю, якби воно означало війну з Польщею, европейську війну, чи навіть світову війну. Ніхто напевне не знатиме, що станеться, заки Німеччина сама не почне акції, хоч згори відомо, що до ніякої такої війни не прийде, коли Німеччина її не хоче та не скаже того слова. Одначе всі познаки — пише той часопис — дуже погані. Зокрема велику вагу кладе той часопис на стратеґічний характер німецьких заходів. Можливо, що Німеччина думає посунути свої політичні домагання аж до порогу війни і приготовитися до війни, яка в таких умовинах може прийти в кожній хвилині.
"Дейлі Телєґраф" пише, що на випадок, якби Німеччина під притокою відзискання Ґданська, або інших територіяльних домагань, що їх висовує німецька преса, хотіли би розчленувати Польщу та залишити її безпомічною, як ленну державу, то Анґлія зобовязана прийти її із допомогою.
"Дейлі Мейль" твердить, що Европа ввійшла тепер у період двох тижнів, які можуть рішити про долю Европи. Той час вимагає холодної уваги та сильної постанови. Далі той часопис підкреслює, що німецькою ціллю є не Ґданськ, але розбиття Польщі як незалежної держави.
Европа в небезпеці.
ПАРИЖ, 21. 8. "Лє Тан" пише в передовиці під наголовком "Европа в небезпеці", що хоч усі останні ходи Берліна й Риму впливають чимраз більше на загострення ситуації, то слід ствердити, що становище Франції та Анґлії не змінилося ні на хвилину.
Взагалі французька преса признає у своїх статтях, що Европа входить тепер у вирішний період. Подорожі міністрів, амбасадорів оцінюють французькі журналісти як черговий акт "війни нервів".
Крім того французька преса ще займається намаганням італійської дипльоматії оминути воєнний конфлікт.
Кріза осягає вже свій вершок.
ЛЬОНДОН, 21. 8. "Дейлі Геральд" твердить, що суть теперішньої крізи спирається на тому, що коли німецькі методи не змінилися, то методи бритійської політики перейшли величезну зміну. В Німеччині повторюється 1938 рік, одначе у Великій Британії він уже не повториться. В Німеччині домагання Ґданська перемінилося на домагання чисто польських теренів.
"Нюс Кронікл" стверджує, ЩО МІЖНАРОДНА СИТУАЦІЯ ШВИДКО ПОГІРШУЄТЬСЯ ТА ВСЕ ВКАЗУЄ НА ТЕ, ЩО КРІЗА ОСЯГАЄ СВОЮ НАЙВИЩУ ТОЧКУ. 