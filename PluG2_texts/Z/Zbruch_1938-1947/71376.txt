◦ ◦ ◦ ◦

Як одержати мешкання? Чимраз частіше приходять до Центральної Управи Домів льокатори у справі зміни мешкання. Для інформації подаємо: хто з якихнебудь причин хоче змінити мешкання, повинен звертатися до Мешканевого Уряду у Львові при Вермахтштрассе ч. 26. Тут виповняється відповідний формуляр й дістається адреси вільних мешкань, що їх можуть оглянути. У справі підшукання мешкання кожна звернутися теж до поодиноких домоуправ, де в бюрах у видному і для кожного доступному місці є вивішений актуальний виказ усіх мешкань і крамниць, що лежать на терені даної домоуправи з поданням адреси, положення, скількости убікацій і висоти чиншу. Управителі є обов'язані дати потрібні інформації кожному, хто зголошується у справі винайму мешкання і влегшити оглядини мешкання. Крім того обов'язані вилети потвердження про те, що мешкання стоїть порожне. Це ствердження треба зложити з виповненим формулярем у Мешканевому Уряді. Мешканевий Уряд просліджує зголошення і видає карту приділу мешкання. Ця карта, т. зв. ордер, є важна на 10 днів від дати виставлення. Тому негайно після її видачі треба зголосити у домоуправителя по ключі від мешкання. Мешкання треба необхідно зайняти до 10 днів важности приділової карти. В іншому разі мешкання буде віддане іншій особі, хіба що в ньому робиться ремонт, а його необхідність ствердить домоуправитель.
Конкурс п’єс І. Н. Т. На конкурс п'єс аматорских театрів до Інституту Народної Творчости Відділу Культурної Праці УЦК вплинула більша кількість творів. Праці над їхньою оцінкою й над приділенням премій ведуться. Вислід конкурсу буде своєчасно оголошений в пресі.
Доповідь. Старанням Світлиці співробітників Відділу Культурної Праці в УЦК (Літературно-мистецький Клюб), відбудеться в суботу, 3-го жовтня ц. р. у власній залі при вул. 29-го Червня ч. 10 (раніш 3-го Травня) доповідь о. д-ра Г. Костельника на тему: "Парапсихологічні явища. Їх дійсність і система". Початок точно в 6-ій год. веч.
Спеціяльний курс. Об'єднання Праці Українських Ремісників при Українськім Комітеті на Львів—місто, вул. Вірменська ч. 25, повідомляє, що для ремісників, які вже ведуть власні верстати або стараються про дозвіл на ведення, а які хотіли б поглибити своє знання у ділянці ремесла, відчиняється спеціяльний курс.
Авторський вечір Юрія Косача. Світлиця Відділу Культурної Праці УЦК (Український Літературно-мистецьккй Клюб) у Львові, вул. 29-го Червня (раніше 5-го Травня) ч. 10. улаштовує завтра, у п'ятницю, 2 жовтня, в 6-ій год. вечором, авторський вечір відомого письменника, автора "Чарівної України" — Юрія Косача. 