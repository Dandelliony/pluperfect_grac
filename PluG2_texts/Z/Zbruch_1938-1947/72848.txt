◦ ◦ ◦ ◦

Вистава українського мебля. З приводу закінчення конкурсу на проєкт українського мебля, влаштовує кооп. "Українське Народне Мистецтво" показ надісланих конкурсових праць. Відкриття вистави сьогодні, 8 листопада, в год. 12-ій в полудне, в домівці Спілки Мистців, пл. Марійська ч. 9/І-поверх. Вистава триватиме до 13-го листопада включно.
Виплата стипендій. Подається до відоме, що виплата стипендій за листопад триває до 10. XI. 1942 р. Стипендію треба відобрати в год. 11-14 в УЦК, кімната ч. 4. Принести зі собою легітимацію (індекс) і виказку ОПУС-у. Хто в тому часі не відбе ре стипендії за жовтень і листопад, тому вона не буде більше  виплачена.
Мужчини до праці. Пошукується до праці мужчин у віці від 21—40 років, української національности; вимагана покінчена народна школа. умови праці добрі. Зголошуватися в УЦК, Відділ у Львові; Правне Бюро к. ч. 26, вул. Паркова ч. 10, щоденно від год. 10—14.30.
Картопля і капуста. Згідно з зарядженням Міського уряду прохарчування, мають видавати від сьогодні замість 1 кг. по 5 кг. білої капусти на поодинокі відтинки А. 28 у кожній крамниці ярин для місцевих. — Звертається також увагу населення, що ті, які своєчасно не зреалізують своїх карт на картоплі, дістануть у майбутньому картоплі тільки щомісячно на поодинокі відтинки по 10 кг. Карти на картоплі треба своєчасно реалізувати в усіх крамницях ярин для місцевих.
Біг навпростець. Український Студентський Спортовий Клюб подбав про введення до річного калєндара легкоатлетичного змагу, ще одну спортову імпрезу краєвого характеру — індивідуальний біг навпростець за мистецтво українського студента. Український Студентський Спортовий Клюб, як щорічний господар уфундував мандрівну нагороду для переможця. Учасникам змагань будуть передані грамоти. Біг назначено на 15 листопада. Він буде вести трасою около 2,5 км. й буде пунктований в табелі змагової справности. Заохочуємо всіх студентів, членів різних спортових Клюбів Краю, численно станути на старт. Зголошення приймається щоденно від год. 19—20-ої в домівці Клюбу УССК (Пасаж Гаусмана ч. 6, м. 2) до 13 листопада включно.
Змагання в копаному м'ячі. В неділю, 8 листопада, копуни УССК-у виїжджають у Самбір до УСК "Дністер" на товариську зустріч.
Внутрішні першенства в шахах і столовій ситківці. В середу, 11 листопада, починаються внутрішні першенства УССК-у в шахах і столовій ситківці. Зголошення приймаємо до 10-го листопада включно між год. 19—20 в домівці Клюбу.
Відбиванка. Сьогодні, 8 листопада, в рухівні УТТ 1 (Руська 20), відбуваються цілий день змагання у відбиванні мішаних двійок (чоловік—жінка) до змагань стає 15 двійок. Пари визначується жеребом. 