◦ ◦ ◦ ◦ ◦ ◦ ◦

Конференція німецьких єпископів
Берлін, 23. 8. У Фульді почалася цьогорічна конференція німецьких єпископів. Вважають її зїздом усіх єпископів Велико-Німеччини. В ній бере участь 46 єпископів, серед них кардинал Інніцер з Відня та кардинал Фавльгабер з Мінхену. Конференція займається загальним положенням католицької Церкви в Німеччині. Вона має видати пастирський лист з відозвою до німецьких католиків у справі співпраці в боротьбі, яку веде Адольф Гітлєр за істнування німецького народу. Очікують, що єпископ з Оснабріку, Бермінґ, виголосить промову великої ваги.
Наслідки тотальної бльокади Анґлії
Ню-Йорк, 23. 8. По інформаціях радіостації Мекей — біля ірляндського побережжя сторпедовано шведський пароплав "Гедрун", містоти 2.325 тон,— Ню-йорський морський уряд подає, що сторпедовано й затоплено грецький вантажний корабель "Тетіс" містоти 4.111 тон. — Аґенція Райтера повідомляє, що на північно-західньому побережжі Анґлії висіло 27 розбитків зі шведського пароплава "Атос", містоти 2.161 тон, що його затопило підводне судно влучним поцілом торпеди.
Уніфікація Литви з СССР
В Литві поширюють залізничі рейки на ширину російських залізниць, щоб литовські залізничі лінії включити до совітської сітки залізниць. Столицею совітської Литви є Вильно.
Збомбардовано 15 анґлійських летовищ
Берлін, 22. 8. Начальна команда німецької армії подає: Дня 21. 8. підчас збройних розвідчих летів понад анґлійськими островами збомбардовано успішно численні фабрики, пристані та залізничі обєкти. Завважено поціли бомб у фабриках у Скіґнесі, Гріт-Ярмавті, Уітней, Кавентрі, Бернмавт, як також у портових уладженнях у Брідлінґтені. В корабельних варстатах у Савтгемптені поцілено один корабель в доці. Підчас атаки на транспорт під конвоєм біля східнього побережжя Анґлії вдалося важко ушкодити поцілом бомби один торговельний корабель. В ночі на 22. 8. німецькі боєві літаки обкинули успішно бомбами фабрики літаків на полудневий схід від Льондону, як також фабрики зброї біля Брайтону. Ворожі бомбардування з літаків північної Німеччини в ночі на 22. 8. спричинило тільки незначні втрати. Ворог втратив 21. 8. — 7 літаків. 6 німецьких літаків не вернулося.
Берлін, 21. 8. Начальна команда німецької армії подає: Німецьке летунство в рамах збройних розвідчих летів заатакувало у вівторок низку важних військових обєктів в середній і полудневій Анґлії. У графстві Саффольк обкидано успішно бомбами фабрику муніції біля Ельдебер, залізничий вузол біля Савтволд, портові уладження в Ґріт-Ярмавт. Німецькі летуни заатакували бомбами та вогнем скорострілів летовища коло Кембрідж, Іст-Черч, як також біля Менстен і Діль. Залізничі стації в пристанях Ловестофт і Екстер одержали багато влучних поцілів в магазини й залізничі шляхи. В одній фабриці біля Челмсфорд були численні вибухи. В портових уладженнях і доках у Феверсгем, Бері-Форт і Пембрек спричинено влучними поцілами бомб важкі шкоди. Кілька менших кораблів, що стояли в цих пристанях, затонуло, в магазинах ропи вибухли пожежі. На морі на північ від Ірляндії вдалося затопити влучними поцілами бомб один торговельний корабель містоти 12.000 тон. На Атлянтику в деякій віддалі від північного й західнього побережжа Ірляндії поцілено бомбами важкого калібру 3 дальші торговельні кораблі. В деяких місцях дійшло до повітряних боїв. Кілька анґлійських літаків перелетіло над Францією та Голяндією. В день 20. ц. м. і в ночі на 21. ц. м. ворожі літаки не літали над Німеччиною. Ворог втратив 20. ц. м. 10 літаків, з чого 6 зістрілено в повітряних боях, а 4 вогнем протилетунської артилєрії. 3 німецькі літаки не вернулися.
Італія проголошує тотальну бльокаду анґлійських кольоніяльних побереж
Рим, 22. 8. Італійський уряд вислав до урядів невтральних держав, що ведуть торговельну мореплавбу, ноту такого змісту: "Італійський уряд в ноті з дня 15. VI. Звернувся до невтральних держав, що ведуть заморську торговельну мореплавбу, з заявою, що Італія, з уваги на бльокадові врядження ворожих держав, спрямовані проти Італії, змушена повідомити, що ті торговельні кораблі, які опиняться в морській смузі, менше ніж 30 миль від побереж ворожих країв, пливуть на власний риск, причому Італія не бере ніякої відповідальности за безпеку цих кораблів, що не перестерігають цієї остороги.
Повторяючи цю осторогу, італійський уряд звертає увагу на факт, що прибережні води анґлійських кольоній, протекторатів і мандатних країн, як також прибережні води цих країн, в яких є анґлійські відділи війська, маринарки й летунства, отже Єгипту, вважаються, з уваги на часті воєнні зачіпні акції, за смугу військових операцій. Це саме торкається особливо анґлійських побереж на Середземному й Червоному морі, в аденському заливі, як також побереж анґлійських кольоній в Африці, побереж Єгипту й Судану, кожний корабель, що плистиме на водах згаданих смуг, наражується на небезпеку ушкодження або знищення від заложених там мінових запор та інших воєнних засобів.
Щоб оминути випадків знищення або ушкодження торговельних кораблів італійський уряд звертає увагу заприязненим урядам, що зробить все, що лежатиме в його силі, щоб так громадян, як і кораблі оминали небезпечних морських смуг, причому італійський уряд ухилюється від відповідальности за відшкодування вразі втрат і шкід, спричинених особам і кораблям, що можуть мати місце у згаданих смугах. Зі своєї сторони італійський уряд не має наміру робити труднощів кораблям невтральних держав при переїзді крізь морські проливи, примусові шляхи морської комунікації." 