◦ ◦ ◦ ◦

Українські радіопередачі. У понеділок, 18-го січня від год. 17.15 до 17.45, передає Львівська Радіовисильня коляди і щедрівки у виконанні хору Є. Козака і Романа Савицького (коляди в обробці В. Барвінського для фортепіянного соля). — У вівторок, 19-го січня у тому самому часі передача слуховища "Життя народу в старих колядах і щедрівках". У передачі беруть участь д-р В. Лєв (конферансієр і вокальний октет Є. Козака. — У середу, 20-го січня від год. 10.30 до 11-ої концерт української народної музики. Виконавці: О. Бандрівська (сопран), Д. Йоха (баритон) і Р. Савицький (фортепіян). — У четвер, 21-го січня у тому самому часі українські пісні, дуети і терцети у виконанні Марії Сабат-Свірської, Софії Гаврищук, Льва Рейнаровича і Зиновія Штокалка (бандура). — У п'ятницю, 22-го січня у тому самому часі концерт уривків з українських опер. У концерті беруть участь: хор під упр. Є. Козака, Ірина Туркевич-Мартинцева (сопран) і Євгенія Курилович-Чапельська (фортепіян).
Перед цікавою імпрезою. Як довідуємося, Спілка Праці Українських Музик при УЦК приготовляє цікаву і своєрідну імпрезу, а саме: Концерт новітньої української камерної музики. У програмі концерту будуть "Струнні квартети" В. Барвінського і Валентина Костенка та квартет-сюіта Василя Витвицького. Велике зацікавлення викликує особливо квартет Валентина Костенка (не слід мішати його з Віктором Костенком). Цей квартет дуже оригінальна спроба музичної інтерпретації поезії Шевченка. Цілий квартет побудований за "Сном" Т. Шевченка. Виконавці концерту: Вол. Цісик (перша), Роман Согор (друга скрипка), Богдан Задорожний (віоля), Орест Березовський (віольончеля).
Реферат для правників. Заходом Об'єднання Праці Українських Правників при УЦК, відбудеться в четвер, 21-го січня, в год. 18-ій у залі Городського Суду при вул. Казимирівській ч. 34, відчит д-ра Володимира Лисого на тему "Питання власности в Галичині".
Щедрий вечір у Клюбі. У Світлиці Співробітників Відділу Культурної Праці, в Літературно мистецькому Клюбі у Львові, при вул. 29-го Червня ч. 10. відбудеться у вівторок, 19-го січня ц. р., в год. 17-ій (п'ятій) повторення ревії Маланчиного Вечора при участі артистів і балету Львівського Оперного Театру. Режисер Й. Стадник; балетмайстер В. Штенсель. Залі опалені. Всі місця номеровані; число місць обмежене. Замовляти квитки можна телефонічно на ч. 262-46. Передпродаж кожного дня між год. 13-ою й 14-ою та 19-ою й 20-ою. 