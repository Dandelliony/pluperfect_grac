Як задзвонить дзвін...

  Як ударить дзвін любови, Дзвін любови: Жар обнови, То прийде весна — І спід криги сна Збудить шуми, Стопить думи, Сколихне до дна.   І розвіє попіл з димом, Попіл з димом, І килимом Поміж Дон та Сян Заяснїє лан: З землї й моря, З крови й горя Підійметь ся тан.   Піде селами й містами, І містами, І хатами. Він серед утїх Всїх обійме, всїх... І з слїпого, І з нїмого Струтить рабства гріх!   Зійде рястом під хрестами, Під хрестами, В тїнях ями, Де лягли мерцї: Без імен борцї!.. Зложать ранні Їм на скронї Вольнії вінцї.   Як ударить дзвін любови, Зійдуть всї течії крови Квітом на траві... . . . . . . . . . Спадуть з народу окови Слїдом болю, слїдом крови!..   І обіймуть ся на волї І забудуть вмерлі болї: Всї — на волї, Й до людства мети Будуть разом йти Через гори, Хмари в зорі — В соняшні світи...   [Вістник полїтики, лїтератури й життя] 