У вольні дні.

  Витай мені, ти Весно пречудова, Твій легкий хід я чую на пути Нові пісні несе у мої сни Нечутна мова...   Неначе в сні я чую казку ночі — На сході там  — в краю лячних катів — З тюрми втікло до дня сімсот братів — З тюрми півночі...   Сімсот братів кайдани поміняло На вольний степ — гей, чудна казка се! Де тьма була, там сонце пресвяте Огнем заграло!   Сімсот братів змінило свої стони На вольний спів — се дійсність чарівна, Не сімсот їх — їх сила без числа — Се міліони!   Се мій народ з кайдан звільняє Волю — Могуча правда се, — Не сон весни, Ликуйте всі — на все забудьте Ви Давню недолю!   Читайте всі у книзі заповіти Святі слова — бо правда з них ясніє — ..."Прийде Весна — і Дуб зазеленіє, Що спав століття...   ... І Велит в сні зимовім Весну вчує Стрясесь від пилу ледяних віків — І своїм цвітом й золотом листків Весь світ здивує!"...   [Стрілець, 9 мая 1919]   