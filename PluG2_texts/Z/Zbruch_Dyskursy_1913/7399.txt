Новий намісник.

Відень, 15 мая 1913.
(В). Номінация п. д-ра Коритовського намісником Галичини є довершеним фактом. Головним для нас питанєм є нинї питанє: "Як новий намісник переведе вибори ? Чи він унеможливить всї виборчі надужитя, а тимсамим запевнить демократичну реформу виборчу, чи може буде ті надужитя, бодай своєю пасивностию підпирати і приготує реформі виборчій таку саму долю, яка її постигла в розвиванім соймі?"
Щоби відповісти на сї питаня, мусимо сягнути в давнїйші часи урядничої кариєри нового намісника. В тій минувшинї є деякі моменти, котрі велїли б надіятись, що Коритовський буде урядником, що стоїть на сторожи закона, хочби се довело до конфлїктів з бутною шляхтою польською і епископатом. Таку боротьбу тих двох, в галицькій полїтицї сильних чинників, Коритовський вже перебув. Було то тодї, коли він був віцепрезидентом краєвої дирекциї скарбу. Своє урядованє як шеф державних фінансів в краю Коритовський розпочав від винищеня корупциї при обсаджуваню податкових інспекторатів. Перед Коритовським посади податкових інспекторів продавано. Всї галицькі інспекторати були подїлені на катеґориї, після того, кілько інспекторови давали "бічних доходів". Чим "інтратнїйший" був з сього погляду інспекторат, тим лїпше треба було за него заплатити особі, від котрої зависїло іменованє інспектора. Найінтратнїйший був інспекторат дрогобицький. Очивидна річ, що інспектор, котрий за посаду заплатив, старав ся відбити собі се з процентом, чого наслїдком могло бути лише переслїплюванє податкового обовязку тих, що мали чим "мастити". Коритовський і сам не продавав інспекторатів і корупціонїстів, котрих обняв в спадщині по своїм попереднику, нищив безпощадно, аж доки їх не винищив. Се було би безперечно доказом, що Коритовський уважав себе за урядника, котрого обовязком є стояти на сторожи закона. Боротьба Коритовського проти продажних інспекторів податкових наробила йому богато ворогів серед обшарників, котрі при попоми інспекторів увільнювали ся від всяких о-бовязків податкових.
Податкові привілеї шляхти проти котрих виступив Коритовський, ішли ще дальше, нїж право до податкових дефравдаций за помочю "кубанярів" інспекторів. Обшарники платили дуже малий податок ґрунтовий через низьке отаксованє доходу (катастрального) з їх посїлостий, вони також мали звичаєве право залягати з податками так довго, аж доки не прийшла пора ставити внесенє на відписанє податкових залеглостий "неможливих до стягненя". Обшарники, а особливо польські епископи і польські капітули мали звичаєвий привілей, що їх фасиї податкові уважались властями скарбовими за такі в котрих правдомовність не вільно було сумнївати ся. Коритовський і тут відступив від традициї краєвої дирекциї скарбу. В часї послїдної ревізиї катастру ґрунтового, він, хоч не зрівнав катастрального доходу ґрунтів домінїкальних з доходом ґрунтів рустикальних, але всетаки, бодай трохи підвисшив катастральнии дохід і податковий тягар обшарників. Коритовський наказав також пильнувати, щоби обшарники не залягали з приписаними податками аж до їх відписаня.
Сей "фіскалїзм" Коритовського розрухав проти него всю клясу галицьких обшарників. Користуючись сим, що фіскалїзм проти бідних, гуляв так само, як за попередників Коритовського, обшарники зорґанїзували проти шефа краєвої дирекциї скарбу в цїлім краю незвичайно сильний рух вічевий. Звіти з віч "проти гнету податкового" були тодї постійною рубрикою у всїх часописях краєвих, а найдокладнїйше реферували про сей рух орґани обшарників. Сї антифіскальні віча, факти надужить податкових орґанів, які на сих вічах демонстровано, не могли бути похвальним сьвідоцтвом господарки Коритовського. Однак фактом є, що то обшарники витягали на верх кривди бідних людий тілько на се, щоби усунути Коритовського, котрий посьмів до податкового обовязку нагнути також богатих. Усуваючи Коритовського, вони надїялись привернути дотеперішну цїлковиту свободу податкову обшарників, а бідних були би дальше лишали на поталу податкових орґанів.
Віча проти "податкового гнету" вже мали осягнути свою скриту цїль, коли Коритовський посьмів тарнівській капітулї завернути фасию податкову з жаданєм зладженя нової, бо фасия предложена скарбовими властями за песимістично оцїнює доходи капітули. До акциї обшарників проти Коритовського прилучилась акция польського епископату, обуреного, що хтось посьмів польське духовенство підтягати під австрийські закони податкові. Орґан вірменського архиепископа (Ruch katolicki чи Przedświt?) заповів димісию віцепрезидента краєвої дирекциї скарбу.Обшарницько біскупській олїґархії дефравдантів податкових було би тодї повело ся зробити кінець урядовій кариєрі Коритовського, якби не те, що як раз в тім часї його покликано на шефа фінансів цїлої держави.
Коритовського характеризує також конфлїкт з таким потентатом, яким був покійний ґр. Потоцький. Будучи ще маршалком краєвим, Потоцький дав раз Коритовському відчути, що ц. к. урядник державний, хочби і на високім становищу ще не є те саме, що польський магнат. Коритовський рішивсь показати Потоцькому противне. Нагода лучилась тодї, коли фонд краєвий, вибравши вже з державної каси "на рахунок" 6 чи 7 мілїонів, зажадав дальшого завдатку. Асиґнати, підписаної Потоцьким, Коритовський не приняв і гроший не дав, заявляючи, що у него нема нїяких краєвих гроший анї гроший Потоцького. Потоцький остовпів, коли післанець вернув з порожним мішком і переповів заяву Коритовського. Прийшовши до себе, Потоцький явив ся сам у Коритовського, і з такою міною, з якою польський маґнат звертаєть ся до свого неслухняного слуги, спитав : "Co to znaczy ?"
"Чи край депонував у мене гроші?" — спитав холодно Коритовський.
"Нї... Але..."
"Як нї, то як може край приходити до мене з асиґнатою? Краєвих гроший не маю, отже краєви жадних гроший на дам!"
Потоцький обернув ся і не попращавши ся вийшов. Аж на інтервенцию з Відня, Коритовський, як підчиненнй мінїстерству фінансів урядник, виплатив краєви жадану суму гроший.
Як енерґічно і безцеремонно поводив ся Коритовський з галицькими панками, possesionati, коли вони не хотїли угнутись перед законом і зарядженєм власти, сьвідчить між иншим отсей факт: Один гербовий і впливовий обшарник не платив нїколи податків. Коли раз інспектор податковий заявив йому, що його податкова свобода скінчила ся, бо від Коритовського вийшов такий приказ, шляхтич спершу висьміяв інспектора і виганьбив його. Як показалось, що урядник не жартує, шляхтич поїхав до Львова і навіть не запукавши в двері, впав до бюра Коритовського і став з ним висварюватись. Не помогли поясненя Коритовського, що є якісь закони податкові, та що скарбова власть мусить закон виконати. Шляхтич став викрикувати, що "то пруські звичаї, але ми, Богу дякувати не в Прусах і президент дирекциї скарбу нехай собі вибє з голови всяке стяганє податків!"
Коритовський відповів цїлком спокійно: "Як вам пруські порядки не подобають ся, то, як хочете, я з вами поступлю не по пруськи, але по старопольськи. Закличу возьного і кажу вас викинути за двері!"
Енерґія, з якою Коритовський нищив корупцию, його конфлїкти з шляхтою і з епископатом, його демонстрация проти маґната дуже близького двірським кругам доказують, що новий намісник — як схоче, то з'уміє станути на сторожі закона і як урядник виломити ся зпід терору пануючої в Галичинї бюрократично-обшарницької олїґархії. Його уряднича мивувшість доказувала би, що він, як схоче, то зможе дати Галичинї перші лєґальні вибори, що з'уміє зломити, виборчими надужитями здобуту силу противників виборчої реформи. Питанє лиш, чи він схоче се зробити?
Потакуючо на се питанє нинї ще не можемо відповісти, а се також на підставі того, що знаємо з часів його урядованя в краєвій дирекциї скарбу. Йому закидувано, і то справедливо, що він за делїкатно тисне обшарницьких дефравдантів податкових. Клясичним приміром може бути голосна, українським послом Василем Яворським видвигнена справа податкової фасиї ґр. Андрія Потоцького, заки той ще став намісником В кругах своїх співробітників в дирекциї скарбу він виправдував ся осьтак: "Якби я спробував ґрунтовий катастер панів відразу зрівнати з катастральним доходом хлопських ґрунтів; як би я відразу схотїв присилувати обшарників до виконуваня повного обовязку податкового, то менї таксамо відразу скрутила би карк і цїла санация скінчила ся би фяском. Я хочу санацию перевести постепенно: поволи, але певно."
Тут Коритовський міг мати рацию. Однак його почутє права супроти обшарників могло бути також випливом виключно державного фіскалїзму, а на всякий случай се почутє права (податкового) було односторонне. Законність скарбового урядника полягає не тільки в тім, щоби і богачі платили приписані їм податки, але також в тім, щоби з бідного не стягати податків неслушно на него наложених, та щоби слушно наложених податків не стягати протизаконними і податника руйнуючими способами. Практика податкових орґанів під Коритовським супроти бідних податників була доказом, з сього погляду його почутє права не інтервенїювало в користь сього права. Длятого ми маємо право потерпати, що намісник Коритовський, хоч не накаже старостам, як се робили Баденї і Потоцький, ворожих руському народови кандидатів вибирати, але також не заборонить державним орґанам поборювати наших кандидатів хоч дрібними надужитями, але так численними, що вистарчають, щоби наш кандидат упав, а вийшов противник виборчої реформи.
На рішенє правительства, щоби предложити на намісника Галичини цїсареви особу Коритовського вплинула, між иншим, ся обставина, що Коритовський є більше урядником нїж активним членом тої полїтичної партиї, до котрої формально належить. Послом, активним полїтиком, став він щойно тодї, коли вже був урядничим мінїстром і в наслїдок того, що був мінїстром. Правительство взяло під розвагу факт, що Коритовський жив з всїма руськими послами в товариських, майже приятельських зносинах, що цїлий час своєї урядничої і парляментарної кариєри нїколи не загнав ся в бік русиноїдної полїтики, а старав ся лагодити антаґонізми між обома парляментарними таборами полїтичними.
Се трохи правда, трохи нї. Як культурний чоловік, жиє він з парляментарними товаришами. Впрочім, як вони його потребують, так він потребує їх. Як Коритовський перестане бути товаришем послів, а в його сьвідомости лишить ся тільки память того, що він намісник — чи не віджиє в нїм натура "позапинаного під бороду" високого бюрократа? Коритовський, як голова буджетової комісиї не міг дати собі ради з тою комісиєю. Трудности поборював дуже часто (що правда, не ярким), ломанєм реґуляміну. Робив він се, хоч знав, що один противник такої практики може його скомпромітувати.
На думку декого, безрадність Коритовського в буджетовій комісиї є доказом, що він буде також безрадний супроти призвичаєної до анархії і безправств галицької армії урядничої. Я не думаю так. Безрадність в парляментарнім тїлї є доказом браку дипльоматичного сприту. Намісник супроти підчинених йому урядників не потребує бути дипльоматом. Намісник мав право наказувати, а урядник мусить слухати. Найнепораднїйший голова парляментарного тїла, в котрім він не має права розказувати, може бути найлїпшим шефом урядничої армії.
До меншого оптимізму управняє нас звичай Коритовського усувати трудности в буджетовій комісиї нехтованєм деяких постанов реґуляміну. У Коритовського, переміненого в намісника, се трактованє реґуляміну може перемінити ся в.. "drobne usterki" при виборах.
"Холодно-вижидаюче" становище Українцїв супротив особи нового намісника оправдане ще тому, бо він, вже в часї свого урядованя в краєвій дирекциї скарбу дав доказ, що його — дїйсно сильно вироблене — почутє права і його енерґія були односторонні: не в користь покривджених Русинів, а дуже часто таки на нашу шкоду. Коритовський стояв на становищи, що підчинений йому урядник не сьміє "бавити ся в полїтику". Хто "бавив ся в полїтику", того він нищив", звичайно болючим перенесенєм. "Забава в полїтику" є дуже елястичним понятєм. Коритовський мав слушність, або нї, відповідно до того, що він розумів під тою "забавою". Як урядник, поза тим, де він виконував свою власть урядову, користав, пасивно і активно з своїх прав горожанських, та дисциплїнованє урядника його шефом, було би безправством. За те урядник повинен бути покараний, якби, приміром при виборах тою властю, яку має над виборцем через свій уряд, або самим своїм урядовим авторітетом, впливав на поведенє виборця. Коритовський був найбільшим специялїстом до переношуваня урядників. Однак мимо цїлої армії перенесених ним, ми не чули нї про одного польського урядника податкового, що погрозами, шиканями податковими, а навіть протизаконно накладаними податками тероризував виборцїв в користь польських кандидатів. Зате майже вистарчала денунцияция, що руський податковець передплачує руську ґазету, або відкло-нив ся руському кандидатови посольському, щоби до кількох днїв опинивсь в найдальшім кутї мазурщини. Коли намісник Коритовський буде полїтиканьство урядників поборювати так, як поборював Коритовський скарбовець, то гармонїї між ним і руським народом не буде.
Отсей поверховний огляд давної дїяльности Коритовського як урядника, не позволяє нам випророкувати, який з него буде намісник. Сей огляд позволяє лише з всякою рішучостию, що він може бути добрим намісником, що він може зробити кінець протизаконному панованю урядництва, що може дати Галичинї прші лєґальні вибори. Може, як схоче. Він знає закон і, як хоче, уміє постояти за виконанєм закона. Він має енерґію, і, як хоче, уміє зігнути до послуху кождого урядника. Йому не імпонує анї szlachcic na zagrodzie, анї воєвода, і він, як хоче, потрафить галицькому маґнатови показати, що w Polsce не мусить бути jak kto chce, тілько що воля поступаючого законно урядника державного мусить бути виконана. Чи Коритовський схоче використати всї свої додатні прикмети, зависить від того, хто властиво зробив його намісником і яку йому поручено місию. Його заяву, що він переведе вибори строго законно, треба брати з резервою, бо і Баденї і Пінїнський і Потоцький присягали ся, що в Галичинї безправств урядників нїколи не було, a "drobne usterki" в буцїм-то malum necessarium, без котрих і в небі не обійде ся. 