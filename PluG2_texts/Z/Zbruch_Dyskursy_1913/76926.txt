Свято мира і української державности.

  В недїлю, 3. марта 1918.   Український Народе Галицької 3емлї!   Народний Комітет на найзвичайнїм засїданю 18. лютого 1918 постановив:   В недїлю, 3. марта 1918 весь український нарід Галицької Землї буде обходити свято мира і української державности.   В кождім містї, яке є осідком повітового суду, збереть ся в сей день все українське населенє округа, щоб заманїфестувати свого радість з приводу заключеня мира з Українською Народньою Републикою та зєдиненя приставних українських земель Холмщини і Підляша з матірним пнем України і піднести свій голос за відбудованє української державности в Габсбурській монархії, за відбудованє Українського Королївства Галичини.   Манїфестація розпічнеть ся торжественним богослуженєм, на якім будуть виголошені патріотичні проповіди.   По богослуженю відбудеть ся вулицями міст манїфестаційний похід.   Похід закінчить ся манїфестаційним вічем з таким денним порядком:   1) Мир осередних держав з Україною і зєдиненє Холмщини й Підляша з матїрним пнем України.   2) Приверненє української державности в Габсбурській монархії.   Резолюції, ухвалені в сих справах, будуть телєґрафічно переслані до кабінетової канцелярії в Віднї.   Устроєнєм свята займуть ся повітові орґанїзації і мужі довіря. Для береженя порядку зорґанїзують горожанську сторожу й упостійнять сю орґанїзацію, так, щоб вона була готова на кождий поклик.   Повітові орґанїзації, мужі довіря і всї інтелїґентні сили в повітї подбають, щоб манїфестація була гідна споконвічного господаря Галицької Землї.   Польські острови серед українського моря, які сміють вимовляти українському народови права господаря сеї землї, побачать волю і силу українського народу.   Осередні держави, проти яких за заключенє мира з Україною підносять польські меншости на українській землї голос бунту, переконають ся, що за їх полїтикою мира і приязни з Україною стоїть весь український нарід.   Нехай живе берестейський мир!   Нехай живе Українська Народна Република!   Нехай живе українська державність в Габсбурській монархії!   [Дїло] 