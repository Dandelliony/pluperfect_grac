Новий намісник

  Щоби означити наше становище супроти нового намісника, треба взяти на увагу отсї моменти: полїтичну індівідуальність і партийну приналежність д ра Коритовського, полїтичні відносини, серед яких наступило його іменованє, вкінцї основну лїнїю нашої національної полїтики в Австриї. Основна лїнїя нашої національної полїтики в Австриї полягає на тім, що ми домагаємо ся рівнорядного трактованя нашого народу з народом польським. В відношеню до справи обсади намісництва значить се, що по-перше намісником повинен бути тільки той, на кого згодять ся репрезентациї обох народів, по друге, особа намісника повинна бути вибирана на переміну з кругів обох національностий. Доси, від часу угоди між Поляками і династиєю, дїяло ся якраз противно. Намісник був усе мужем довіря польського кола, і його іменованє наступало з поминенєм репрезентациї нашого народу. Серед таких обставин зрозуміло, що намісником міг стати тільки член польської національности. Се означало, що держава віддає наш нарід під полїтичне панованє Поляків і польській репрезентациї оставляє рішенє, хто має бути найвисшим репрезентантом державної власти в краю. Проти такого стану ми вже виступали, до-магаючи ся рівнорядного трактованя нашого народу з народом польським. Реально се рівнорядне трактованє може мати двояку форму: Або найвисша державна власть не рішить нїчого проти волї котрої-небудь з інтересованих сторін, тільки ждати-ме з рішенєм доти, доки обі інтересовані сторони не погодять ся, — або, коли рішенє не терпить проволоки, а безпроволочної згоди осягнути не можна, вона рішає понад спорячі сторони, не питаючи ся їх волї. Так власне виясняє правительство спосіб іменованя д-ра Коритовського. Правительство хотїло сповнити волю більшости польського кола і цїлої української репрезентациї й обсадити намісництво провізоричним управителем. Одначе що до особи управителя не можна було осягнути порозуміня партий. З огляду на се, правительство рішилось іменувати намісника з поминенєм голосу партий і повідомити їх про доконаний факт. Та в сїм поясненю правительства є одна неточність. Більшість польського кола і українська репрезентация могли згодити ся на особу управителя намісництва, і згоди не можна було осягнути тільки між більшістю польського кола і українською репрезентациєю з одної і меншістю польського кола з другої сторони. Ся скрупулятність в шанованю волї меншостий могла би бути дуже симпатична, як би вона була в австрийського правительства правилом. Але коли зважимо, що австрийське правительство проявило ту скрупулятність виїмково і що сей виїмок відносить ся до польської шляхти, то вся та скрупулятність стане сильно підозріла. Але доки польський полїтичний табор стоїть супроти нас солїдарною лавою, то се перше всего жура польських партий, яким з них правительство дає перевагу. А що польський полїтичний табор — незалежно від компромісу більшости польського кола з нашою репрезентациєю в справі соймової виборчої реформи — стоїть супроти нас солїдарною лавою, сього чей-же не треба аж доказувати. Вистане прочитати виводи "бльокових" орґанів про те, що власне більшість польського кола заключуючи компроміс, поставила границю українським домаганям, які наслїдком політики проволїканя, веденої шляхтою, все росли й росли, — вистане взяти під увагу ті лїцитацийні перегони обох ворожих частий польського кола, хто з них лїпше боронить польський стан посїданя в Галичинї, щоби не мати що до сього нїяких ілюзий. Отже доки весь польський полїтичний табор стоїть супроти нас солїдарною лавою, доки боротьба в ньому іде тільки за те, хто має репрезентувати й виконувати польське полїтичне панованє над нашим народом, доти ми мусимо в оцїнюваню полїтичних подїй держати ся висше зазначеної основної лінії нашої національної полїтики в Австриї. Та лїнїя могла би змінити ся аж тодї, коли би на арену полїтичного житя виступила і могла числити на успіх польська партия, яка за свою цїль признала би реформу правно-публичного устрою краю і його відношеня до держави на основі повної рівнорядности обох народів. Але якби ішла річ тільки про практиковані в польськім таборі змаганя в цїли "виміни мізків", себто про зміни осіб на певних становищах при полишеню дотеперішної систем и неторканою, то до таких змагань українська сторона могла би ставитись знов тільки на холодно-вижидаючім становищи. І тому, оцїнюючи спосіб іменованя д-ра Коритовського, мусимо заняти в дечім становище инакше, нїж більшість польського кола. Пп. Лєо, Стапінський і Длуґош мають усї причини обурювати ся на правительство, що воно поставило їх перед доконаний факт. Тут ходить о престіж польського кола, а також о їх власний престіж як репрезентантів більшости кола. Але ми, що все протестували проти того щоби в галицьких справах мало монополїстично рішаючий голос польське коло, що нїколи не признавали тої польської контролї над державою в її відносинах до Галичини, якою є мінїстерство для Галичини, ми не тільки не маємо нїякого інтересу в даних обставинах обстоювати престіж польського кола і польського мінїстерства для Галичини, а навпаки, факт, що правительство при іменованю д ра Коритовського поминуло нашу репрезентацию, злагіднюєть ся через те, що воно поминуло також репрезентацию польську. В порівнаню з дотеперішним своїм становищем правительство супроти нас свого становища не змінило; за те зміною свого становища супроти польського кола витворило воно иншу точку оцїнюваня того свого становища супроти нас. Ся точка, се рівнорядне трактованє обох репрезентаций з неґативної сторони. Розумієть ся, такою неґативною рівнорядністю ми не можемо вдоволити ся, але — як ми зазначили вчера — в даних відносинах і такий "задаток на національну автономію" добрий, в кождім разї лїпший від дотеперішного стану, де правительство, поминаючи нас, признавало монополїстично рішаючий голос польському колу. Переходячи до полїтичної індівідуальности і партийної приналежности нового намісника, мусимо сказати, що тут дотеперішне становище правительства не змінило ся. Як доси всї галицькі намісники належали до полїтичного круга польської шляхти, так до того самого круга належить і д-р Коритовський. Ся партийна приналежність є рішаюча і для його полїтичної індівідуальности. Коли в краєвій полїтиці панував абсолютно україножерний напрям Баденїх, Пінїнських і Потоцьких, п. Коритовський був ревним виконавцем того напряму як віцепрезидент краєвої дирекциї фінансів, про що богато могли би сказати перекинені ним до західної Галичини урядники нашої народности. В останних часах належав разом з краківською ґрупою до прихильників польсько-українського порозуміня, хоч з другої сторони вшехполяки і подоляки підносять в його користь, що не був такий "заслїплений", як прим. пп. Бобжинський і Яворський. Не запускаючи ся в широкі міркованя, можемо сказати тільки одно: Від часу заведеня загального голосованя до парляменту полїтичний курс Баденїх, Пінїнських і Потоцьких проти нашого народу неможливий, і ґр. Потоцький був останним намісником, який пробував вести той курс в тих змінених відносинах. Се розумів п. Бобжинський, се розуміє п. Коритовський і се розуміти ме кождий будучий польський намісник Галичини. Знаючи се, можемо тверезо оцїнити полїтичне положенє, спричинене іменованєм д-ра Коритовського. Як муж довіря тої полїтичної ґрупи, яка доси виконує польське полїтичне панованє над нашим народом, не дає він нїякої причини до того рабського одушевленя, яким витає його орґан "християнських суспільників". А що наш нарід є в краю і в державі полїтичною силою, яка вміє заставити числити ся з собою, то не потребуємо бояти ся повороту курсу Баденїх, Пінїнських і Потоцьких. Не маючи причини одушевляти ся намісником — мужем довіря ґрупа, яка виконує польське панованє над нашим народом, маємо право вимагати від нього обєктивнос т и і законности вурядованю взагалї і з окрема в переведеню нових соймових виборів. На скільки він ту обєктивність і законність зуміє зберегти, від сього залежить наше становище до нього. А за ломанє законів в користь національно-полїтичного поневоленя зуміємо почислити ся з ним і з тими, що рішили про його іменованє.   