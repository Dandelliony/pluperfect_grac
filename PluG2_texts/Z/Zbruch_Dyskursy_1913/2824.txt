На адрес наших адвокатів.

Пише нам один судия:
Хочу кілька слів сказати про становище, яке занимають нинї, а яке повинні занимати наші адвокатські канцеляриї супроти невиконуваня язикових приписів зі сторони польських судових властий. Кажемо виразно : польських, бо руський стан судейський, поминувши деякі боязливі або недбалі одиниці і деяких москвофілів майже корпоративно впровадив руське урядованє по мисли обовязуючих законних приписів в зношеню з руськими сторонами. Зате гірко і троха дивно се констатувати, що наші пп. адвокати з дуже нечисленними виїмками тілько в части сповняють в тій справі свій національний обовязок і прав руської мови в судї не боронять так, як сего вимагало би їх независиме становище і їх провідна роля в нашім суспільстві.
Не хочемо вже навіть згадувати про те, що з деяких, правда, нечисленних канцелярий адвокатів (і нотарів) Русинів, і то не яких ренеґатів, але таки „сьвідомих Українців“, деяких навіть видних діячів в українських орґанїзациях, виходять більше або менше правильно в справах руських сторін поданя до суду в польській мові. Треба собі лиш уявити, як такі виступи компромітують нашу діяльність в справі язикової рівноправности бож і як польські власти можуть брати наші язикові домаганя поважно, коли бачать, що чільні одиниці зпоміж нашого суспільства самі нехтують права нашої мови. І не є тут виправданим, що такий адвокат (чи нотар) має конципієнта чи солїцитатора Жида, який не вміє руської мови, або що такі промахи дїють ся без відома адвоката чи в часї його неприсутности, бо обовязком адвоката є забезпечити ся, щоби його персонал не дїлав на шкоду прав його народа.
Богато гірше стоїть справа з поведенєм адвокатів при судових розправах. Окрім одиниць, які справдї можна почислити на пальцях, наші пп. адвокати уважають, що цїлковито виконали свій національний обовязок, коли внесли письмо в руській мові і потім вони або рівнодушно дивлять ся на се, коли судия з руськими сторона ми списує протокол і на руський позов видає вирок в польській мові, або навіть уважають за свій „джентельменський“ обовязок згодити ся на пропозицию судиї Поляка, щоби в протоколі розправи помістити увагу, що „zastępca strony powodowej zgadza się na wydanie wyroku w języku polskim“. Нічого дивного, що у наших противників виробив ся погляд, що можна легковажити руську мову, коли ми самі її легковажимо. І справді нема мабуть більше як кількох судиїв Поляків в цїлій східній Галичинї, які уважали би потрібним протоколувати руські зізнаня в тій самій мові, а також переважаючий процент судиїв Поляків не видає вироків помимо руської скарги в руській мові і в його віддїлу виходять візваня виключно також в польській мові.
Се фактичний стан, якого нїхто не зможе заперечити анї „спростувати“, а про який годї дальше мовчати без шкоди для національної справи і чести. Дотепер цїла увага наша була звернена на судиїв Русинів, котрі майже в цїлости виповняють нинї то, що до них належить, однак помимо того справа руського урядованя не богато наперед посунула ся з тої простої причини, що в окрузї львівського висшого суду краєвого судиїв Русинів є значно менше, ніж судиїв Поляків. Самі судиї Русини при пасивнім поведеню адвокатів Русинів при найлїпшій волї не зможуть при теперішнім станї річий завести кардинальну зміну. Натомість лежить се в спільній силї нашого стану адвокатського і нотариального, котрий разом з конципієнтами числять вже около двох соток членів і користаючи зі свого становиска супроти суду, як також при своїй независимости і повазї, може справу повести до бажаного успіху. І не лиш зі всею певностию може, але й має до сего безперечний обовязок.
До стану адвокатського належить цїлий ряд наших провідників в роботї публичній, належать члени і голови орґанізаций повітових і краєвих, найвизначнїйші посли, найповажнїйші мужі в суспільстві. І з сеї власне причини загальна опінїя зовсім справедливо хотіла би в особах наших адвокатів бачити певних і витривалих керманичів цїлої акциї язикової, а тимбільше не могла би зрозуміти, колиби значна часть тих визначних членів суспільства до тої міри забувала ся, що залишала би навіть ті мінїмальні заходи оборонні, до яких з огляду на свов професіональне становиско особисто в покликані. З другої сторони обставина, що адвокатський стан зазнає в нашім народї великої пошани, надавала їм дотепер певного рода незайманість, так що оправдане невдоволенє народа з їх поведеня не виступало на верх анї в пресї анї на публичних зібранях.
Нехайже наш стан адвокатський не виставляв на дальшу пробу того почесного довіря, яким його суспільність наділяє. Нехай той гурт наших адвокатів і нотарів, котрі виключно своєю власною силою вибороли повне право горожанства нашій мові в судї своєї місцевости і з тої причини спершу понесли навіть деякі жертви на річ дорогої їм ідеї, — нехай вони виведуть розпочате собою діло на ширше поле і дадуть інїциятиву до солідарного виступу всего стану адвокатського в обороні рідної мови в судах.
Розуміючи мотиви, якими руководять ся декотрі адвокати в своїм відношеню до суду звертаємо увагу, що початок акциї може бути навіть зовсім льояльний, прим. адвокати представляють ґреміяльну свою постанову щодо жаданя руського урядованя на руки президиї апеляциї, а поодинокі адвокати представляють справу в начальстві свого суду. З осібна надїємо ся від наших послів правників, що богато більше як в послїдних часах схотять займати ся на теренї парламентарнім справою рівноуправненя нашої мови в судах.
Ще раз повторяємо: Виїмково поважаним є стан адвокатський в нашім суспільстві, алеж хочемо бачити сей стан гідним довіря і великої пошани, якою його нарід надїляє. 