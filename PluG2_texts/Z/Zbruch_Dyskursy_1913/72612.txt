Митрополит Шептицький в вишколї УСС.

Табор, 29. жовтня 1917   Митрополит Шептицький заповів на суботу, 27. с. м. свій приїзд до УСС. Того ж дня рано виїхав до Львова для товаришеня йому от. Гриць Коссак.   На зелїзничім двірцї Миколаїв-Дроговиже чекали на поїзд товпи народу і стрільцїв. Старшина і одна чета мужви, зложена з відпоручників кожної сотнї (по 10) повнили почесну службу. Тут була й орхестра УСС. під проводом підх. Лесика. Вихід з двірця прибрано синьо жовтими стягами, дворець ярко освічено смолоскипами. Почесна чета утворила кордон.   Кілька хвиль перед 9 год. поїзд в'їхав на дворець. В хвилї, коли льокомотива зрівнала ся з виходом, роздали ся звуки стрілецького марша.   Поїзд станув. Висївши з ваґону, Митрополит ступав поволи проходом поміж стрільцями почесної чети і возами поїзду, у супроводї підполк. Ґужковського й от. Коссака. Глядїв на присутних та дякував за привіт легкими рухами голови.   Перед виходом виголосив підполк. Слюсарчук, командант Вишколу українських сїчових стрільцїв промову, в якій витав Митрополита іменем своїм, іменем офіцирського збору і іменем підчиненої мужви.   По відповіди Митрополита орхестра заграла марш: "Похід над Стрипою", після чого Митрополит сів в товаристві підп. Слюсарчука й от. Коссака до повозки та удав ся до старшинної смолівнї на вечерю. При входї до табору устроєно тріюмфальні ворота, прикрашені лямпіонами й ярко освоєним написом в українських красках: "Витай нам!" — все праця рук стрілецьких піонїрів.   Після вечері Митрополит удав ся на спочинок до Дроговижа, де на парохії приготовлено для нього мешканє.   В недїлю в 8.30 год. рано на площі лїворуч дороги з табору до с. Устя відбуло ся полеве Богослуженє відправлене Митрополитом в асистї пол. дух УСС. о. Ан. Базилевича та дроговижського декана о. Юрика. Команду над курінем, уставленим в кольони мав сот. Д. Вітовський. З гостий були присутні: командант корпусного вишколу полк. Розенмайр з жінкою, підполк. Урбан, Лєндєл, Ґужковський, трьох офіцирів нїмецької армії, придїлених до корп. вишколу, гостї з полку: от. М. Тарнавський, чет. д-р Свістель, чет. д-р Щуровський, хор. Бородиєвич і хор. Клим; з коша: сот. д-р Н. Гірняк, сот. д-р Т. Рожанківський, пор. Буцманюк і ин.   Підчас Богослуженя надійшла з Миколаєва процесія, а з Розвадова члени читальнї "Просвіти" з прапором. Орхестра грала церковні піснї, а при кінцї гимн: "Боже великий, єдиний!"   Потім курінь уформував ся в чотирокутник; за курінем уставило ся цивільне населенє.   "Дорогі борцї!" — зачав проповідь Архиєрей. Говорив про наші змаганя, про судьбу народів і царств, про Божий меч, що острим ударом розвалив тюрму народів, вказував на далекосяглість подїй, яких свідками або й учасниками пощастило ся бути нам; присвятив слово памяти упавших борцїв і вказав на необхідність жертв там, де виковуєть ся нове житє народів; піднїс значіня твердої школи житя, котру в так молодім віцї доводить ся переходити стрільцям, звернув увагу на хосен, котрий принесе їм війсковий улад, навчивши совісно сповняти свої обовязки.   Коли скінчив, з рядів куріня виступив підх. Волинець з прапором і склонив його в долину. Митрополит помолив ся та поблагословив прапор. Опісля взяв його в руку та звернув ся до от. Коссака із словами:   "Передаю отсей прапор в руки першого стрілецького старшини і бажаю, щоби він все вів вас, дорогі братя, в боротьбі за красшу долю рідного народу до побіди".   На се промовив от. Коссак: "Переймаю сей прапор з Ваших рук, Владико, і маю надїю, що під сим знаком піде стрілецтво шляхами витиченими їхнїми попередниками з 1914 р., та що сей прапор принесе йому побіду в боротьбі за волю України".   По святочнім актї посвяченя прапора відбув ся при звуках орхестри почесний похід цїлого куріня вишколу УСС. Тут мав Митрополит нагоду переконати ся про бездоганне вишколенє стрільцїв у воєнному ремеслї.   По снїданку у підп. Слюсарчука Архиєрей оглянув бараки, в котрих мають приміщеня сотнї вишколу. Розмовляв богато із стрільцями, тепло й ласкаво випитував ся їх про родинні сторони, походженя, час служби при стрільцях, про відбуті бої і Т. и.   Відтак удав ся Митрополит на обід, що відбув ся в великій салї старшинної столівни при смичковій орхестрі УСС. Підчас обіду, в якім взяли участь штабові офіцири корпусного вишколу, гостї з поля й із коша та цїлий офіцирський збір вишколу, УСС. внїс підп. Слюсарчук тост на честь Владики:   "Ваша Ексцелєнціє! Високодостойний і Дорогий наш Гостю! Вернули Ви Ексцелєнціє з тяжкої неволї, вернули на свій митрополичий престіл, і попри безмірний обсяг Ваших обовязків ласкаво навідали Ви стрільцїв. Велике свято у нас, велика честь для нас, Велика вдячність Вам від нас, Ексцелєнціє! Я і мої славні товариші, які дали докази любови вітчини, почуваємо ся до глибокої вдячности за Вашу, Ексцелєнціє ласкаву гостину. Сіре, одностайне житя, житя твердого обовязку, тверда жовнярська школа. Ваші відвідини — ясний промінь в нашім житю! Підношу отсю чарку на Вашу честь Ексцелєнціє, на гаразд, на хосенні успіхи Вашої працї, в глибокім переконаню, що на все останете ясним промінєм стрільцїв. — Його Ексцелєнція Митрополит граф Шептицький нехай жиє! Слава!"   Всї присутні тричі повторили оклик: "Слава!"   Митрополит подякував за бажаня та з своєї сторони внїс бажаня в честь цїлого УСС.   О 4. год. попол. Митрополит з товаристві підп. Слюсарчука та от. Коссака відїхав до коша УСС. в Пісочній.   [Дїло]   