Поляки і Русини в краєвім буджетї.

В статї з "Прелїмінаря краєвого буджету" (з 3 с. м.) ми подали лише загальні цифри прелїмінованих краєвим видїлом на деякі краєві видатки. Нинї приглянемо ся деяким позициям прелїмінаря близше.
З рубрики "Добродїйність" мають дістати руські кольонїї вакацийні 200 К, товариство "Сила" у Львові 200 К, три товариства дяків по 200 К і Сестри Служебницї 100 К. Так, якби в нас більше гуманїтарних товариств не було ! Адже у нас таких товариств є сила але годї їм добити ся ласки краєвого видїлу. За те ласку мають польські товариства. Ось приміром такі: Дім убогих в Кракові (10. 848 К), Заведенє св. Иосифа в Кракові (2000 К), Товариство кольонїй для дївчат (200 К), Польське Тов. педаґоґічне на кольонїї 400 К, на жидівські кольонїї 200 К, Заведенє для старих жінок в Кракові 200 К, Дім працї в Кракові 1000 К, Заведенє Ядвіґи в Кракові 1200 К, приют о. Сємяшка в Кракові 1600 К, на повстанцїв з 1831 і 1863 р. 4500 К, для холмських сьвящеників уніятів 2000 К, на вакацийні кольонїї товариства ґімназияльних професорів 400 К, на краківські кольонїї 400 К, на кольонїї польських жінок 200 К, для польських Сестер Милосердя 1230 К, для католицьких товариств добродійних 6.300 К, на польську кухню 1500 К і т. д., і т. д.
Ще красше та „równoś" представить ся нам в рубрицї "Просьвіта і штука". Одинокий український приватний женський семінар у Львові дістає 2000 К, але зате польський семінар мужеський в Бялій дістає 8000 К, женський семінар в Бялій 500 К, женський семінар Стшалковської у Львові 2000 К, женський семінар в Кракові Прайзенданца 2000 К, женський семінар польський в Бродах 1500 К, такий сам в Станиславові 1000 К і т. д., і т. д.
Великодушно вставив краєвий видїл 5 позиций на руські приватні наукові і виховуючі заведеня, а саме: на дївочий інститут в Перемишли 2400 К, школу Василиянок в Яворові 1600 К, інтернат Василиянок у Львові 1000 К, видїлову женську СС. Василиянок в Яворові 400 К, для С. С. Василиянок в Станиславові 500 К.
Зате прелїмінує краєвий видїл на приватну польську ґімназию в Бялій 8000 К, на польську приватну середну школу у Львові 2 000 К, на приватну школу середну в Кракові 1 000 К і т. д. Аде нїодна руська приватна гімназия не є в прелїмінари узгляднена. Анї одна !
Дуже важна є рубрика видатків на товариства до ширеня наук і просьвіти. Тут краєвий видїл показав ся для нас трохи щедрійшим. Але та щедрість — дуже сумнївної вартости. Бо зважте: Без нїяких застережень признає краєвий видїл підмоги лише О. О. Василиянам на видавництва (400 К), Науковому Товариству ім. Шевченка 17.000 К, академічному домови 2.000 К, руському педаґоґічному товариству 500 К і проф. Насальському 250 К. А крім того признає "Просьвітї" 9.000 К з застереженєм "виплати з долини і по ствердженю, що всї видавництва товариства є пожиточні і не містять в собі шкідних тенденций, а також, що відповідають услівям установленим в ухвалї сойму з 13. лютого 1897".
Ми проти сеї клявзулї, проти сего застереженя може і нїчого не мали-б, коли би ту саму мірку приложено і до польських товариств, коли би і ще-до них постановлено таке саме застереженє. Инша річ, чи краєвий видїл того "застереженя" що до польських товариств в практицї придержував ся би, але на всякий случай, коли би таке саме "застереженє" додав був і при позициях дотикаючих польських товариств, то був би формально зазначив приличність. Однак і на се краєвий видїл не спроміг ся. В своїй русиножерности краєвий видїл ставляє найповажніїшому руському товариству, яке дало довголїтною своєю дїяльвостию доказ своєї тривкої сили, умови просто сьмішні, а не ставляє таких умов анї одному польському товариству! Значить: Русини для Поляків елемент неблаґонадьожний ! Зате блаґонадьожні польські товариства. Towarzystwo oświaty ludowej в Кракові 3.500 К, в Тарнові 200 К, Sokół у Львові 2 000 К, Związek sokoli 1.000 К, Macierz рolska 10.000 К, Towarzystwo szkoły ludowej 1.000 K, польське товариство педаґоґічне 3.500 К, видавництво dziełek ludowych 2.000 К, часопись для дітей Mały Świątek 200 К, двотижневик Rodzina i Szkoła 300 К, товариство "nauki polskiej" у Львові 1.500 К, "Szkoła nauk politycznych w Krakowie" 5 000 К і т. д.
Алеж добродїйність краєвого видїлу на польські цїли без нїяких застережень сягає навіть поза границї Галичини. Що на польську читальню в Бялій призначено 500 К, а на "pomoc narodową" в Бялій 4000 К — се поми-наємо". Але: на "Dom polski" в Моравській Остраві прелїміновано 1.000 К, на польську біблїотеку у Відни 400 К для "Ojczyzny" у Відни 200 К, для "Przytuliska" у Відни 200 К, для "Strzechy" у Відни 200 К. і все те без нїяких застережень !
У віддїлї "театр і красні штуки" призначує краєвий видїл для нас ось що: На руський театр 18.500, на театральну орхестру 4.000 К, на театральні декорациї 1 500 К, на кошти інспекциї руського театру 500 К.
А на польські цїли?
На польський театр в Кракові 16.000 К, а для директора 4.000 К. На будову театру в Кракові (зглядно на процент від позички) 15000 корон. — На польський театр у Львові 48.400 корон, а для директора 8 000 К, На будову театру у Львові 33.696 К. На "teatr ludowy" 3.000 К.
Додаймо до того ще й инші видатки : на "Towarzystwo sztuk pięknych", на дім ім. "Jana Matejki", на 13 польських музичних товариств, а будемо мати новий доказ, як Поляки розуміють "równość".
На історичні памятники прелїмінує краєвий видїл 330.534 К. З того на реставрацию русь кої церкви в Ярославю 1.690 К, решта йде на консерваторські канцеляриї і на удержанє польських памятників. Отже:
На марийську вежу в Кракові 7.000 К, на реставрацию Вавелю 200.000 К, на реставрацию каменицї Собіського у Львові 10 000 К, решта на ріжні польські косцюлки і т. и.
А кілько то у нас у східній Галичинї є руських історичних памятників! Хочби лиш взяти на увагу самі старі наші церкви (пр. в Дрогобичи)! Та панове консерватисти якось того не видять.   