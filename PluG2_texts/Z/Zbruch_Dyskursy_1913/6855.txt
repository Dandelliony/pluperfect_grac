Відозва до українського народного учительства в справі збираня етнографічних материялів.

Чи раз вже звертало ся у нас увагу українського учительства на ті неоцівені скарби для пізнаня минувшини, що зберігли ся в житю і звичаях нашого народа ?
І кождий з нас, при дрібцї доброї волї, міг би зробити рідній науці велику прислугу, наколи-б лиш щиро забрав ся студіювати населенє, між котрим працює: що більше, наше відношенє до народу було-б богато теплїйше, а вислід працї богато красший, якби ми сей нарід знали лїпше, чим є на дїлї...
Правда, що до того рода працї — як зрештою до всякої — треба відповідного підготованя, але тут, при добрій волї, стануть в пригодї такі підручники, як Ґама — Фолькльор *), Кайндля — Volkskunde **), Відозви і Квестіонарі — Наукового товариства ім. Шевченка ***), та врешті письменні інформациї і поученя, яких, на бажанє, дуже радо удїлить згадане Товариство. Сего року трафляєть ся нагода, де не одиниці, але цїле українське учительство може віддати цінну прислугу висше згаданій справі: краєва рада шкільна поручила всьому учительству Галичини виготовити на окружні конференциї тему: Як відживляє ся місцеве населенє?
По нашій думці, українське учительство повинно посьвятити сїй справі богато пильности, бо перше — вірне до подробиць представленє річи, може спонукатй покликані чинники заопікувати ся так важною квестиєю, як квестия відживлюваня народних мас, а друге — совісно зібрані материяли з усїх закутин нашого краю, збережуть для науки чимало цїнних причинків до пізнаня народного житя, яке у поступі прибирає щораз то инші форми. Маючи се на примітї, порішила етнографічна Секция окр. Віддїлу Взаїмн. помочи укр. учительства в Снятинї, пригадати всїм Товаришам (-кам) краю, так важний обовязок з тим, що совісно опрацьовані відписи еляборатів на сегорічні окружні конференциї належить слати до Наукового Товариства ім. Т. Шевченка.
За етноґрафічну Секцию:
А. Онащук, секретар.
О. Голубовичева, голова.

Квестіонар.
І. А. Робітні дні.
Подати назви і спосіб приладжуваня страв: а) в пісні дні (понедїлок, середа, пятниця) б) в скоромні днї (второк, четвер, субота).
Кілько разів на день і коли саме варять? Хто варить?
Кілько разів і в яку пору їдять? Як називають від сего пори дня?
Чи їдять при столі, на лаві, посеред хати, на землі? Подати докладно, при якій нагодї се дієть ся?
Чи їдять всі з одної миски ? Чи окремо? Хто окремо їсть? Чому?
Котрі страви їдять наперед ? Чому се ?
Що роблять (кажуть) сідаючи їсти? Чи кажуть „їсти“, чи инакше ? Чому так ? Що кажуть, як хтось стоячи їсть ?
Що каже той, хто увійде в хату, як другі їдять ? Що кажуть на се домашні ? А він ?
Чи по їді миють начинє (ложки, горшки)? Хто се робить? Чому не миють?
Чи, ідучи в поле, беруть зі собою страву ? Чи їм хто несе опісля ? Хто ? В чім ?
Якої страви невільно їсти і, чому (прим. беремінним жінкам, дївчатам)? З котрого місця і кому та яких страв невільно їсти (прим. на порозі, з припічка)? З чого невільно і, кому їсти? Чого невільно робити при їді? Чому?
Б. Недїльні страви.
Коли варять в недїлю? Чому?
Подати назви і опис приладжуваня недільних страв. Може є яка специяльма недїльна страва?
Коли їдять і як се дїєть ся ? Чи води можна принести?
Що роблять з недільною стравою, як лишить ся на понеділок ? Чому і кому невільно її дати?
II. Обрядові страви і печива.
А. Кухарки.
1. Чи в в селї окремі кухарки? Хто се? Котра і чому має найбільшу славу? При яких нагодах варять вони? Як їх нагороджують?
2. Як вони вивязують ся з порученого їм дїла ? Де варять (в хаті чи на дворі) ? Хто їм помагає? Чи господиня дому видає припорученя, чи кухарка самовільно працює ?
3. Записати приповідки і анекдоти про кухарок ?
Б. Пущінє і говінє.
1 Як називають перше пущінє, а як друге?
2 Що варять на пущінє ? Чому сї страви?
3 Де їдять і, як слїдують по собі страви?
5. Записати віруваня привязані до поодиноких страв?
Як називають і, що кажуть (роблять) про перший день посту?
Подати назви і спосіб приладжуваня страв в пості.
7. Якої омасти уживають в пості? Спосіб її одержуваня.
В. Різдво.
1 Чи є яка специальна різдвяна страва (печиво)?
2 Подати назви і спосіб приладжуваня: а) страв на сьвятий вечір, б) страв на Різдво.
3 Як приготовляють ся до вечері ? Як накривають стіл ? Що кладуть на столі ? Хто і де сїдає ? Що робить і каже господар ? Що господиня? Чи вони відкладають потроха кождої страви ? На що ?
4 Чого не вільно робити (їсти, говорити, дати) в день сьвятого вечера? Чи худобі дають, і котрої страви ?
5 Чи просять кого на вечеру ? Чи несуть вечеру і кому ? Як про се кажуть ? Що, як принесе вечеру? Що домашні?
6 Чи на Йорданські сьвята ті самі звичаї і страви ? Що інакше ?
Г. Великдень.
1 Подати опис і назви великодних страв і печива ?
2 Кілько муки (якої), яєць, коріня (якого), дріждів уживають до печива (паски ? чи як ?) Як ґаздиня чинить, місить і виробляв паску ? Як пробує, чи печ досить горяча? Чи добре, як паска росте ? Що, як нї ? Подати опис всїх прикрас на пасці? На що дуже уважають при всаджуваню печива в печ ? Що каже тодї ґаздиня? Чи печ замикають ? Чому ? Чого не вільно робити, як паска в печи? Що робить ґаздиня, всадивши печиво в печ? Що значить, як паска пукне ? А як нї ? Як довго мусить бути паска в печи? Що роблять (кажуть) виймавши її з печі ?
3 Що несуть сьвятити на Великдень ? Чому хрін?
4) До чого його опісля уживають ? На що сьвятять сіль (до чого вона служить ?) А перець і чиснок на яку памятку (до чого вони відтак служать ?) Що ще беруть сьвятити (на що ?)
5 Що роблять вернувши зі сьвяченим домів ? Котрою стравою зачинають їду? Що при тім кажуть? Як слідують по собі страви?
6 Подати всї віруваня привязані до сьвяченої страви (пр. що, як миш покушав? Де дівають кришинки? Де кости з мясива? Коли і кому не можна їсти сьвяченої страви ? Чи можна спати на Великдень ? Чого ще не вільно ?
7 Що печуть і дарують убогим? На яку се памятку ?
Ґ. Петра.
1 Що варять на се сьвято? Чи є специяльне яке печиво?
2 Описати гостини пастирів на посовисках в день св. Петра? Отже всї приготованя: Хто дає страву ? Хто окопує і вбирав столики на пасовиску ?
Чи всї хлопці гостять ся при однім столї? Чи і дївчата з ними ? Що їдять і пють ? Що при тім говорять (співають)?
Д. Храм.
1. Чи є друга назва (пр. празник) ? Коли у вас відбуває ся такий храм? На яку памятку? Кого просять в гостину? Чи росторонні люди приходтяь також ? Коли їх просять ? Чи посторонні приносять що ? Що як увійдуть в хату ? Як заховують ся при столі ? Які страви подають на празнику? Який звичай при їді (чи треба принуки? чи їдять в одної спільної миси ? Чи пють що ?)
2 Чи гостям дають що на пращане? Як пращають ся?
3 Чи жебраків приймають ? Як і де ?
Е. Хрестини.
1. Що варять і печуть на хрестини? Кого просять в гостину ? Як подають страви ? Чого не годить ся давати їсти на хрестинах? Що приносять гості в дарі ? Чи їм дають також що ?
Ж. Весїлє.
1 Подати опис і навви весільних страв ? Описати спосіб прикрашуваня і печеня весільного хліба (коровай).
2 Як садовлять гостий за стіл? Що і коли подають на стіл ? Чи жінки їдять разом з чоловіками ? Де сидять та як їдять молодята ? Чи гості дістають що від домашних на пращанє ?
3 Описати, яку ролю відіграв хлїб на весїлю ?
4 Чи для молодят ладять окрему гостину Коли і де ? Що їм дають тодї їсти ?
З. Похорони.
1 Описати похоронні обіди? Де вони відбувають ся? Чи на гробах їдять коли? А біля небіщика? Що подають на стіл при такій нагоді? Котрих страв не можна давати? Що гості? Чи сьвящеяик є на такій гостині? А жебраки? Чи по обіді дають що гостям на пращанє?
2 Котрих страв лишають для душі небіщика? Де кладуть їх?
Записати всї віруваня привязані до сеї справи.
И. Толока.
Хто і при якій нагоді кличе толоку? Кого кличе?
Що варять для людий запрошених на толоку? Коли і як подають сї страви? Що кажуть люди а що ґазди при сїй нагоді?
І. Хліб.
1 Чи і який печуть хліб? Як і в чім чинять тїсто ? Як його вирабляють ? На чім садять в печ ? Чого тодї не вільно ? Як довго по- зіставляють хліб в печи? Що, як його виймуть з печи? Що кажуть про хліб, як він гливкий, як скіра відстане, як має закалець?
2 Що роблять, як починають хлїб кроїти? Що роблять (кажуть), як хліб впаде на землю?
3 Записати приповідки і леґенди про хлїб? Віруваня привязані до лопати і кочерги ?
4 Чи нема звичаю пекти пляцків (пала* ниць) на грани? Як се дїєть ся?
5 Чи нема звичаю вкидати в горячі піч якого зерна, щоби воно попукало? Чи не їдять сего опісля? Як се звуть?
К. Варенє.
1 Як варять — на блясі, чи при огни в печи ?
2 Чи не варять чого так, що уперед розпалять камінь, який опісля вкидають в горнець з водою ? До чого уживають розпаленого каміня?
3 Описати, як люди печуть на грани — мясо, рибу, гриби ?
Л. Огонь.
1 Подати леґенди про огонь? Записати всі віруваня привязані до огня (пр. чи вільно згадувати? Плювати на огонь? Бити буком? Топтати ногою?),
2 Яких способів уживають, щоби викликати огонь, як нема сірників ? Що кажуть, як є лиш оден сірник, аби забезпечитись, щоби він не вгас? Чи нема звичаю добувати огню при помочи тертя? Як і при якій нагоді се роблять? Чи не кладуть якого зобовязаня на того, хто має пильнувати ватри (пр. у Гуцулів)? Може давно був такий звичай? Чи уживає хто кресала і .губки? Як приладжують губку? Як переховують огонь, аби не погас?
М. Припаси.
Чи роблять припаси поживи? Коли мелять збіже?
Коли ріжуть беврог (або що)? Де і в чім переховують — муку, мясо, солонину, мід, сир, масло ?
Як забезпечують від зіпсутя — мясо, солонину, сало, молоко, сир?
Коли, як і в чім квасять — капусту, огирки, рижки, борщ? Коли і від чого повизші псують ся? Де все те переховують?
Н. Народні погляди.
Подати гадки народа про всяку страву і спосіб відживлюваня ся? Отже: Яку відживчу силу має кожда страва ? Котра страва здорова або ні? Котра легко а котра тяжко стравна? Від котрої стане чоловік сильнїйший? А від котрої лекший або тяжший? Чому страви слїдують по собі так, а не инакше? Коли страва лїпше смакує? Коли чоловік їсть менше, а коли більше? Коли і котра страва пошкодить? Що кажуть про „паньску“ страву?
* 
Подати врешті звістки про давний (вже залишений) спосіб приладжуваня страв? Давний спосіб вареня і печеня?
Описи приладжуваня страв, як також всякі поясненя і примітки селян, треба писати під диктат оповідача, бо тодї материяли набирають більшої вартости. Не можна також поминути ніодної „дрібниці“ або всего, що видасть ся нам „некультурним“ бо сим заподїємо науці шкоду.


______________________________
*) Видавнича Спілка, Коломия.
**) Замовляти через Книгарню ім. Шевченка, Львів, Ринок ч. 10.
***) Львів, Супінського 21. 