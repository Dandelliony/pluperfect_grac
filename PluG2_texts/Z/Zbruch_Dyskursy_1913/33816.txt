Для Українських Стрільців

З дїяльности "Українського Жіночого Комітету помочи для ранених" у Відни.   Справою Стрільцїв займав ся "Український Жіночий Комітет помочи для ранених" від першої хвилї свого істнованя дуже щиро. На кождім засїданю Комітету одна точка порядку нарад була посьвячена справі Стрільцїв.   Комітет перший занимав ся Стрільцями, котрі вертали з поля боротьби для часового відпочинку у Відни.   Грошеві підмоги, які роздано поміж незаосмотрених Стрільцїв, досягли значної суми.   Крім грошевих підмог роздїлено поміж Стрільцїв много теплих одягів і инших потрібних річий.   Дня 18 падолиста взяв Комітет участь в похоронах бл. п. Василя Даниловича, котрий помер в однім з віденських шпиталїв. Зложено вінець на домовину покійника, а попращала його нагробною промовою п. Кабаровська іменем Комітету.   Комітет заняв ся також доповняючою сотнею Стрільцїв, котра орґанїзувалась у Відни.   Дня 19 грудня запросив Комітет сих Стрільцїв на Миколаївський вечір та роздав поміж них дарунки, зложені з ласощів і папіросок.   Дня 6 січня устроїв Комітет для місцевих Стрільцїв і тих, які на сьвяточний час приїхали до Відня, Сьвятий вечір. До сьвятої вечери засїло більше як 160 Стрільцїв. На се сьвято явили ся також репрезентанти "Боєвої Управи" і Клюбу посольського. Панї комітетові заняли ся самі спорядженєм вечери та обслугою гостий. Салю, в якій відбувалась вечера, прибрано гарно зеленню і цьвітами. Устроєно дві великі гарні ялинки. На сьвято се запрошено також п. Андрія Волощака, котрий у сїй війнї стратив зір та остає тепер в "Blindeninstitut" у Відни.   Витаючи наші Стрілкинї, Олену Степанівну і Софію Галєчко, устроїв їм Комітет овациї на сходинах "Кружка Земляків". Іменем Комітету промовляв о. Лициняк і вручив їм почесні адреси та дальнички.   Адреси виконала член Комітету артистка п. Олена Кульчицька, а підписали усї Члени Комітету і присутні земляки.   Дня 1. II. взяв Комітет участь в торжестві складаня присяги доповняючою сотнею Стрільцїв. Коли Стрільцї маширували з ратуша, жіноцтво устроїло шпалєр і обкинуло їх цьвітами.   Того дня устроїв Комітет для Стрільців вечеру при Goldschlaggasse. Іменем Жіночого Комітету виголосила пращальну промову п. С. Кабаровська.   Доповняючу сотню Сїчових Стрільцїв, яка дня 12. лютого відїхала в поле, заосмотрив Комітет усїм потрібним у дорозі.   Дня 12. лютого взяв Комітет участь в пращаню відїзджаючих Стрільцїв.   Замісцева діяльність.   Перед Різдвяними Сьвятами вислав Комітет у поле коляду для 1360 Стрільцїв, в котрої склад входили річи, які Комітет в порозуміню з Боєвою Управою признав за відповідні і для Стрільцїв найпотрібнїйші.   Коляду відвезли в поле Вп. пп. Боберський і Старосольський.   Сотки карток, які наспіли з подякою за коляду, є доказом, яку радість справив Комітет нашим дорогим борцям памятию про них.   Крім сего вислано для многих Стрільцїв по ріжних шпиталях (о скільки Ком. довідав ся про місце їх побуту) теплі одяги, білє.   Крім сего що Комітет занимав ся українськими жовнярами і Стрільцями дбав також про всілякі инші справи, пр. зааранжував збірку переношених одягів і висилав для інтернованих в Талєргофі много теплих одягів нових і переношених; много дрібних підмог роздав Комітет поміж біднїйших збігцїв у Відни.   В послїдним часї заняв ся Комітет Українцями в "Arbeiterabteilung" та старає ся через компетентні круги доставитм для них білє і одїж, котрих брак дає ся їм сильно відчувати.   Комітет заняв ся видачею українських памяткових відзнак, до котрих рисунок достарчила п. Кульчицька, а котрі в короткім часї вже появлять ся.   Своїм накладом видав Комітет переписні картки стрільця Олени Степанівної.   На просьбу Боєвої Управи виготовив Комітет 16 синьо-жовтих стягів для поодиноких віддїлів стрілецьких, а також прапор з лентами для Сотнї доповняючої, з котрим вона явилась при торжестві присяги.   Так представляє ся праця жіночого Комітету, котрий доси може і в двоє більше зробив-би, якби не дві перепони: брак фондів і брак сил до працї.   Фонди Комітету складають ся з жертв і збірок. Жертви впливали на зазиви, поміщувані з рамена Комітету в "Дїлі". Збірки аранжували члени Комітету по товариствах, каварнях, при всїляких нагодях, а також на окремі лїсти по українських хатах.   За інїциятивою членів Комітету устроєно в часї йорданських Сьвят "щедрівку" по українських домах, що також приспорило доходів.   Звіт сей подає Комітет до відома загалу тому, щоб загал пізнав його працю, щоб Жертводавцї знали, куди дївають ся гроші, та щоб сї, що можуть свою працю для Комітету посвятити, а доси стоять осторонь його, сейчас в члени Товариства записались.   Здаючи звіт зі своєї дїяльности, складає Комітет на сїм місци щиру подяку Всеч. о. Мітратови Жукови за ласкаве відступленє своїх кімнат на сходини Комітету, що в великій мірі причинило ся до розвою Товариства та зменшає його розходи. Дальше складає Комітет дяку Вп. п. Антонови Костишинови з Bielitz за надіслану коляду для Сїчових Стрільцїв у видї теплих одягів. Товариству сьв. Варвари у Відни складає Комітет подяку за відступленє цїлого доходу сценїчної вистави в користь Стрільцїв. Всїм П. Т. Жертводавцям, які хоч найменшу лепту зложили на цїль українських жовнярів і Стрільцїв, висказує Комітет щире "Спасибіг".   За Видїл: Ольга Цїпановська, предсїдателька, Северина Кабаровська, секретарка.   [Дїло] 