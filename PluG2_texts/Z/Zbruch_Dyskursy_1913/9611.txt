Вчерашні вибори.

Давні часи пригадують ся, часи з перед пів столїтя... Бо як ще тодї, в 1860 их роках мали ми в соймі репрезентацию, яка числила понад 30 послів, то аж отсе тепер вертаємо до того нашого колишнього стану посїданя, вибравши вчера 30 представників вашої національної ідеї.
Значить, з 47 округів східної Галичини український національний табор здобув 30. Крім того в жовківськім окрузї вибрано дотеперішного посла д-ра Мих. Короля, в Брідщинї вийшов послом "новокурсний" москвофіл д-р Д. Марков, а в 15 наших національних округах мандати дістали ся й сим разом тим, які майже пів столїгя неправно узурпували собі право репрезентациї нашого народу і його найчисленнійшої верстви — селянства.
При попередних соймових виборах, в 1908 році, здобули ті самі чужинецькі плянтатори на нашій земли не тільки 26 мандатів для себе, але крім того ще 9 мандатів для своїх москвофільських союзників, з якими під прапором польсько росийського братаня заключили були згоду на знищенє нашого народу. З тих своїх мандатів втратили вони тепер 11, а їх москвофільських союзників вчерашні вибори просто змели з соймової арени, редукуючи москвофільську репрезентацию властиво до одного здекляро-ваного москвофіла.
І тому, хоч вчерашні вибори не віддали репрезентациї всїх наших округів у належні руки, все таки можемо слушно говорити про погром її ворогів як з польської так і з москвофільської сторони.
Що до польської сторони, то треба зазначити в першій мірі упадок п. Т. Цєнського, презеса Rad-и Narodow-ої. П. Цєнський, речник найукраїно-жернїйшої полїтики і провідник орґанізациї, яка ту полїтику заступає серед польської суспільности, при тім один найреакцийнїйших полїтиків краю взагалї, а в кінцї опікун галицького москвофільства, з бравурою старопольського шляхтича, для якого найвисшим законом була його самоволя, здобував собі доси мандат в українськім сїльськів окрузї, хвалячи ся опісля "zaufaniem ruskiego ludku". І до сих виборів пішов п. Цєнський з тим самим кличем, що польські дїдичі є уродженими заступниками українського селянства і мають і право й обовязок старати ся в нього о мандати і — здобувати їх. Здобувати, очевидно, відомими методами польсько шляхотських виборів, — шахрайством, насильством, підкупом, — бо иншого способу вони не мають. В сїм здобуваню п. Цєнський був майстром першорядним, але при сих виборах все таки обсїли його сумнїви, і він для певности поставив свою кандидатуру аж в двох округах. Та й в обох провалив ся. Шахрайство, насильство, підкуп — не помогли; наш нарід дав презесови "Rad-и Narodow-ої" відправу, на яку той собі аж занадто заслужив.
Побіч упадку п. Цєнського треба поставити упадок ґр. Скарбка в Руденчинї. Сей вшехпольський лїдер, виславлюваний в останних часах навіть росийськими кругами за своє україножерство і москвофільство, до метод п. Цєнського вмів додати ще свою власну: розбишацький терор, ширений його прибічною боївкою. Поваленє його, се не-аби-який успіх, який можемо вважати одним з особливих плюсів вчерашних виборів.
Переходячи до москвофілів, треба зазначити, що вони просто зникли з виборчої арени. "Старокурсники" зовсїм не ставили своїх кандидатів", а новокурсні кандидати, поставлені з таким гуком майже в усїх округах Східної Галичини, подіставали ледви по кілька голосів. Справді, "новокурсники" ставили тих своїх кандидатів хиба "pro foro externo", щоб могти їх упадок представляти як доказ "гоненія русскихъ въ Галиціи", ну, і дістати "Schmerzgeld" за ті "гоненія".
Ріжниця між виборами в 1908 p. і вчераш-ними є рівночасно ріжницею нелєґальности тих орґанів власти, які переводять вибори. Розумієть ся, галицьким виборам ще далеко до лєґальности. Лєґальність stricto sensu, як розуміють лєґальність виборів в західній Австриї, — на се наші староства занадто перейшли атмосферою "галицьких виборів", та атмосфера ввійшла в їх кров і кости, і треба би великанської реформаторської працї, щоби ту атмосферу прочистити. Але вистало, щоб не було разячих надужить, щоб повітові орґани властий не діставали згори наказу робленя виборів в означенім напрямі, - і яка показала ся ріж ниця! Питаємо, як випали би вибори, коли-б вони були переведені справдї лєґально, коли-б орґани власти на місцях не допускали до надужить, насильств, підкупу, коли б з усїми тими, що видирають мандати нашому народови, поступало ся з усею строгістю закона! Тодї певне анї один з наших округів не опинив ся би в руках ворожих чужинецьких елєментів. З 30 українських послів, яких дали нам вчерашні вибори по партийній приналежности є 23 національних демократів, 6 радикалів і один безпартийний. В попереднім соймі було безпосередно по виборах 9, опісля 13 національних демократів і 3 радикалів.
З дотеперішних послів не кандидували о. Нижанковський, п. Скварко, Содомора і Крисоватий; з округів, які заступали, втрачено Мостиска, де на місце п. Скварка кандидував др В. Загайкевич, одначе перепав. Крім того втрачено Ліско, де перепав дотеперішний посол Антін Старух. Отже на 16 округів втрачено два; за те здобуто 16 нових округів.
*
Переходячи до поодиноких епізодів вчорашного дня виборчого, треба за значити як факт у високій мірі відємний — вибір д-ра Маркова. Цей руссофільський посол рішучо не повинен був знайти місця в соймі. З української сторони, з осібна з боку Народного Комітету, роблено від хвилї розвязаня сойму все можливе, щоби округ здобути для українського кандидата і щоби "Россиянина" повалити. Українська орґанїзация в Брідщинї і український кандидат п. Корнелин розвинули були в окрузї таку систематичну, осьвідомляючу роботу, якої в сїм окрузї виборчів пп. Барвінського і Дудикевича ще не бувало.
В сїй, серед виїмково тяжких обставин веденій роботї стрінула ся українська сторона з зажертою і способах не перебираючою контракциєю аґітаторів і дїячів з рамени польської Ради народової. Що саме проти у к р а ї н с ь к и х сїл і протиукраїнських заходів звернув ся розмах п. Цєнського, се мало свої причини в загальній політичній лїнїї сього речника росийської ориєнтациї серед Поляків і в специяльних обставинах брідського округа виборчого. Адже не хто инший, як саме Цєнський був автором і виконавцем ідеї союза Ради народової з такими „umiarkowan-ими starorusin-ами”, як Дудикевич і його найблизький приклонник Марков.
Не хто инший, як Цєнський, за посередництвом пок. Андрія Потоцького надїлив мандатами соймовими Дудикевича і його ґвардию. Не хто инший, як саме п. Цєнський писав кілька таких "ситуаций", де "starorusini" могли би голосами своїми помогти кандидатови "Ради Народової" проти кандидатів українських, які заперечують істнованє росийскої національности в Галичинї. Мав отже Цєнський причини дуже раціональні і дуже конкретні не виступати ворожо проти своїх сподїваних союзників і помічників, приклонників кандидатури Маркова. За те кинув ся він цїлою форсою на Корнеллю і терором та перекупствами рвав і грабив йому голоси скільки змога. Таким чином вспів він сперти українського кандидата із сподїваної найвисшої скількома голосів на число найнизше: і якраз се було його тактичною помилкою. Числив він на те, що прийде він до тїснїйшого вибору з Корнеллею та що в сїм випадку він гладко перейде голосами своїми і голосами Маркова, котрого партия отверто видала гасло голосувати на противників українсько-польського компромісу в справі виборчої реформи. Одначе в своїй зажертости проти Українцїв втратив Цєнський всяку міру і так „успішно“ видирав виборців Корнеллї, що до тїснїйшого вибору прийшов вже не Корнелля, а умовлений і сподїваний союзник Цєнського — Марков!
Що роздратовані конкістадорською безличністю ватажка ворогів українського народу і компромісової виборчої реформи, Цєньского, та до живого ображені його пробою купити в послїдній хвили українські голоси для себе — українські виборцї позволили серед таких обставин Цєньскому провалити ся, не входячи навіть в те, хто саме був його контркандидатом, — се поясняєть ся психічним настроєм, витвореним провокацийною кандидатурою і полїтикою Цєньского. Були українські виборцї в такім настрою, що бажали - би побіди кождому контркандидатови Цєньского — чи бувби ним Поляк без ріжницї партиї, чи навіть "Росиянин" Марков.
Таким чином викинули українські виборцї п. Цєньского з сїльських округів нашої країни - зовсїм.
*
Від Вп. президента Юлїяна Романчука дістаємо до поміщеня отсе письмо:
Сьвітла Редакциє ! В справі моєї кандидатури на посла соймового в долинськім повітї прошу дуже о поміщенє отсего поясненя: Я заявив з гори на поставлене менї в Народнім Комітетї запитанє, що нїде кандидувати не буду і жадної кандидатури не прийму. Діставши помимо того по якімсь часї від долинської органїзациї і від Народного Комітету телєґрафічне повідомленє про поставленє моєї кандидатури з зазивом до її принятя, я три рази телєґрафом і листом відмагав ся, подаючи причини і особистої і загальної натури. Коли-ж таки на мене наставано та іменно представлювано, що без моєї кандидатури важний для нас — специяльно в теперішній порі - мандат пропаде на певно і тільки моя кандидатура його уратує, я уважав моїм народним обовязком, хоч як для мене в сїм разї немилим, перестати вкінци опирати ся, та заявив Народному Комітетови, що лишаю йому оголошенє моєї кандидутри на його одвічальність, бо сам нї найменших заходів анї видатків робити не буду, противно-ж для підпертя иншої кандидатури я готов причинити ся навіть значнійшою грошевою жертвою. Довідавши ся вчера про два голосованя і їх результат, я заявив зараз, не чекаючи результату голосованя третього, про котрий я дізнав ся аж нинї, що евентуального вибору в таких обставинах не прийму:
З повним поважанєм Юлїян Романчук.
У Львові 1. липня 1913.
*
В звязку з сею заявою зазначимо, що упадок нашої кандидатури в Долинщинї треба приписати виключно методам, які характеризують „галицькі вибори“ і які місцеві чинники в долинськім окрузї примінили сим разом з трацийною силою і всесторонністю. В сїй справі пишуть нам з Долини: При вчерашних виборах в Долинї дїяли ся страшні надужитя. Староста Ґлажевський і виборчий комісар Райнольд тероризували виборцїв, щоби голосували за Зарембою. Староста відмовив нашому домаганю, щоби на час виборів приказав замкнути шинки в містї, де розпоювали виборцїв і купували їх голоси. Староство тероризувало Жидів, шоби віддали свій голос на Зарембу. В виборчім льокали знаходило ся під покровом старости богато виборчих гиєн невиборцїв, які страшили наших виборцїв і то під оком виборчого комісаря. Жидівських виборцїв було 31, з яких 25 голосувало до кінця на Зарембу, а тільки 6 Жидів з Болехова на вибори не приїхало. Московський опричник Марущак — мабуть за відомостю кацапського кандидата Гецева — продав за кілька тисяч коров в суботу 28 с. м. по нарадї в повітовім видїлї в Добромилї всїх кацапських виборцїв 17 і приказав їм відразу голосувати на Зарембу. Так і стало ся і 15 кацапських виборцїв голосувало відразу при першім голосованю на Зарембу, а тільки двох не послухало приказу і голосувало на Гецева. Всї кацапські виборцї що до одного до кінця голосували на польського кандидата. Знайшов ся також на сором і ганьбу і оден руський сьвященик о. Тибінка, ігумен Василиян (нереформованих) з Гошова, і всї три рази голосував на Зарембу. Комісия виборча була наша (чотири наших проти трех старостинсько-польських) під проводом о. дек. Горникевича з Гошова, та була за мало рішучою і не уневажнила масу голосів Зарембі, хоч могла і повинна голоси ті по закону уневажнити, бо наші хрунї перекручували до непізнаня імя польського кандидата. Вислїд голосованя такий: І. голосованє: Романчук 111. Заремба 111, Гецев 2; II, голосованє: Романчук 106, Заремба 110, два розстрілені; ІІІ. голосованє: Р. 106, 3. 111. Послом найбільшого руського округа є вшехполяк ксьондз Заремба з Долини. Романчука повалили староство в Долинї і камеральні урядники та служба. Надужитя і террор були вчера в Долинї страшні. Про се поговоримо завтра на основі зібраного на місци материялу.
*
На окрему увагу заслугує вибір в львівськім повітї. Тут проти о. Меруновича, якого польсько-шляхотські верховоди 30 лїт накидували нашому селянству на заступника, сим разом ті самі верховоди висунули о. Кшечуновича, бо п. Мерунович „прогрішив“ ся тим, шо заявив ся за компромісовою виборчою реформею. Отже мав його заступити ворог компромісової реформи, п. Кшечунович. Крім п. Кшечуновича і п. Меруновича виступали ще з польської сторони людовець п. Вонсович і кандидат людової фронди п. Домбський. При першім голосованю п. Кшечунович дістав 153 гол., кандидат Нар. Комітету о. Иосиф Фолис 107, Мерунович 30, Вонсович 20, москвофіл Яворовський 13, Домбський 6. Коли по першім голосованю обчислено голоси наші, Вонсовича і Меруновича, побачено, що навіть разом взяті не дадуть вони більшости прихильникови виборчої реформи, тим більше, що між польськими виборцями був хаос, дезорґанїзация, підкупство і не було нїякої певности, що всі вони разом будуть держати ся. З огляду на се, що з вини Поляків не було вже нїякої надії переперти прихильника виборчої реформи, орґанїзация львівського повіту рішила від другого голосованя відсунути ся. На зазив орґанїзациї всї наші виборцї як оден зложили лєґітимациї і рішили не голосувати. Одначе на се явив ся делєґат Народного Комітету з припорученєм, щоби всї виборцї Українцї пішли до голосованя і віддали голоси на п. Меруновича як прихильника компромісової реформи, якого може вдасть ся таким способом вибрати. Сего припорученя послухали виборці, хоч як важко було їм віддаваги голос на ренеґата, при помочи якого польсько-шляхотські верховоди цїлі десятилітя деморалїзували наш повіт. Але як карні члени орґанїзациї, маючи на увазї справу компромісової реформи, рішили услухати голосу Нар. Комітету. Вислїд другого голосованя був такий, що п. Мерунович дістав тільки 98 укр. голосів; за те його польські виборцї опустили його й віддали голоси на Кшечуновича, який і вийшов послом.
Коли з результату виборів вносити про стан наших полїтичних орґанїзаций в окремих повітах, то сей стан треба признати вдоволяючим. До правиборів ставали наші виборцї, загалом беручи, добре, в день вибору наші виборцї сповнили свій обовязок, не вважаючи на перешкоди, які спричинили теперішні дощі.
З окрема з признанєм треба згадати про вибір в Цїшанівщинї, на польсько-українськім пограничу, де наш кандидат в таких трудних обставинах все таки побідив.
Так само признанє належить ся Старо-самбірщині, яка повалила людовця Лєваковського, того самого, що підчас української обструкциї в соймі грозив нашим послам ужитєм фізичної сили. Добре стало ся, що такий "заступник" нашого селянства дістав від нього заслужену науку.
За те прикре вражінє справляє Городенщина. Повіт чисто руський, в центрі повіта яких 20 лїт живе і працює один з визначних наших полїтиків і парляментаристів, наш кандидат в повітї загально знаний, — і над ним відносить побіду польський кандидат, полїтична нуля, який не має в повітї впливу і значіня. Що се значить? Тільки се одно, що в працї, яка ведеть ся в повітї, не все йде як слїд, коли ся праця, яка має за собою 20-лїтну традицию, видає тепер такі плоди. Над сим треба би поважно призадумати ся, не тільки в Городенщинї, але скрізь, де панують подібні обставини.
В 27 и округах західної Галичини людовцї здобули 14 мандатів, вшехпольсько клєрикальна коалїция, на якої кандидатів упали також москвофільські голоси, 9 мандатів, консерватисти З, демократи 1. Означає се побіду вшехпольсько-клєрикальної коалїциї й ослабленє людовцїв. З 21 мандатів в попереднім соймі п. Стапінський втратив 7 мандатів, з того 6 на річ вшехпольсько-клєрикальної коалїциї, а 1 мандат в східній Галичинї (Старий Самбір) здобули Українцї.
      За сприяння вдячні                                                                                                     працівникам наукового відділу періодичних видань                             ЛЬВІВСЬКОЇ НАУКОВОЇ БІБЛІОТЕКИ УКРАЇНИ                                        ім. В.Стефаника і спеціально завідувачеві п. Юрію РОМАНИШИНУ 