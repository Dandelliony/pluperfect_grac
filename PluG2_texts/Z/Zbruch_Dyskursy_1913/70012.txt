 Від "Центральної Управи Українських Сїчових Стрільцїв" у Відни.

  Наша суспільність цїкавить ся живо українським стрілецтвом, його трудами, обовязками і успіхами. Се вичуваєть ся з розмов, листів і з часописних вісток. Суспільність купує стрілецькі видавництва, книжки, листівки, відзнаки, музикалїя, щоби в сей спосіб збільшити фонди на стрілецькі цїли і шле датки на фонди для стрільцїв, висудцїв і немічників.   Нинї предкладає Центральна Управа звіт за рік 1916 і за І. піврік 1917 з грошевого обороту.   Рік 1916.   ДОХОДИ. 1. Сальдо з року 1915 — К. 13.861,66 2. Датки на стрілецькі цїли — К. 34.922,81 3. Датки на немічників — К. 1.944,12 4. Датки на вдови і сироти — К. 2.000 5. Датки з Галичини на любистки — К. 27.385,30 6. Датки віденських банків на стрілецькі цїли і любистки, заходом посла М. Василька — К. 15.300 7. Позичка від Бб. — К. 6.000 8. Переходовий рахунок — К. 25.500 9. Дохід з кіна — К. 735,75 10. Видавничий фонд даток п. Ґж. — К. 2.000 11. На пращанє ІІ-ої віденської сотнї посол М. Василько — К. 2.000 12. Продаж видавництв — К. 41.678,61 Сума доходів в р. 1916 — К. 172.729,25   ВИДАТКИ 1. Стрілецький улад (орґанїзація) — К. 23.784,08 2. Підмоги для стрільцїв — К. 15.968,80 3. Видавництва — К. 35.602,13 4. Музей (дописи малюнки, світлини) — К. 20.499,99 5. Музика — К. 1.931,60 6. Біблїотека — К. 1.285,86 7. Вистава воєнна 1916 — К. 22.285,04 8. Подарунки для віденської сотнї, Коша, Вишколу, Поля — К. 28.475,96 9. Переходовий рахунок — К. 11.293,04 10. Чекове дїловодство — К. 400,89 Сума видатків в р. 1916 — К. 161.476,59   По відтягненю видатків від доходів лишаєть ся сальдо на рік 1916 в квотї К. 11.252,66.   Рік 1917. (Від 1. сїчня до 30. червня).   ДОХОДИ. 1. Сальдо з року 1916 — К. 11.252,66 2. Датки на стрілецькі цїли і на немічників — К. 16.398,78 3. Датки віденських банків заходом посла М. Василька — К. 3.000 4. Продаж видавництв — К. 27.952,12 5. Даток посла М. Василька на стрілецьку виставу — К. 10.000 6. Переходовий рахунок — К. 116 Сума доходів в І півроцї 1917 — К. 68.729,56   ВИДАТКИ 1. Стрілецький улад (орґанїзація) — К. 9.173.35 2. Підмоги для стрільцїв — К. 5.982,53 3. Видавництва — К. 22.769.21 4. Музей (дописи, малюнки, світлини) — 9.171,29 5. Вистава воєнна 1917 — 10.441,56 6. Розпорядимий фонд станицї у Відни і Львові — К. 2.500 7. Переходовий рахунок — К. 1.916 Сума видатків в І. півроцї 1917 — К. 61.953,94   По відтягненю видатків від доходів лишаєть ся дня 30. червня 1917 на II. піврік сальдо К. 10.378,14.   Стрільцї зголошують ся до іспитів в ґімназії, семинарії, унїверситетї і потребують підмог на книжки, на шкільні оплати, на харч. Доріжня зростає, але молодїж хоче мимо тої перешкоди поступати в своїх студіях. Стрільцї хотять зістати дальше і по війнї війском, що бореть ся за нарід не машиновим крісом але інтеліґентним умом.   Хорі і ранені стрільцї в шпиталях просять о грошеві причинки, щоби могли поправити стан здоровля. Як можна лїчити ся на нежит легких, коли нема відповідного харчу?   Немічники з ушкодженими руками, ногами, очима, бажають вчити ся на унїверситетї, на технїцї, або аґрономічний чи торговельній академії, щоби ще придати ся суспільности своєю роботою а не стати ся її тягарем.   Конечні є також видатки, получені з веденєм переписки і полагоджуванєм біжучих справ.   "Центральна управа У.С.С." звертає тому увагу на свої видавництва і просить о їх закупно, тому що дохід з них йде на стрілецькі цїли. Хто купує листівку, відзнаку, книжку, видані накладом "Центральної Управи У.С.С.", той причиняєть ся до збільшеня фондів на стрілецькі цїли, помагає оплатити стрільцеви шкільну таксу до іспиту, ратує стрільця хорого на легкі від смерти, помагає немічникови стати независимим трудівником, причиняєть ся до уладженя стрілецького музея а через ревну опіку над українським лєґіоном до піднесеня поваги українського народу в очах других народів.   Управа просить слати датки на стрілецькі цїли. В кождій місцевости повинен оснувати ся "Стрілецький Комітет" і помочи "Управі" в розпродажі видавництв та збираню датків на стрільцїв.   Просимо всї Громадські Уряди при укладаню буджету на найблизшій рік вставити також якусь суму на "Українських Сїчових Стрільцїв", на хорих, ранених, немічних стрїльцїв, на вдови і сироти по стрільцях, на стрілецький улад.   Просимо парохіяльні Уряди і шкільні Заряди подбати, щоби в крузї їх дїяльности плинули датки на "Українських Сїчових Стрільцїв", а також, щоби розходили ся стрілецькі видавництва "Центральної Управи".   Позваляємо собі пригадати торговлям і особам, які переняли в розпродаж стрілецькі видавництва, щоби не отягали ся — як се на жаль дїєть ся — з присилкою сум, які належать ся до "Скарбу Центральної Управи У.С.С." за видавництва, отримані в розпродаж.   Дякуємо всїм Українкам і Українцям, що причинили ся помічю в роботї і опіцї над стрілецтвом, яке самостійним виступом в всесвітній війнї ставить до Европи домаганя українського народу а своєю відвагою і погордою смерти приносить свому народови значінє і славу.   З подякою за дотеперішну поміч лучимо просьбу о дальшу щиру опіку над українським стрілецтвом.   Просимо слати листи і датки на адресу "Центральної Управи У. С. С. " у Відни, яка всї датки виказує в часописях.   За "Центральну Управу Українських Сїчових Стрільцїв": Д-р Стефан Смаль-Стоцький, голова. Д-р Стефан Рудчицький, писар. Іван Боберський, скарбник.   Відень, 17.VIII 1917. Адреса: Zentralleitung der Ukrainischen Legion Wien VIII. Lederergasse 20.   [Дїло] 