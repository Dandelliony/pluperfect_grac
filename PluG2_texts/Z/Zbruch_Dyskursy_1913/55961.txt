З далекої Азії.

Кілька листків п. Констянтини Малицької з висланя  
   П. надпор. Ф. Балицький ввічливо прислав нам відписи листків, які одержав від п. К. Малицької. — Ред.   Пинчуга, 21. червня н. ст. 1916.   Сегодня одержала я другу Вашу картку з 15 лютого. Першу одержала 7. квітня і сейчас на неї відписала, а крім того вислала я ще й другу картку і лист через американське посольство в Петроградї. Як менї донесли, вислали вони моє письмо вже за границю, так повинні вже були Ви його дістати. За память о менї і стараня помогти менї сердечно Вам дякую. Я жию, як тисячі других в моїм положеню, а властиво много красше, бо в кождій ситуації ратує мене моя вдача. У нас лїто — горячо, хоч лежить ще лїд на берегах Анґари. Фльора тут чудова і я тепер практично занимаю ся ботанїкою. Ночи в нас тепер нема, день і день. Але я вмію собі його заповнити.   Усїм найкрасшим здоровлю і руки стискаю — К. М.   Пинчуга, 4. липня 1916.   Сегодня такий гарний, теплий день. Сиджу на високім березї Анґари під Пинчугською каталашкою і думи в рідний край шлю. Анґара така величава, а тиха-тиха. Довкола гори, лїси, тайга сибірська. По водї пливають лодки, на березї жінки пранниками вибивають шматє — нагадують ся рідні сюжети: Бистриця під Єзуполем, Прут в Лужанах і то всьо, що колись було і вже не вернеть ся нїколи. Не можна хвилї сказати: Стій! не можна два рази переживати житя. Але не можна і сумувати тутки. На тих безмежних просторах сибірських, у тій претихій тишинї все розпливаєть ся кудись у безвісти засвітні — і радість і смуток, і думка і свідомість власного "я". Тільки деякі ясні моменти житя поблискують, мов зорі у темряві. А в мене вони є. — К. М.   Пинчуга, 13. липня 1916.   Нині минає рік, як у перше приїхали ми в Пинчугу — нас чотирнадцять Львовян. Відтак поплили ще дальше до Богучан, нашої "столиці", відтак порозпливали ся на всї сторони Анґари вверх і вниз, тільки я з тов. Балицьким повернула до Пинчуги. Рік! Довгим він для мене, що правда, не був. Серед працї минав час скоро, але скілько пережило ся за той рік, передумало, переболїло. Придбало ся много много житєвого досвіду і навчило ся чимало. Тільки ледви, чи кому вже той досвід можна буде передати і ледви чи самій вже придасть ся на що. В тім і вся траґедія, що ті тяжкі здобутки звичайно бери зі собою до могили.   Усїм найкрасшим здоровлю. — К. М.   [Дїло] 