За український університет.

Справа виборчої реформи до галицького сойму, яка в один час, — коли наслідком заключеня польсько-українського компромісу скликано соймову сесию в цїли наданя компромісови законодатної санкциї, — видавалася вже такою близькою до реалїзації, відсунула на якийсь час на другий плян справу заложеня українського університету у Львові. Чому так стало ся і чи добре, що так стало ся, — сї питаня оставляємо тепер на боцї. Констатуємо тільки сам факт, а також пригадуємо, що в полїтичних кругах панував тодї погляд, що після компромісового полагодженя сеймової виборчої реформи в польсько-українських відвосинах запанує настрій, який значно улекшить полагодженє увїверситетської справи.   Та стало ся инакше. Справа соймової виборчої реформи опинила ся знов у стадиї, в якій знаходила ся перед заключенєм компромісу, і не можна передвидїти, кола вона рушать з тої мертвої точки. Ся обставива мусить вплинути на нашу тактику в унїверситетській справі. Коли були вигляди на швидке полагодженє соймової виборчої реформи, тодї полїтичну акцию в унїверситетській справі можна було відложити аж до  того погодженя справи соймової виборчої реформи. Тепер, коли вигляди на швидке полагодженє справи соймової виборчої реформи є майже ніякі, не можна допустити, щоб та тактика україножерної вшехпольсько-подоляцько-клєрикальної  коалїциї, яка змагає до вічного відволїканя справи соймової виборчої реформи, осягнула також подібну цїль щодо університетської справи. Незалежно від справи соймової  виборчої реформи акция за заложенєм українського унїверситету у Львові мусить бути на ново піднята, і наша парляментарна репрезентация мусить доложити всїх заходів, використати всї моменти парляментарного положеня, щоби та акция увінчала ся в кінци успіхом.   При сій нагоді не можемо не звернути увагу на нельояльність польських полїтиків і правительства в унїверситетській справі. Рівночасно з тим, як в унїверситетській справі запанувало sui generis завішене оружя, яке мало улекшити переведенє соймової виборчої реформи, польське коло розпочало енерґічні заходи, щоби в адмінїстрацийній дорозі узискати таку далекосяглу національно-полїтичну рецесію, як заложенє польської гірничої  Академії в Кракові, отже нову висшу школу, яка дуже поважно скріпила би польську національну позицию в краю в порівнаню з національною позициєю Українців.   Як в усїх справах, так і тут Поляки хотіли би, щоби иншу міру прикладано до них, а иншу до нас. Хоч через заложенє українського Університету має бути заспокоєна та культурна потреба українського народу, яку польський нарід в Галичинї мав аж надмірно заспокоєну, значить, заложенє українського університету має направити упослідженє українського народу в порівнаню з польським в области висшого шкільництва, — одначе Поляки мимо того проголосили сю справу національно-полїтичною, протестуючи проти того, щоби правительство робило Українцям без згоди Поляків “односторонні" національні концесиї. Тимчасом при заложеню гірничої Академії в Кракові ходить справдї, о нову національну концесию Полякам коштом цїлого краю, а одначе вони натискають на правительство, щоб воно дало їм ту концесию односторонним способом, не вважаючи на становище Українців в сїй справі.   Ся обставина не може також остати без впливу на нашу акцию в унїверситетській справі. Наша парляментарна резрезентация мусить стояти на становищи, що заки може бути мова про заложенє нової висшої школи в краю з польським нацїональним характером, — найперше мусить бути дефінітивно полагоджена справа українського унїверситету, найперше мусить бути заспокоєна та наша потреба в области нашого шкільництва, яку польський нарід мав вже давно заспокоєну, і то почасти нашим коштом бо-ж львівський унїверситет мав стати огнищем української унїверситетської науки. Отже найперше мусить наш нарід дістати огнище своєї унїверситетської науки, яке і йому вже давно належить ся, Особливо, що ми, щоб осягнути власний унїверситет, заявили готовість зректи ся всїх прав до теперішного львівського унїверситету, так що Поляки за заложенє українського унїверситету дістануть властиво належну їм рекомпензату в формі наданя польського характеру теперішному львівському унїверситетови.   І так унїверситетська справа повинна стати знов предметом нашої політичної акциї на парляментарній аренї. При справі соймової виборчої реформи польська сторона виказала повну нездібність полагоджена якої-небудь з спірних точок національних відносин. Пора отже, щоб  в національні відносини краю вмішало ся знов центральне правительство і парламент, починаючи, полагодженєм справи, яка належить вповні до їх компетенциї, а такою є власне справа унїверситетська. Словом, осїнна сесия парляменту повинна розпочати ся для нас під кличем унїверситеської справи.   [Дїло, 13.09.1913 р] 