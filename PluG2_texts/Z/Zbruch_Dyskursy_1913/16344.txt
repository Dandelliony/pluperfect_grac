Український народе!

"Просьвіта" найстарше наше товариство, що близько пів столїтя працює над просьвітним і економічним двигненєм нашим, стає нинї перед Тобою. Минулого року дало товариство "Просьвіта" початок курсам висшої осьвіти. Десятьтижневий курс у Львові був найкрасшим доказом того, що нарід наш жадний осьвіти, що не жалує нї часу, нї гроша, щоб з великої скарбниці людського знаня пізнати хоч се, що мав практичне приміненє в житю, що високо підіймає почутє людської і національної гідности! Минулого року вийшли в сьвіт перші учасники, а заразом і перші піонїри тої великої ідеї. Нехай лиш десятки національно сьвідомих одиниць з зернами висшої осьвіти, що пізнали належні народу права і навчили ся користати з тих прав — то вже крок вперед.   Так гарно початого дїла не годить ся залишати.   Але на се потрібна материяльна поміч як найширшого нашого загалу. Товариство "Просьвіта" на се фондів не має. Не має їх тимбільше в сїм році, коли не виплачено Товариству субвенций.   Потреба курсів висшої осьвіти — товариство "Просьвіта" без субвенций!   Отсе той клич, з яким звертаємо ся до Тебе Народе!   В день 8-го грудня, як в день основаня товариства "Просьвіта" залунає могутний голос вічевого звона.   Се просьба о дар "Просьвітї"!   І народ український радо скине сотикові жертви!   Український Народе, Ти що перебув найтяжші лихолїтя, Ти що на перекір глузуваню долї — добув з себе тільки сили, що жиєш і розвиваєш ся — покажеш і тепер свою силу. А ся сила лежить в Твоїй вірі в нашу будучність, в посьвятї і жертвенности в імя щастя будучих поколїнь!   Нехай нїхто не відкаже, бо "Просьвіта" хоч не має на сей рік краєвих підмог, не сьміє припинити своєї орґанїзацийної, просьвітної роботи!   Відозву сю видав Головний Виділ Товариства "Просьвіта" з комісиєю просьвітно орґанїзацийною, а підписали її крім того всї українські посли — парляментарні і соймові.   [Дїло] 