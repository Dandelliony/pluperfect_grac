Росийська рука при роботі.

Склалось так, що як-раз рівночасно відбули ся в Галичинї дві події, які сьвідчать про роботу росийської руки в Австриї. Галицькі москвофіли з великим шумом відбули свій з’їзд, а рівночасно в карнім судї засуджено за війскову шпіонажу в користь Росиї одного з росийських аґентів, Гриневича, котрий, як ствердила розправа, був звербований до шпіонської служби засудженим попередно за шпіонажу Мончаловським, сином визначного москвофільського діяча, підчас свого побуту в Петербурзї з театральною дружиною галицьких москвофілів.   Cї дві подїї як не можна яркійше характеризують роботу росийської руки в Австриї. Москвофільські з'їзди проголошують національну єдність нашого народу в Галичинї з Росиєю, москвофільські провідники для заманїфестованя тої єдности устроюють прогульки до Росиї, а учасники тих прогульок вертають назад в характері — російських шпіонів.   Се лиш зайвий раз потверджує, що москвофільський рух в Галичинї, се перша сторона, яка має приготовити терен для приходу росийської армії і завойованя Галичини до Росиї.   Що Росия має апетит на Галичину, се факт доказаний. Сей її апетит — сказати можна — історичний. Вважаючи Галичину частю росийської землі, завойованє Галичини вважає вона етапом в "збираню росийських земель". Кажемо: етапом, бо коли б росийська імперія розширяла ся до Карпат, тодї новим, дальшим етапом стало би завойованє Угорської Руси. Звідси вже близько до південних Славян, щоби здійснити клич росийських славянофілів, що "славянські ріки повинні злити ся в росийськім мори".   Се — на далї. А поки-що потрібна Росиї Галичина, щоби здавити огнище українського національного житя. Бо сучасна Росия не може уявити собі себе инакше, як національно одноцільною, росийською державою. А для сього треба зросийщеня 30-мілїонового українського народу. Правда, дотеперішна істория повинна би Росию навчити, що се утопія, але річ в тім, що істория звичайно нїкого нїчого не може навчити. І Росиї здаєть ся, що як би здавила огнище українського національного житя в Австриї, то українське питанє стало-б "неістнуюче".   Росиї потрібна Галичина. Галичину треба завоювати, а для сього треба по перше підготовити терен, по друге знайти привід до війни з Австриєю. Одно і друге мають сповнити галицькі москвофіли. Їм припоручено витворити прихильний для росийської інвазиї настрій серед місцевого населеня, вони мають також сповняти роль передної сторожі росийської армії, і мають витворяти положенє, яке дало би Росиї привід до війни. Отже мають витворити фікцию, що в Галичинї буцім то живе росийський нарід православної віри, що той нарід переслїдують, що отже Росия сповняє свій національний обовязок перед "поневоленими братами", хотячи їх визволити з "австрийського ярма".   Одним з проявів твореня тої фікциї був також теперішний москвофільський з'їзд. Було в нїм коло тисячі учасників, — цифра, на яку вже можна "покликати ся". А зібрати таку цифру — нічого лекшого при материяльних засобах, яких москвофільський рух завдяки своїм опікунам має доволї. Вистане мати невелику ґрупу інтелїґенциї, яка остає в зносинах з селянством (сьвященики, адвокати, урядники і т. п.), а все знайдуть ся темні селяни, які радо згодять ся за заплату переїхати ся до Львова і грати ролю "угнетених Росиян". Можна сьміло ручити, що такий експеримент удав ся би не тільки між нашим селянством, прибитим наслїдком довголїтного польського гнету нуждою й темнотою, а й в кождім славянськім народї.   Що-ж робить Австрия, щоб паралїжувати роботу росийської руки?   Ми вже нераз вказували на те, що паралїжувати сю роботу можна тільки творенєм обставин, відповідаючих потребам розвитку українського національтого житя.   Та замість сього що ми бачимо?   В Галичинї наш нарід знаходить ся все ще в ярмі польського панованя, тих Поляків, які власне в сих днях в варшавськім Slow-і (диви Дїло з 4. с. м.) зложили перед лицем Росиї сьвяточну заяву, що вони не тільки не відносять ся прихильно до українства, але навпаки в Галичинї старали ся всїми синами зберігти москвофільство при полїтичнім житю, за що найлїпший з них поніс "мученицьку" смерть.   Таким елєментам віддаєть ся панованє над нашим народом в Галичинї!   А в Угорщинї наш нарід виставлений на безпощадну мадяризацию, заслуги якої для Росиї ось як оцінив в київськім клюбі націоналістів галицький москвофіл д-р Ю. Яворський:   "Як яблоко — говорив він (див. Рада ч. 15. з 1. с. м., "Серед "коренних Малороссов"") — зберігають на зиму, обліплюючи його воском, так Мадяри зберегли національну чистоту росийського народу від варварства галицьких мазепинців. Але я одержав відомости про те, що угорське правительство хоче вже отворити двері до угрорусів Галичинї, хоче впустити туди мазепинський струмок. Коли се станеть ся, то се буде останний акт великої драми, й угроросийський нарід погибне безповоротно для державної Росиї".   Ось як оцінюють мадяризацийну полїтику аґенти росийської інвазиї!   Що більше, елєменти, яким Австро-Угорщина віддала панованє над нашим народом, навіть буцім-то поборюючи москвофільство, роблять се так, щоб його скріпити.   Візьмімо Мармарошський процес. За вину росийської руки судять селян, які були для тої руки тільки сліпим знарядом. Тай ще як судять!   Неначе нарочно хочуть піднести престиж тої росийської руки. Аранжують приїзд ґр. Бобрінського, щоби зробити "невинними" підсудних. Неначе б переслуханє ґр. Бобгінського справді могло внести якесь сьвітло в справу. Він сто разів скаже і сто разів присягне, що нїякої пропаґанди в користь росийської держави тут не було. Але читайте орґан ґр. Бобрінського і його приятелїв, росийських націоналїстів Новое Время, а там сто разів знайдете не тільки потвердженє, що се була росийська державна пропаґанда, а ще й нахвалюваня, що тепер та пропаґанда буде богато ґрандіознїйша. Нагадаємо, що один такий голос Нов. Времени був наведений в Дїлї і Новім Слові з 22 сїчня с. р. в статї п. н. "Росийська ірредента на Угорщинї". Для ствердженя характеру аґітациї, яка дала привід до мармарошського процесу такі голоси вистануть, і по-що було робити рекляму ґр. Бобрінскому?! А підсудні — чи з ними говорив особисто ґр. Бобрінський, чи инші аґенти росийської ірреденти — як з одної сторони безперечно оставали під впливом росийської аґітациї, так з другої сторони не можна на них дивити ся инакше як на слїпий знаряд росийської руки.   Як-раз склало ся так, що майже безпосередно по мармарошськім процесї має відбути ся перед карним судом у Львові инший русофільський процес, процес, в якім виступатимуть не угро-руські анальфабети і темні селяни, а самі передові актори росийської інвазиї на Галичину. Не беручись пророкувати, яку картину розкриє перед нашими очима сей процес, можна вже нинї сказати одно: що заподіяв би особисту образу й кривду сим добродїям той, хто хотїв би в них бачити тільки слїпий знаряд, нетямущу жертву росийської руки, а не сьвідомих дїячів — sit venia verbo: "ідеї" національного і державного ренеґатства. На тему зааранжованя сього процесу ходять по Львові вже від довшого часу чутки, які в дуже дивнім сьвітлї малюють безпосередних урядових аранжерів сього процесу. Чутки сї завершують ся в сьміливих запевненях, що процес сей заздалегідь так "зручно" улажений, що блямаж спаде не на кого иншого, а на австрийську державу взагалї і австрийську полїцию з'осібна. Якби се було правда, то до безтактовностий колишнього процесу Ольги Грабар і полїтичної нетямучости аранжерів теперішнього мармарошського процесу долучилось би схибленє недалекого львівського процесу — в наслїдках своїх полїтично без порівнаня важнїйше від наслїдків помилок двох попередних процесів. Не слїд би звертати уваги на сї чутки, і ми остатно се зробили б, якби ми не знали національно полїтичних "поглядїв", якими надихані кермінич львівської ц. к. прокураториї державної і львівського ц. к. суду карного у відношеню до національних і полїтичних питань Галичини.   На "погляди" сї і на їх специяльне значінє із становища інтересів австрийської держави мали ми й українські посли нагоду нераз говорити публично. Нинї мусимо обмежити ся до зазначеня, що вистане вдумати ся в зміст того, що на днях написало в дописи зі Львова варшавське Słowo про становище міродатних галицьких польських кругів до буцім то "форсованого" Віднем "попираня" українства і "поборюваня" руссофільства, і вистане пригадати собі ряд відомих фактів з партийно полїтичної істориї останнїх років Галичини, — і покласти поруч з сими заявами й фактами кольпортовані по Львові чутки, — щоби поставитись до недалекого львівського процесу ще критичнїйше, нїж до процесів Ольги Грабар і мармарошського.   Бо недостежимі є стежки і доріжки, котрими всуваєть ся росийська рука...   [Дїло] 