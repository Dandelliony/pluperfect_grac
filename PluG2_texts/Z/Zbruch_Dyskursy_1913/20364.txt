Подїл Австриї чи подїл Росиї.

Великий "достойник", якого розмову опублїкувало Новое Время, думає, що Австрия переживає такий стан внутрішного розкладу, який дає можливість иншим державам скористати з сього. Він порівнює стан Австриї з станом Туреччини і силкуєть ся доказати, що лише утворенє нового уґрупованя великих держав, зверненого проти Австриї в дїли її поділу, може запевнити Европі трівкий мир. Франция, Нїмеччина, Росия й Анґлїя — ось ті держави, які на думку росийського достойника можуть злучити ся разом і подїлити Австрию. Франция одержала би від Нїмеччини Ельзас і Льотаринґію, Німеччина — західні провінциї Австриї, Росия — Галичину (очевидно!), полудневі Славяни відійшли би до балканських держав, Чехія й обкроєна Угорщина були би самостійними державами. Поляки й Українці відійшли би, розумієть ся, під росийське панованє. Плян, як бачимо, задуманий широко... І при всїй своїй фантастичности він видає ся декотрим росийським кругам пляном серіозним і можливим до переведеня: се ті круги росийського громадянства, котрі покладають надії на галицьке руссофільство, і які се руссофільство, як аванґарду росийської державности, підпомагають морально й материяльно.   Одначе бракує плянови сьому підстави. Насамперед внутрішній стан Австриї зовсім не такий небезпечний, як се представляє ся росийському достойникови, і не можна його порівнувати зі станом Туреччини. Росийські австрофоби занадто вже не розуміють справдїшного значіня внутрішних національних спорів між австрийськими народами. Здаєть ся сим кругам, що завзятість національної боротьби між австрийськими народами є рівнозначна з ненавистю їх до сеї держави і з завзятістю їх на знищенє і розбитє сеї держави. В сїм росийські полїтики грубо помиляють ся. З'осібна помиляють ся що-до охоти попасти ся з-під Австриї під Росию, бо з виїмком галицьких москвофілів грубо платних за свій росийський ірредентизм, нема нїкого в Австриї, хто хотїв би поміняти сю державу за московську імперию. А навіть народи, котрі в Австриї так завзято борять ся між собою, станули би у хвили росийської небезпеки дружно побіч себе, щоби майно і кров дати в оборонї сеї держави перед плянами всяких росийських "достойників".   Се одно. А крім того мілїтарна сила Австро-Угорщини зовсїм не є така слаба як собі дехто в Росиї уявляє. Та — і се не найменше важне, — інтереси Нїмеччини наказують їй підтримувати Австро-Угорщину, а поки Нїмеччина тримає разом з Австро-Угорщиною, доти всякі заборчі пляни Росиї неможливі до зреалїзована. Се розуміють в Росиї і тому першою своєю задачею ставлять: відтягнути Нїмеччину від союзу з Австро-Угорщиною. В заміну за Ельзас Льотаринґію й відступленє від союзу з Австро-Угорщиною, Нїмеччина одержала би — мовляв — від Росиї позволенє забрати нїмецькі провінциї Австриї.   Навіть коли-б австрийські Нїмці без опору згодили ся перейти під нїмецьку імперию, то се дало би їй менше користи, а більше шкоди. Істнованє Австриї є запорукою європейської рівноваги. В своїм часї сю думку висловив Бісмарк, сказавши, що коли-б Австриї не було, її треба би було сотворити з огляду на европейську рівновагу. Ся думка має свою силу й доси. В тім самім часї, як подїлено би Австрию, Нїмеччина, збільшена лише кількома мілїонами австрийських нїмців, стояла би самітна перед подавляючою силою Росиї й Франциї. Росия мала би тодї через східно-австрийські провінциї й малу Азию вільну дорогу до Дарданелїв, а тим самим до Середземного моря й участи в сьвітовій торговли. Тепер Нїмеччина має великі економічні інтереси на Балканї, а особливо в Малій Азиї, де вложено з її сторони великі капітали. При подїлї Австриї місце Нїмеччини зайняла би тут Росия. Тому цілком зрозуміло, що Нїмеччина з огляду на наведені причини не може й не дасть ся заманити перспективі зєднаня всїх нїмців в одній державі.   Крім того, зовсїм сумнівним є, чи Анґлїя згодилась би на пляни Росиї, які в своїх наслїдках поважно загрожували би анґлїйським інтересам на Середземнім мори і в Малій Азиї.   Вертаючись ще раз до внутрішних відносин Габсбурської монархії, ще раз треба зазначити, що хоч як велика і завзята в боротьба ріжних народів в Австро-Угорщинї, то одначе власне ся монархія дала ріжним народам бодай релятивну можливість національного розвитку. Чехи, Поляки й Українці не пішли би так легко під панованє Росиї. Мадяри теж добре розуміють, що їх становище при здїйсненю росийських плянів змінило би ся на гірше — вони мусїли би стратити всї области, заселені Славянами й Румунами. А без сих областий їх самостійне державне істнованє було би лише ілюзоричним — Угорщина була би цілковито здана на ласку або неласку Росиї.   Росийський достойник в Новом Времени каже, що подїл Австриї був би запорукою тревалого европейського мира. Ми бачили, що се основно хибна думка. Навпаки, тепер головним жерелом европейських зброєнь є аґресивна на всї сторони полїтика Росиї. По страшнім пораженю на далекім сходї, Росия шукає тепер нагоди знову підняти свій воєнний престіж, що скріпило би також її внутрішну силу і забезпечило би її на довший час перед небезпекою нових революційних вибухів і швидкого зросту національного відродженя, ріжних поневолених народів.   Теперішна сила Росиї, се сила в значній мірі ілюзорична. Се дїйсно кольос, але кольос на глиняних ногах, якого непомітно назверх, але чим раз то більше й на ширші розміри розїдає неполагоджена національна проблєма. І що особливо важно, се те, що ся проблєма має для Росиї зовсім инше значінє, нїж для Австриї. В Австриї національні домаганя народів не виходять поза границі держави (за виїмком хиба декого з полудневих Славян). В Росиї, як показали роки 1905—6 національні домаганя проявили ся в формі, яка при своїм здїйсненю раз на завсїгди поклала би край істнованю росийської імпериї й перетворила би її в союз кількох держав. Австрия має до дїла з народами невеликими що до числа. Росия мусить числити ся з такими великими чисельно народами, як Українці й Поляки. Народи Австриї заінтересовані в істнованю сеї держави, народи Росиї в істнованю Росиї зовсїм не заінтересовані. Внутрїшний стан Росиї далеко більше має анальоґій з станом Туреччини, нїж стан Австриї. Европа доти не матиме спокою від Росиї, доки Росия не переживе нової Цушіми, а пекучі внутрішні проблєми далеко скорше можуть довести до розкладу її, нїж Австрию. Частинний подїл Росиї був би мабуть лекший до переведеня й справдї давав би ґарантию мира в Европі, нїж подїл Австриї.   [Дїло] 