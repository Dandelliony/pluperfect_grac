Голос з російської України.

Від редакциї. Лист, який низше друкуємо, одержали ми вчора з одного міста Херсонщини: автором його є один з найповажнїйших віком і заслугами українських громадських дїячів рос. України, людини з іменем знаним як найкрасше в цілій Росиї, а навіть — з міжнародних конґресів — в Европі. Під листом підписались чотири десятки українських інтелїґентів згаданої місцевости. Імен з відомих прачин не наводимо. Подаємо лист — як його нам надіслано — лишаючи без зміни своєрідну фразеольоґію ориґіналу. Редакция певна, що тон і зміст сього замітного листа — такий инакший від ненависного тону і часто недоладного змісту голосів, які в останніх роках приходить ся нам читати про галицькі українські справи в закордонних орґанах — знайде щирий відгук не тільки в сьвідомости послів, до котрих лист безпосередно звертаєть ся, а й в сьвідомости цілого доброї волї українського загалу.   Откритий лист до українських послів і сойму і парляменту.   Дорогі та любі брати! Не можемо здержати себе, щоб не привітати Вас як найсердечній ше цілою душею: далекі але рідні і Вам запорожські степи нашої Херсонщини бють Вам чолом. Уклоняємо ся Вам низенько до сьвятої землі, политої кровю наших славних прадїдів. Ми з далека дививмо ся на Вашу завзяту боротьбу за права нашого народу, радіємо, любуємо ся та тїшимо ся, що козацька вдача і слава не пропала. Наші дїди в свої часи шаблюкою славу здобували, а ви, дорогі та милі брати, велику, невмирущу славу здобуваєте на полї культурної роботи творчої та запеклої непохитної боротьби за кращу долю та будуччину рідного краю і народу. І за се Вам "слава" і поклін низенький від всїх, хто живе твердою надїєю та глибокою вірою, що ще "зійде сонце правди в рідній Україні, та й загляне у віконце у кожній хатинї". Ваша робота в сучасний історичний момент неоцінена.   А момент без краю важливий, великий. Народ не тілько прокинув ся і стремить до нової роботи, до нового житя, але він уже почав витворювати і нові елєменти, які безумовно потрібні, як конечні умови, sine qua non, для великої будуччини нашого краю і народу. Тілько треба побачити і зрозуміти велику вагу історичного моменту, який доводить ся тепер переживати українському народови, щоб добре зясувати собі всю вагу і Вашої дорогої для краю роботи. Тепер закладаєть ся фундамент, відводить ся підвалини для будучини України і от у Вашій особі Україна має добрих, надїйних будївничих, які знають, що, де і як робити. Втїшно вам бачити, що робота Ваша йде в напрямі щирого демократизму, не на користь тілько якоїсь одної – тої чи иншої впливової ґрупи, а в напрямі інтересів широких народних мас, маючи за провідну зірку кращу долю цілого краю. Ви робите і зробила все те, що можливо при сучаснім становищи, при сучасних реальних умовах полїтичного житя українського народу в Галичинї; тепер, зараз і дуже трудно здобути більше, ніж здобули Ви, бо треба ж було витворити якийсь modus vivendi, на підставі якого й можна булоб, маючи більш-менш відповідні інтересам краю умови для дальшої творчої роботи, прямувати і далї в справі витвореня так потрібних елєментів і умов взагалї задля кращої будуччини рідного краю.   Коли-ж, на жаль, може й найдеть ся хто, що не буде задоволений результатом Вашої праці, бачучи в ньому мало здобутків для народу українського і кажучи, що польська українська угода принесла мало користи народови нашому і в загалї не те, що нам всїм хотїлось би, то єдиною відрадою в сїм разї є те, що люди ті щиро цілком хотїли, що б як найбільше і як найскорійше Україна придбала все те, що так конче потрібно для її житя і дальшого розвитку. Але помимо того, що-до оцінки, результату Вашої праці і боротьби з ворогами нашого народу, то вони дуже помиляють ся. Від їх докорів віє теоретичностю, яка межує ся з доктринерством. Нема нїчого лекше, як докоряти практичним робітникам з височини теориї, але ж ми не можемо, не маємо права не рахувати ся з тими страшенно тяжкими реальними умовами, серед яких український народ в Галичинї, а з ним і ви як представники його мусите разом бороти ся за право житя. Треба або цілком не знати, або наумисне закривати очи перед живою реальною дїйсностю тяжкою і зіставати ся в "превиспренніх"сферах теориї, щоб могла зявити ся хоч тїнь бажаня докоряти Вас за те, що так мало здобули в тяжкій завзятій боротьбі, яка може викликати тілько втїху та радість. Цілком зрозуміло, що хотїлось би нам всїм більшого, нїж те, що в сей час дала польсько-українська угода. Було-б сумно і був би привід докоряти Вас, як би Ви і ті, що післали Вас, думали, що те, що дала ся угода, то вже все, що вам треба, що більше вже і нема про що гадати, що одно слово вже настав кінець змаганям українського народу, кінець його думок про дальшу роботу в напрямі витвореня красших умов його житя, дальшого розвитку, що він вже все має, що йому потрібно. Але сього нїхтож не думає й не гадає, а тим більше і так не думаєте і не можете думати Ви, які добре сьвідомі про сучасні умови житя українського народу в Галичинї, про наболїлі, пекучі потреби його, краще инших знаєте і бачите все те, що ще належить зробити задля кращої долї нашого народу, знаєте які великої ваги питаня стоять ще непорушенї перед народом і перед Вами, яко представниками його, такі, наприклад, питаня, висунені і поставлені в цілій "наготї" своєї величности, питаня про подїл Галичини на дві частини польську і українську з окремим українським соймом, українською окремою шкільною Радою і иншими інституциями національного самоурядованя, питаня про здобутє собі почесного, відповідаючого інтересам народу, становища і місця в львівській ратуши, в судї, краєвій адмінїстрациї і т. д.   Се все великі питаня, се питаня житя і смерти українського народу, без докладного вирішеня їх нема і неможе бути нїколи нормального житя і розвитку українського народу в Галичинї. Хиба ж сього Ви не знаєте і не бачите, що поки не буде сих реформ, крівавиця нашого народу буде йти не на користь йому, а на ціли ворожі йому, і він не буде господарем в своїм ріднім краю, на своїй рідній политій на протязї богатьох віків його кровію і потом, землї. Се все Ви бачите і знаєте гаразд, але рахуючи ся з умовами живої дійсности, разом з тим Ви знаєте добре, що хоч все се ранійш чи пізнїйш буде, прийде і мусить прийти самою силою істориї і инакше не може бути, та всеж таки на здїйсненє сего потрібно богато часу, богато праці і праці енерґічної, невпинної на протязі кількох років, а може й десятиліть. Длятого, щоб дати справедливу ціну тому чи инчому явищу громадянського житя, найти певну вартість його, треба стояти і дивити ся на його з історичної перспективи. Подібно тому, як в інжінернім будівництві не може бути доладньої роботи без перспективи, так само й в справі громадського будівництва розумна і корисна для суспільства робота можлива тілько тодї, коли практичні діячі дивлять ся на свою роботу і на результати її з точки історичної перспективи. Без такої перспективи не може й бути продуктивної праці. Як по двох точках знаходять третю точку в дальшім напрямку, так і в громадській справі яснійше ми дивимо ся у будуччину через минуле і сучасне житя. А знайти і дати певну вартість сучасному можемо тілько тодї, коли ми завжди маючи на виду сю перспективу, нїколи не забуваємо і не одвертаємо нашої уваги від минулого анї на хвилину, бо сучасне може бути добре зрозумілим і зясованим тілько в звязку з минулим.   Отже дивлячись на Вашу тяжку роботу, дорогі брати з перспективи, ми високо ставимо і цінимо її, і ті наслїдки, які вона дала. Як тут у нас не признають самої мови української, кажучи про неї: "не было, нѣт і быть не может", так по той бік кордону лейтмотивом цілої системи знищеня та панованя над нашим народом служить з давних часів у тим, з ким Вам доводить ся вести боротьбу, основна думка, яка характеризує весь напрямок і їх конечні ціли і змаганя: "Niema Rusi, jest tylko Moskwa i Polska" — кажуть вона з погордою, не признаючи навіть український народ за нацию, яка має право на істнованє не менше, як инші нациї. "Niema Rusi" — ся провідна думка пануючих верств польського суспільства є гаслом в їх полїтиці відносно до нашого народу, гаслом тяжко образливим для нас. В звязку з сим витворюєть ся маса таких фактів, явищ і умов житя в Галичинї взагалї, які примушують Вас так напружувати свої сили в боротьбі за істнованє, за права народу рідного. Ми се все бачимо і знаємо Вашу героїчну боротьбу, знаємо як тяжко Вам дістаєть ся кождий крок в справі здобутя позиций на теренї вселюдського права, елєментарного права на житє, яке хотять відобрати у нас: з обох боків кордону про се добре дбають, не тілько кождий сам собі, а наміряють ся увійти в згоду між собою, щоб разом спільними селами нас придушити. Та, як кажуть люди "Бог не видасть — свиня не з'їсть", "то вже Богови знати, кому роги дати", "та як би Бог слухав пастуха, то вся б череда пропала"... Істория має свої великі невблагані закони і робить своє дїло визволеня народів, не рахуючись з тим, чи се кому бажано, чи нї...   Українськая нарід іде до визволеня і нема тієї сили, яка б могла спинити йога поступ в сїм напрямі: "Все минеть ся — одна тільки правда зістанеть ся", а правда за нами, за нами і перемога, хоч задля сього треба чимало і часу, залїзної витревалости, а найбільше роботи, роботи і ще роботи на народній ниві. Конечна перемога нас жде, вона мусить прийти, ми мусимо, ми повинні вийти переможцями з боротьби, бо наша боротьба на три фронти — се боротьба на житє і смерть, а ми хочем, ми повинні жити, а значать повинні взяти верх в сїй боротьбі... Все залежить від того, настільки народ виробив в собі силу для того, щоб оборонити себе від загрожуючих його істнованю заходів та замірів ворогів, але дуже багато теж залежить і від народних проводирів, які кермують справою його визволеня. Які б не були солдати добрі вояки, але коли у них нема путнїх офіцирів — армія гине...   Ми можемо радіти і тїшити ся тим, що в Ваших особах, дорогі брати, маємо добрих, надійних офіцирів командирів. Хочеть ся сказати словами галицьких селян про Вас, які нам доводилось самим чути в Галичинї: "Там, в парляментї і соймі у нас орли" — казали нам селяни, а в очах їх сьвітила ся яскраво віра і надїя на Вас і разом і на свою салу. Будьте-ж "орлами" і на далї, високо лїтайте над рідним краєм за двома кордонами. Чим висше лїтатимете, тим виднїйша буде Вам ціла Україна і тим більше незначним та мізерним буде Вам здавати ся той кордон, що нас роздїляє з Вами. Памятайте та нїколи не забувайте, анї на одну хвилину, що хоч Вас післала австрийська Україна, але Ваші слова з Вашої посольської катедри лунають по цілій Україні і западають в душу глибоко, глибоко, що все, що Ви робите і зробите в будучинї, все те Ви робите не для одної тільки Галичини, але і для цілої України, для цілого трийцятьпятьмілїонового народу; кожда Ваша подїя, особливо кождий Ваш успіх великою радостию відбиваєть ся в серцях Ваших братів по сей і по той бік кордону від Карпат і до Кавказу... всюди люди живуть, радїють Вашими радощами, тїшать ся Вашими успіхами і цілою душею подїляють ваше горе, коли вороги часто стають Вам на дорозї і не дають Вам змоги зробити все те, що Ви бажали-б і що так потрібно задля здобутя красшої долї нашому народови. Сьміливо-ж, бадьоро дивіть ся вперед, дорогі та милі братя, знайте і кожну хвилину памятайте, що на Вас дивить ся, до Ваших слів прислухуєть ся ціла Україна обох кордонів. Дивлячись на Вас, на Вашу завзяту боротьбу, ми, стоячи отут на козацьких могилах в безкраїх наших степах, колись запорожських, мимо волї пригадуємо собі силу завзятя наших прадїдів-запорожців, які здивували весь сьвіт своєю незвичайною відвагою, зелїзною міцностию духа та непохитною, запеклою завзятостию.   Дивлячи ся на Вашу енерґію, з якою Ви робите своє, себто народне дїло, як Ви провадите справу здобутя красшої долї українському народови, мимо волї хочеть ся сказати словами одної думи:   Не загинеш, наша мати.
Козаки гукають,
Про се добре будем дбати.
Вороги згадають...   Дождемо ся, будем живі,
Сонечко засяє
І на нашій рідній ниві,
У нашому краю...   (39 підписів.)   [Дїло] 