Українська парляментарна репрезентація.

Відень, 18. грудня 1916.   На вчорашнім засїданю ухвалила парляментарна комісія української парляментарної репрезентації подати до відомости загалу отсе:   Українська парляментарна репрезентація, обнявши заступство інтересів і прав українського народу, слїдить уважно за ходом подїй і не спускаючи з ока важних для нас інтересів господарських та долї наших виселенцїв, робить все можливе, противдїлаючи небезпекам, які грозять нашому народови в области національно-полїтичній. Комісія парляментарна збираєть ся з малими виїмками щоденно. З її порученя відбула президїя, зглядно делєґати парляментарної комісії, отсї важнїйші конференції:   В дни 4 грудня пп. голова Романчук, заступник голови Петрушевич і Колесса, як заступник голови українського запомогового комітету з мінїстром внутрішних справ бароном Шварценав. Предмет сеї конференції вже був поданий до відома попередним комунїкатом, тут лиш згадати належить, що результатом сеї конференції було між инш. корисними приреченями також переведене уже підвисшенє всїм виселенцям державної запомоги в 1 кор. 10 с. на 1 кор. 50 с. денно і признанє сеї запомоги також виселенцям в инших повітах, на разї в повітї городецькім.   В днях 9. і 15. грудня делєґати парляментарної комісії пп. Лагодинський і Сїнґалевич та п. Струк, секретар товариства "Сїльський Господар", відбули дві цїлогодинні конференції з президентом уряду апровізації Кокштайном в справах відбудови і апровізації краю і допущеня заступників українського народу і його господарських орґанїзацій до співучасти в працях апровізаційного уряду у Відни і краю. Докладнїйший звіт з сих конференцій буде поданий окремо до відома.   В днях 8. і 12. грудня відбули знова члени президії в найпильнїйших справах дві конференції з президентом мінїстрів Кербером. Попередного тижня мала відбути ся ще і трета зголошена вже конференція з президентом мінїстрів, на котрій президія мала намір предложити йому три виготовлені ad hoc меморіяли в справі домаганого перестрою краю і зміни адмінїстрації. На жаль ся конференція не відбула ся з причини димісії кабінету.   B дни 14. грудня приняв на авдієнції цїлу нашу президію мінїстер просвіти Гуссарек. Авдієнція тривала цїлу годину. Предметом її була справа калєндаря, іменованя перемиського епископа і зміна азбуки.   Як в двох перших справах відповідь сего мінїстра не була вдоволяюча, так в третій ми здобули запевненє, що хоча зміна нашої азбуки була дїйсно намірена і розважувана, одначе вона не наступить.   Дня 17. с. м. перед полуднем явила ся знов цїла президія у нового, хоча ще не іменованого президента мінїстрів Шпіцміллєра в справах, які стоять в звязи зі зміною кабінету і відокремленя Галичини, і відбули з ним півгодинну конференцію. Заяви його буди вправдї дуже здержливі, одначе не були некорисні.   [В комунїкатах віденських часописий знаходимо що-до сього ось яку подробицю: "Президент мінїстрів заявив українським послам, що він противник усякого насильства над якою-небудь нацією та що про питанє відношеня Галичини до держави ще будуть вести ся переговори з українськими заступниками. Його найблизшим завданєм є угода з Угорщиною." — Ред "Дїла"].   Крім того відбули члени президії і парляментарної комісії кілька конференцій з високо поставленими достойниками з поза правительства, як також, хоча лиш в приватнім характері, подібно як попередно з представниками славянських партій, також з провідниками двох партій нїмецьких.   З огляду на зміну кабінету ухвалено скликати повне засїданє української парляментарної репрезентації на день 21. с. м.   Д-р Петрушевич, заст. голова У. П. Р.   [Дїло] 