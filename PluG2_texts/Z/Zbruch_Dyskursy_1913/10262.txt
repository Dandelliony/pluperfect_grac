З приводу останної війни.

(Міркованя неполїтика).
Здїйснило ся те, що ми з початком балканьскої війни заповідали — союзники, побивши Турків, стали до борби з собою. А що борба між свояками буває звичайно страшнїйша від борби між чужими, так і війна Сербів з Болгарами належить до найкрівавійших в істориї. Тривала коротко, випровадила на боєвище не богато війска а пожерла яких 100.000 людий. Отсе передостанний акт балканьскої драми. Передостанний, бо як цїла тая заверуха скінчить ся, того нинї нїхто не годен сказати. Акция замотує ся і, як камінь кинений у воду, ворушить чимраз дальші круги.
Румунїя, котра доси займала вижидаюче становище, рушила до бою. "Не могла простити, що Болгари без виповідженя війни почали бити ся з Сербами і що не відповіли їй на єї зазов до поладнаня граничного спору." Єсть се, розуміє ся, звичайний викрут, от щоби собі знайти якусь причину. А на дїлї, сусїд хоче скористати з біди сусїда і вирвати в нього, що тільки дасть ся. Неетично, але практично, а в полїтиці етики нема, хоть від Данева до Ґрабского, "Нового Времє-ни" до "Głos-у Narod-u" всї безнастанно впевняють, що в житю публичнім, так само, як в приватнім, обовязує честь і етика.
Нинї не могла позволити на легковаженє дипльоматичних форм Румунїя, завтра може в такий сам спосіб виявити своє обуренє якась инша інтересована держава і таким чином балканьский огонь може легко перемінити ся в страшну европейску пожежу. Вправдї Анґлїя й Франция сповняють під теперішну пору ролю почетної сторожі пожарної, але такі гонорові пожарники не дуже то спішать ся і приїзджають на місце катастрофи звичайно о одну мінуту за пізно. Так було доси, так може бути і в будучности. Тому то, як добрий господар не повинен за богато числити на ратунок пожарників, тільки сам коло свого дому повинен мати приготовану драбину, бочку з водою і всїляке инше начинє ратункове, так і обережній державі під теперішну пору не годить ся оглядати на миролюбивість Альбіону, чи кого там иншого, лише треба їй самій про себе пильно дбати і добре дивити ся, щоби на єї крівлю не впала іскра з недалекого пожарища. Та на жаль не можемо того сказати про наших сторожів безпеченьства і тому наша публична опінїя з тревогою глядить отсе то за Дунай, то в сторону Бальпляцу і питає ся: що завтра буде? І — то найгірше — она на свої тревожні питаня не дістає нїякої відповіди анї в слові, анї в дїлї, тільки бачить або якесь байдужне здвиганє раменами, або безрадні вимахуваня рукою. Якось оно буде!
Вправдї великий полїтик з Пацикова сказав колись, що "єще так не було, щоби нїяк не було", але ми сьміємо сумнївати ся, чи такий вислів може успокоїти тревогу збентежених народів, котрі мають повне право вимагати від покликаних до того мужів якогось видимого знаку, що они дїйсно здають собі справу з виїмкової історичної хвилї, котру саме тепер переживаємо і що потрафлять вдержати ся на виситї свого завданя.
А того, на превеликий наш жаль, від початку балканьскої заверухи ми не могли запримітити, хоть як терпеливо дотепер на се ждали...
Чим дальше в лїс, тим більше дерев. Одна мала похибка тягає за собою десять більших. Відступленє Санджаку Новобазарского було безперечно такою похибкою, котра і спричинила десять инших. Коли би покійний Еренталь пожив був єще хоть кілька лїт, може би був успів сей промах направити, а так... Сербія побільшила ся дешевим коштом і розбудила в собі жадобу на дальші землї, і заселені народом сербско хорвацким.
І не тільки те — она забажала доступу до моря, значить ся, зголосила свої претенсиї стати сьвітовою державою. Вправдї австрийска дипльомация потрафила їй загородити дорогу до Адриї, покликуючи до житя нову державу, Альбанїю, але кілько се коштувало! І хто може нинї сказати, як та Альбанїя відвдячить ся своїй покровительцї? Она може колись піти на руку Італїї, або приступити до якогось нового балканьского союза, може грати ролю вічно невдоволеної і нїчим ненасиченої дитини — словом, може она Австрию богато коштувати, о скільки не буде влучена до монархії, як якась нова автономічна одиниця.
Альбаньске питанє стає властиво питанєм австрийским.
(Конець буде). [Дїло, 17.07.1913] (Міркованя неполїтика).   (Конець).
Другою похибкою був брак рішучости. "Не допустимо до зміни status quo на Балканї", сказали наші дипльомати і повторяли се десять разів на день, приглядаючи ся спокійнїсенько, як маленькі балканьскі народцї зміняли собі, що і як їм подобало ся.
Була се провокация, котрої така велика держава, як наша, не повинна була пустити безкарно.
Чи маємо пригадувати Прохаску, убийство сьвящеників, насилу австрийского корабля, глузованя Микити? Нї, таку терпеливість міг би виявляти хиба батько для своїх рідних дїтий, але не для годованцїв свого недоброго сусїда.
І все те дїяло ся на очах півмілїонової армії, знаменито уоруженої, відживленої, заосмотреної, вишколеної, повної воєнного духа. І все те коштувало сотки мілїонів крівавого гроша!
Або льондоньска дипльоматична конференция, чи не виглядає она на оперетку?
Дїйсно терпеливість наших полїтиків переступила вже давно границї можливости і опинила ся на тій точцї, по котрій блукає безрадність і трусливість. Не знаємо, що собі можуть подумати наші вороги, але знаємо, що таке поступованє викликує тревожний настрій непевности між власним населенєм, котре від довшого часу не відбирає инших вражінь, крім сумного розчарованя.
Сербія не сьміє дістати доступу до моря, сказала австрийска диильомация і витратила величезні суми гроший і енерґії, щоб не допустити сего малого, але дуже докучливого сусїда над Адрийске море, забуваючи, що крім Адриї єсть ще инші води, єсть еґейскі лазури, но котрих промисл австрийский шукав собі доріг до Малої Азиї. Тимчасом Серби, недопущені до Адрийского моря, почали перти над Еґейске.
Наша дипльомация повинна була зараз в першім дни другої сербско-болгарскої війни доміркувати ся, що ту йде борба о доступ Сербії до моря і заняти відповідне становище.
Наколи в першій сербско-болгарскій війнї, по битві від Сливницею, коли Сербія, тодїшна пупілька Бальпляцу, мала дістати остатний удар, наколи тодї явив ся австрийский консуль на дворі Батенберґа і сказав: стій! То чомуж тепер не можна було зробити того самого у відповідній хвилинї в конаку з Божої ласки Петра І.? Не зроблено — і нинї триюмфує отсей малий, докучливий сусїд, котрий як порося в город, конечне преся до моря, і коли у Віднї в найближшій будучинї не спроможуть ся на трохи більше якоїсь мужескої енерґії, то незабаром на Еґейскім морі появить ся сербска торгова і воєнна фляґа, що, розумієть ся, не може лежати на лїнїї нашої полїтичної ориєнтациї. Так само сумнїваємо ся дуже, чи потрібне було Австриї отсе упокоренє Болгариї, яке она нинї переживає, тої Болгариї, що одна одинока з цїлого Балкану не має з Австриєю нїяких спірних справ і тому могла в будучинї стати єї хосенною союзницею.
Одинокий вихід з того скрутного положеня се домаганє автономної Македонїї, котра над Еґейским морем повнила би тую задачу, яку над Адрийским має сповняти Альбанїя. Побачимо, чи наша дипльомация потрафить поставити отсе жаданє і чи матиме відвагу піддержати єго.
Як зібрати всьо сказане разом до купи, то виходить, що наша дипльомация занедужала на недостачу інїциятиви і ориєнтациї. Дві найгірші недуги. У внутрішній полїтицї обі они панують вже від давна, витворюючи житє з дня на день, від одної сесиї парляменту до другої. Одним словом звісне Fortwursteln.
До чого така тактика у внутрішнім житю доводить, се кождий бачить, але до чого она може у зовнїшнім довести, того хиба нїхто не знає.
Се нагадує нам богатого і вигідного пана, котрому не хоче ся робити нових заходів і нових вкладів, щоби свій маєток побільшити, котрий одним словом єсть звільнений від прикрого обовязку думаня. З него досить того, що має, він нових здобутків не хоче, єго одиноким бажанєм в супокою та у вигодї доживати віку. А там — най собі буде, що хоче.
Наша держава не сьміє і не може довше руководити ся такими напрямами
Супроти того, що Росия захопила пів сьвіта, що Анґлія, Франция і Нїмеччина забезпечили собі богаті кольонїї, Австрия повинна шукати нових областних придбань, бо теперішні ґраницї не можуть на довго вистарчити для єї зростаючого промислу і етнїчної енергії.
І коли великим державам дїйсно так дуже залежить на удержаню мира, то повинні они зрозуміти, що нові областні надбаня скорше належать ся Австриї, чим якійсь небудь Сербії, або Грециї.
Колиж великі держави будуть і на дальше прихильно відносити ся до всяких инших бажань, а схочуть заєдно легковажити австрийскі найжизненїйші домаганя, тодї наша монархія повинна сама про себе подбати, не оглядаючи ся на нїкого.
Підчас прилуки Босни, а також з початком балканьскої війни показало ся, як она знаменито уоружена і на всякий випадок готова. Показало ся також, що найбільший з коронних країв монархії з одушевленєм заявив ся за полїтикою енерґії а проти дальшої системи самоудавленя.
Оба народи на північно-східнім пограничу Австриї, котрі в сумі дають 10-мілїонову потугу, однодушно стали були по сторонї держави і заповіли, що крім законних конечностий жертвують їй також тую велитеньску решту енерґії, якою в переломовій хвилї свого відродженя розпоряджають. З огляду на закордонну решту їх национальних орґанїзмів — єсть се капітал, котрим не гордила би нїяка держава в сьвітї і нїколи.
Показало ся також, що парлямент, котрий в часї мира не визначує ся великою справностию, перед надходячою грозою війни почав був скорше і успішнїйше дїлати. Навіть социяльно-демократична партия, мимо тяжких економічних відносин, не відмовляла тодї для держави нїяких, хоть як великих і тяжких видатків, розуміючи дуже добре, що в рішаючій борбі треба стати по сторонї лучшого і поступовійшого господаря.
Тож, повторяємо се десятий раз з ряду, наша зовнїшна полїтика повинна зірвати з дотеперішною системою грізних мін, а трусливих вчинків, повинна спромогти ся на сьмілий і великий плян, бо полїтикою маленьких торгів не можна допровадити до великих вислїдів.
Примір італїйского мінїстра Джіолїтті повинен нас переконати, які благодатні наслїдки для держави має сьміла і правдиво мужеска гадка. Забором Триполїсу відчинив він перед бідним італїйским населенєм нові виднокруги, розбудив героїчний настрій, ослабив значінє опозициї і здобув собі те пошанованє, без котрого годї перепровадити нові важкі закони.
Наші державники повинні вже раз, як у внутрішнім так і в зовнїшнім житю, зірвати з перестарілою системою fortwursteln, бо нею ми далеко не доїдемо. Не забуваймо, що
хмара, котра над нами перелетїла, може вернути ся і що над Балканом збирає ся ще таких хмар богато.
Отже ще раз повтаряємо, що у внутрішнім житю нашої монархії треба конечно нових сьмілих реформ, від соймової починаючи.
Полїтика мадяроньского гнету над Сербо-Хорватами і всепольско-подоляцко-шляхотскої геґемонії над Українцями повинна остаточно уступити місця новій, поступовій і справедливій ориєнтациї. Дати народам автономію і рівночасно скріпити парлямент та уздоровити єго новими важними предлогами, а держава стане кріпкою у своїм нутрі, що відібє ся безперечно на єї зовнішній полїтицї.
Мінїстер справ зовнїшних повинен раз сказати своє велике слово. Відносини просять єго о тоє! [Дїло, 18.07.1913] 