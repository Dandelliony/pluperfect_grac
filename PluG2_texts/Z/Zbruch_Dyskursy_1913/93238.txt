Ні, не ридайте...

  (La morte dei forti e spettacolo di dignita.) З проклямації Г. Чернускі 1848 р.   Ні, не ридайте, дочері країни, Яку спотворив кровожадний Гун! І на скрижалях, на гробах руїни, Розбийте кобзу, стомлену, без струн.   Закаменійте у мертвечій тузі, Як та Ніоба, й ласки не моліть! І не давайте ваших серць нарузі; Замкніть в них горе, чайте і терпіть...   Держіться кріпко! Най ніхто не знає, Як сором смокче горду вашу честь, Най в серці вашім тихо дозріває, В пеленах скорби, дика, пяна месть!   Напійте овоч вашої утроби Отруйним ядом лютого змия! І влийте в серце сина дріжджі злоби, Щоб він кипів під ляскіт нагая!   Щоб він, як той біблейний велит, вперся В кольонну дому, де пирує кат; Щоби в руїні навіть слід затерся З кубла, що гріло плід нікчемних зрад!   Відень, 27. X. 1919.   [Український прапор, 01.11.1919] 