26 лютого (ст. ст.).

Є в роцї день один — його святкуєм ми, Зібравши ся в братерські кола, Щоб промінь ще додать у лютий час пітьми Поетови до ореола. І скрізь, де ще живуть України сини, Незрадні народу дїти, Те свято справити зіходять ся вони, Що разом плакати й радїти. І смуток свій несуть за скривджених людей, І віру в кращий час приносять, І з стогоном тяжким з намучених грудей У бою правил правди просять. І пісня голосна, як наш народ смутна, Гуде в мельодії чудовій! У тонах жалібних росказує вона Про наші болї невимовні. А там промова знов у пишній похвалї Тараса гучно прославляє; І чуєть ся тодї, що знов він на землї І тихим словом промавляє: Менї однаково, що бучно так менї Ви спомин правите що-року; Менї однаково, що в честь мою піснї Складаєте в хвалу високу; Однаковісїнько було-б менї й тодї, Якби були мене й забули, — Але я радий тим, що й у такій бідї Ви ще душею не поснули. Я радий тим, що в вас любов пережила Часи страшної безнадїї; Нехай-же буде й вам за те моя хвала, Що в вас живі чуття святії. О, бережіть її, ту чистую любов До обездоленого люду: Я задля його жив і кайдани знайшов, Його й на небі не забуду. Любіть же ви його, працюйте, боронїть Від темряви, що душу вяже. Довічная любов, — то мій вам заповіт, А та любов вам шлях покаже".   [Вістник Союза визволення України] 