Чорне море й інтереси центральних держав.

Півурядові "Биржевия Вѣдомости" принесли недавно замітну статю Струве, в якій між иншим ось що говорить ся про кінцеві цїли Росії: "Полїтична й соціяльно-культурна думка, всїх країв займають ся вперто умовами й формами будучої мирової працї народів. Спосіб, яким обговорюють ся сї питання в Нїмеччинї, показує, що ще не на часї навіть порушуваннє питання про робленнє миру. Як що має прийти до миру, мусїла-б Нїмеччина зрезиґнувати з цїлей, які поставила вона собі перед вибухом війни. Та се могла-б учинити тільки побіджена Нїмеччина. Як тепер стоять справи, не можна сподївати ся швидкого кінця боротьби народів.   "Які-ж умови тривкого миру в Европі? Причину війни треба звести до завдання Нїмеччини супроти своїх союзників. Взаємини, котрі настали тепер між Нїмеччиною з одного боку й австрійсько-угорською монархією та Туреччиною з другого, загрожують істнованню Росії й Анґлїї. Нїмеччину треба зіпхати до границь, які їй належать ся й які можна погодити з інтересами инших незалежних могутніх держав, звідсїль приказуюча життєва конечність для Росії й Анґлїї нарештї розвязати австрійсько-угорське й турецьке питаннє. Крім розвязки сих питань у змислї знищення Австро-Угорщини як звязаної з Нїмеччиною могутньої держави й передачі морських проливів Росії нема й нїякої мови про мир для Росії й Анґлїї. Засидженнє Нїмеччини на морських проливах є не тільки поважним загроженнєм Росії, але також Анґлїї. А турецьке питаннє звязане тїсно полїтично й мілїтарно з питаннєм Австрії, як показав виступ Болгарії в ролї союзника центральних держав.   "Знищеннє австрійсько-угорської монархії конечне, бо ся держава звязала свою ролю могутньої держави з ролею аґресивної Нїмеччини. Задача, яку має розвязати будучий мир, проста: він мусить спровадити Нїмеччину в її "природні" границї та зробити неможливим на будуче, щоб Австро-Угорщина, Туреччина й Болгарія бороли ся для цїлей її завойовницької полїтики. Се основи будучої европейської переміни, від яких не може відступити російська полїтична думка".   Коли таке співають поступовцї Росії, то про що мріють "істінно-русскі" круги? А все-таки цїкаво, що ті самі "істінно-русскі" не бажають собі, щоб відбивати Польщу, й відповідні просьби предложили російському цареви. Їх арґументованнє не свіже. Давно вже перед війною піддавано гадку виміни чи навіть продажі польських земель, бо Поляки нїби-то стоять на перешкодї тривкійшому сконсолїдованню Росії та швидшому осягненню кінцевих цїлей пануючої московської нації. Забуває на се преса центральних держав, як і передвчасно бачить усуненнє російської грози в розвязцї балканського питання й тїсно звязаної з ним справи проливів. Хто так могутнїй, як Росія, й має Чорне море, той мусить скорше чи пізнїйше добути вихід з Чорного моря. А Чорне море матиме так довго Росія, як довго матиме в своїй власти не головну силу, але навіть хочби меншість українських земель.   Зрозуміннє того бачимо в останнїх часах навіть серед Мадярів. Визначний мадярський полїтик і учений, підписаний буквами А. К., помістив у поважнім угорськім будапештенськім місячнику "Das junge Europa" в книжцї за падолист і грудень статю "Світові полїтичні завдання Нїмеччини. Угорське бажаннє" (Deutschlands weltpolitische Aufgaben. Еin ungarischer Wunsch, стор. 36—41). Читаємо тут, що "нїмецький цїсарь повинен і мусїтиме запанувати також над Чорним морем. Здїйсненнє сього домагання означало-б сповненнє потрійної цїли: 1. тривке розторощеннє царського імперіялїзму, 2. не виставлене на небезпеку, безпосереднє полученнє з магомеданським світом і 3. кінцевий упадок абсолютитичного панування Анґлїї над морями".   Зазначивши, що три части російської держави творять основу могучости й завойовницької кортячки Московщини: російська Польща, балтійські провінції й Україна, говорить дуже поважана на Угорщинї особистість ось що про останню: "А Україна для Росії тим, чим для Антея була земля, невичерпане джерело її сили: тут живе тридцять мілїонів козаків Росії, тут росте 150 мілїонів метрових цетнарів пшеницї, тут має Росія 30 мілїонів штук рогатої худоби, свої найбільші копальнї вугля та залїза. А що для Европи має ще більше значіннє, з України може загрожувати Росія Царгород і турецькі морські вузини. Як Україна перестане належати до російської держави, тодї стане безпредметовою російська полїтика, ведена від 200 лїт, не тільки змаганнє опанувати Царгород і дорогу через Дарданелї, але й уся гра на Балканї. Бо-ж балканська полїтика має тільки цїль промостити дорогу до Стамбулу; ся дорога стає непотрібною, як її кінцевий пункт відсунеть ся врештї від російської ненаситности.   "Головна цїль світової війни та, щоб раз на все поставити границю російським завойовницьким змаганням на Орієнтї, царському імперіялїзмови. Одначе се станеть ся тільки тодї, коли здавить ся царський імперіялїзм. Не російський нарід, але царський імперіялїзм треба повалити на землю, бо тільки від був причиною, що на небі Европи, тим більше Угорщини, так часто надтягали грізні хмари".   Царського імперіялїзму не повалить ся відірваннєм Польщі від Росії. До того Росія може запалати жадобою реванжу. А "Росія не сміє забажати нїякої відплати задля Поляків, навіть не сміє мати можности думати про неї. Одначе сього можна тільки тодї сподївати ся, коли зовсїм ослабить ся царський імперіялїзм, який з такою твердою волею пхаєть ся на балканський півострів, й позбавить ся її згаданих трьох джерел її могучости. Вони й так чужі области, які Росія має несправедливо й нїколи не могла їх змосковщити. Московські царі здобули Україну в половинї 17 столїття, балтійські провінції по мирі в Упштадтї на початку 18 віку, а Польщу щойно при кінцї 18 стол. й сї области досї зостали ся ще чужими тїлами російської держави. На Українї привитав би нарід визволюючі армії центральних держав так само радісно, як ми се бачили в російській Польщі".   Про конечність визволення України з російського ярма думали вже в Нїмеччинї за часів Бісмарка, одначе заслугою щойно побісмарківської нїмецької полїтики є втягненнє Чорного моря в сферу нїмецьких інтересів. Нова нїмецька світова полїтика поборює абсолютистичне пануваннє Анґлїї на морях. Але що в північнім морі не може Нїмеччина поконати зовсїм Анґлїї, треба напасти на Анґлїю в Середземнім морі. Одначе дорогу до Середземного моря замикає Ґібральтар, тому можна зайти туди щойно манівцями через Чорне море, вихід з котрого, Босфор і дорога через Дарданелї, находять ся тривко в руках союзника Нїмеччини. До Чорного моря веде дорога через Україну й "тому треба видерту її цареви та наново здвигнути стару київську державу". Через увільненнє України та вільний доступ до Чорного моря відбореть ся царському імперіялїзмови силу реванжу й Нїмеччина забезпечить собі полученнє з Туреччиною.   Зазначуємо сей знаменний мадярський голос саме тепер, коли др. Тіядор Стринський видав перший зошит мадярського двотижневника "Україна" (Ukrania). Полїтичну вартість української нації для Мадярів зрозумів Микола Семере, що визначив 10000 К нагороди за працю, яка всесторонньо висвітлила-б мадярські расові й історичні звязи з Українцями. Новий симпатичний журнал поставив собі цїлю обговорювати й освітлювати культурні й господарські взаємини межи Мадярами й Українцями. В добре зрозумілім інтересї мадярської нації лежить не мати в сусїдстві нї такої части світа для себе як Росія, нї якогось державного новотвору, сотвореного на млин московських полїтичних інтриґ. Тому витаємо щиро появу мадярської "України", яка має в цїкавих студіях, знайомити Мадярів з історією української нації, з її багатою лїтературою в артистичних перекладах, з науковими, лїтературними й публїцистичними працями при угорські справи в українській мові, й сподїваємо ся, що угорська, державність скрізь, де зайде потреба, промовить своє могутнє слово в оборонї найнещасливійшої, бо найбільше поневоленої української нації.   [Вістник Союза визволення України] 