Жовнїрський поет.

Їхав я в околиці Бартви реквірувати дерево до будови моста. Дорога випала менї біля коршми, з якої почув я нашу пісню. Злїз з коня та входжу до середини. Була недїля. За столом сидїло до 20 обозників (треняків), обдертих і більше подібних до жебраків, ніж до вояків. Пють хлопцї та співають, неодин заплаче, обійме другого й той другий також у сльози. Й так мішала ся пісня зі сльозами та нужденним пивом... Я присїв ся до них, бо 8 місяцїв не чув нї рідного слова, нї піснї — та дальше співаємо. Не був то Шевченківський нї Лисенківський концерт у Львові, але се можу сказати, що було в нїм більше щирости й чуття... Се-ж був час, де ми 8 місяцїв не мали вістки з краю, а "брат Славянин" здобув Перемишль, казив ся в Галичинї та став під Краковом.   Тяжкий був се час!   Один з хлопців каже до мене: "Йой, пане поручнику, вернемо ми в Галичину?" Я сам не мав великої надїї, та що мав сказати хлопцям?   Самому стиснуло ся серце, але сказав: "Вернемо, хлопцї! Може неодин не найде родини, неодне згоріло село, але вернемо, щоб дальше бути в своїй хатї".   В такім настрою співали ми дальше.   "Гей, хлопцї, — каже капраль (зпід Жовкви) заспіваймо пану поручникови пісню, котру ми зложили".   І я слухав тих слів, простих, а таких глибоких своєю простотою й лїризмом, затямив і подаю до відома:   "Як я, братя, раз сконаю, Понесїть мя там, де знаю, Понесїть мя в Галичину, Де-м родив ся, най там згину.   І мя красно поховайте І ще красше заспівайте І просїть там трошку глини, Як для мене жовнярини.   Ви мя красно поховали І до дому повертали. Аж приходить моя мила, Дивись, дивить на могилу.   І вона си погадає: "Хто ту бідний спочиває?" "Анї плити, анї рути, Певно мусить жовнярь бути!   І помалу, помаленьку Піде слеза по личеньку. Уломила яворини, Як для мене жовнярини.   У могилї добре бути, "Нїц" не видно, "нїц" не чути; Нї пташини, нї дївчати У могилї не видати.   Подаю ту пісеньку нашому читаючому громадянству, як зразок тих терпінь і туги, що переживало наше парубоцтво в вояцькій службі.   Від Редакції.   Не тільки документом настрою українських вояків являєть ся наведена пісенька, але й головно інтересна вона як скорочена перерібка думки Осипа Федьковича, котру для порівнання тут подаємо:   Як я, братя, раз сконаю, Занесїт мня, де я знаю, Тай просїт там трошки глини, Як для мене сиротини.   Ви мня, братя, закопали Тай до дому повертали. Аж приходит моя мила, Дивит, дивит: то могила.   А она се подумає: Хто ту бідний спочиває? — Анї плити, анї рути, — Тутки мусить жовнярь бути.   І помалу, помаленьку Піде слеза по личеньку: Уломила яворини, Як для мене сиротини.   Явір виріс, зеленїє, Сонце світит, сонце гріє; Люди ходя зїлє рвати, Миленької не видати.   Аж прилетить соловіє; Місяць світить, місяць мріє, — А оно си заковало, — Так она лиш, так бувало.   У могилї добре бути; Нич не видко, нич не чути, Нї пташини, нї дївчати, — От як жовнярь сиротяти.   [Вістник Союза визволення України] 