Наш альбом

  Іронїя.   У золотї до сну заходить Чарівне сонце... Осїня Политі кровію поля І по руїнах мари водить...   Лїтає смуток над ланами. Стежками наша скарга йде, Вселюдські болї в даль несе І сїє чорними полями...   І ясні мрії нас кидають... Серед гарікань і квилїнь Надїї без слїду зникають, Ідуть, ідуть — у далечінь — І нам, немов на глум, лишають Отрую болїсних вражінь...   У. С. С. Юра Шкрумеляк.   Зневіра.   У день зневіри мовчки йде до мене Сонна мара — І шепче: Та покинь життє шалене, Нехай щеза!...   А в чорну ніч по моїй хатї бродить Демонів царь... — Вживай життя, — воно лиш раз приходить, Як царський дар!...   Й лякають так мене Демони вічні — І їх гомон, — Не знаю я, чи брешуть Духи нічні, Чи денний Сон...   У. С. С. Юра Шкрумеляк.   Допит стрільця.   Було їх в повній зброї хлопів чотири, — Він сам один. Взяли. Ведуть до кватири.   "Де курінь твій тепер? Говори!" — "У полї..." "Як і яким шляхом іде? Кажи!" — "До волї..." "Скільки оружя і людей?" — "Не багато." "Хто веде, який лад, як воюють?" — "Завзято."   "А, мудрагель! Мудрагель! Послухай, — раджу, Правду скорійш ти нам говори!" — "Не зраджу."   "Ах, ти хахол! Ти чорт! Хиба-ж я не маю Петлї на карк твій твердий?!"... "Знаю, чекаю".   Богдан Лепкий.   До дївчини.   Як весна розсїє квіти По долинї. Так згадай мене, мій світе, В тій хвилинї;   Першу стрічу, щастя хвилї, Днї розстання, Наші мрії буйнокрилі І змагання.   І піди у той садочок Там на горі І цвітастий звий віночок Ще до зорі.   І піди у ранцї рано Гень по полї Могилок понасипано Там доволї.   Й на найменший і незнаний Гріб—горбочок Положи ти дар весняний — Той віночок.   Та судьба й мене догонить Десь в чужинї, Що нїхто з ріднї не зронить Слїз по минї...   Василь Атаманюк.   Плач неба.   Що ти, небо, сїєш ранком Все роси, За яким то так коханком Ллєш сльози.   Ой, я маю друзів милих Доволї: Сїчових Стрільцїв в могилах По полї...   Василь Атаманюк   Мій спів.   Під голос труб, під гук гармат Мій спів іде з переднїх чат І в світ несміло входить. В царство краси, в книгу буття, В таємні сторони життя Мене за руку вводить.   І я живу уже не сам. Менї цїкавий хлоп і пан І ріжная їх доля. Для мене любе є добро І те, що в зло людей ввело, — Найбільше-ж люба воля.   У. С. С. Лу. Лу.   На чатах.   Я на чатах в вечір стою І гордий я сам собою, Що об грудь мою сталеву Крушу силу металеву.   Я на чатах в вечір стою Непривітною порою І тїшу ся: Моя-ж сила Ворога в бігу спинила.   Ворога в бігу спинила І на голову побила. Зза Карпат в Подїллє гнала, Щоби слава не пропала.   Щоби слава не пропала, Щоб вона нам волю дала, І на славній Українї Зацвите квіт на руїнї.   Я на чашах в вечір стою І гордий я сам собою, Що учасником я дїла, Щоби воля нам наспіла.   У. С. С. Лу. Лу.   [Вістник Союза визволення України, 26.03.1916]   Передновок.   Втїшайтесь, люде! Йде весна... Пташки щебечуть і кує зозуля. І знову землю прошиба Гарматна куля...   Рида земля і плаче лан, Мов соромить ся своїх ран, — Вгортаєсь цвітом, криє свої хиби, Воли голодні крають чорні скиби.   Старечі голови із пліч Схиляють ся в журбі на сонні груди, Жіночі сльози кануть з віч: Ах, що то буде!?   — "Не знать, що дїєсь там тепер!"... "Ранений мій..." — "А мій умер..." "А тут, — ох, бідонько важка, "Дитя голодне пропада "І хлїба просить, та дарма: Нема, нема...   Десь виє вітер по полях І свіжий цвіт зриває, снїгом гонить... Жалібно свище по кутах, Помершим дзвонить...   Здаєть ся, що вселенна вся В безоднї горя пропада... Паде під кару чорних лїт, Важкий в розпуцї зносить гнїт І кличе з болю і трівог: Де Бог? Де Бог?..   У. С. С. Юра Шкрумеляк.   Сїчовий похід.   Ясен круг по небі ходить Сїє промінь золотий, Гей, тернистими шляхами Йдуть борцї у бій святий.   Зброя перлами мінить ся, В сяйві сонця вся блестить, В отамана на воронім Гостра шабля мерехтить.   Гей, сталева тая зброя Нашу кривду заплатить, В нашій крови молодецькій Шлях до волї промостить.   Порошная доріженька, Полиняла хоругов, — Гей, умиє до схід сонця Наш прапор ворожа кров!   Гей, терниста доріженька Вєть ся круто під гору, — Ми життє дамо за матїр, За Вкраїну пресвяту.   Гей, не тратьте, хлопцї, віри, Не хиляйте в низ чола, — Там на горі сонце сяє, Волї світ — се нам мета!...   У. С. С. Юра Шкрумеляк.   Маки.   Палають в житї маки, Хиляєсь повний колос, Із вітром звідкись лине Дивний, таємний голос:   Хай жито вас годує, Зберіть його здорові; А ті червоні маки То слїд по нашій крові.   Завдання наші й силу Ми з кровю в хлїб вам влили; Кінчіть святеє дїло, Що ми не довершили.   Палають в житі маки, Хиляєсь повний колос; — До дїла нас взиває Батьків поляглих голос...   Василь Атаманюк.   [Вісник Союза визволення України, 30.07.1916] 