У Івана Франка

Авторка друкованої в "Лїт.-Наук.-Вістнику" трильоґії "Мандрівниця", в якій описане житє української революційної молодїжи, в другій части п. н. "Манівцями" описує візиту героїнї трильоґії Надї в редакції у Львові. Реальним підкладом сього опису є редакція "Лїт.-Наук. Вістника" і редактор — Іван Франко.   Ось вже швидко й редакція. Ще не звикла до неї і з тремтїнєм серця переступає завжди поріг її.   Скромна шляхотна постать редактора схилена над столом.   Привітно встає їй на зустріч. Такі добрі, ясні сїрі очі... свічадо душі шляхетної, незлобимої, щирої.   — Добридень пані! Вже все принесли... не турбуйте ся, не спізнили ся, нї... отсе зле, що хорували... дуже, дуже дякую... і гроші ваші готові, ось квіток для адмінїстрації. А чи ж варто так старанно писати, як отсе ви? — сказав він, підносячи рукопись до своїх короткозорих очий. — Се-ж не на виставку. Але се гарно, се — побожне відношенє прозелїта до лїтератури... Сїдайте будь ласка!   Надя червона, мов мак, сїла біля столу.   — І правопису нашого навчили ся... нї, се вже зовсїм таки добре. Видно працю... ага, що се? Ви й вірш переклали сей, що в текстї був... я й забув упередити, що вірша можете не перекладати, се вже потім я сам.. Але стійте, дуже гарний вірш у вас війшов... може ви пишете вірші?   Глянув редактор на Надю ясними очима.   — Нї — збентежено відповіла Надя, ще дужче червонїючи.   І раптом їй пригадали ся її віршовані спроби, той її зшиток з віршами, писаний ще до 15 років.   — І не хочеть ся вам писати? Не просять ся піснї в душі? — ласкаво всміхаючись Надї запитував редактор.   — Н-не знаю... цїлком збентежилась Надя.   — Чудесний вірш, музичний, легкий... може вам захочеть ся коли вірш написати, то ви пишіть. А напишете, менї принесїть... Поезія, знаєте, найвища втїха, єдина насолода на сїм світї. О так, знаєте, таке тобі часом буває, то наче вже й жити годї.. та отак вилєш тугу свою на папері, виплаче душа убога свої сльози і наче легче стане.   Так, його туга в перлини повертаєть ся... він поет... Надя вже спокійнїйше дивила ся на редактора й заслухала ся в його слова.   — І музика в тім і краса житя в тім... так, так дитино! А отсе візміть ще для перекладу... — відшукав він на полицї невеличку книжочку в червоній оправі. — Се вже вірші... коли ви така спеціялїстка, то беріте і перекладайте.   — З охотою спробую, — встала Надя і взяла книжку. — Дуже дякую вам, пане редакторе, — простягла йому руку.   — Всього гарного вам, пані, — чудо й сердечно стиснув редактор їй руку. — Бажаю вам успіху. Працюйте і творіть... се може найкраще на світї!...   "Який він... чудовий... привітний, чулий... се людина... людина", — думала Надя, виходячи з редакції і направляючись до дому. "Така безмежна доброта в очах його і такий сум, така туга... Поезія — найвища втїха... вилєш тугу свою на папері, виплаче душа свої сльози і наче легче стане... А сам сумний...   [Дїло] 