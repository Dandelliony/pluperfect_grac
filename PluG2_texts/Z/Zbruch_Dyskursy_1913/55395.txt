Нарис.

Смерть.   Малий хлопчина. Головка русява, на причуд гарне лице. Усточка викроєні як у херувима, сині очи грають ся промінєм сонця начеб навипередки з ним гнали ся. А в лици з повагою солодка надїя братають ся.   Де гляне, несе мир, несе сповненє мрій-надїй...   Здавалось би, що се бог любови...   ...А навкруги шалїє хуртовина ураган. Наче найстрашнїйші громи з блискавицями. Земля стугонить під ударами стрільн, ґранатів, шрапнелїв, поорана і — засїяна...   Ура! ура!   Пекло! Дріжить земля — губить ся думка. Усюди знищенє. Люди покотом кладуть ся з ніг — мішають ся з тайстрами — кольбами, баґнетами... Гук гармат, бомб, рев людий, тарахкотанє крісів — безладні маси людського мяса...   Гарна святочна днина. Недїля. По богослуженю повагом ідуть молодь, ґазди до читальнї. Має бути відчит. Несеть ся по салї звінкий голос прелєґента. Зібрані слухають, наче в храмі проповіди. Красно говорить, а якже, аж любо слухати: що осьто чоловік не нинїшний, не сам, має минувшину славну, героїв. Вони то боролись за волю і славу...   Іван прокидаєть ся. Застогнав... хапаєть ся за груди — так болить, пече...   Але думка не думка снуєть ся дальше. Отвирає очи. Де він? Що з ним? Тож то не читальняна саля. Чує ось стогони — шум, що відпливає десь вперед, гук, що стихає. — Так, се був бій, штурм... Пригадує собі добре, як боров ся важко. І та рана. Так! Впав. Але суперник не лишивсь в живих... Коби хоч дожити хвилї, коли побачить, що се не даром кров лялась... —   А тут біль. Свідомість думки щораз затрачуєть ся — здаєть ся, що летить десь в безодню легко.. тихо.. спровола. А! Лице вкриваєть ся ясним усміхом щастя, самопожертвованя.   Подув смерти.   І добрий його ґенїй, отой ангел смерти, бере душу умученого мандрівника попід руки і веде її понад яругами часу, отвирає виборену твердиню вічної блаженности. Клонить ся перед героєм і — йде назад — нести мир...   І вони герої.   Я бачив образець. Нїчого собі репродукцію в якімсь журналї. Хочете знати, як виглядав. Підїть лиш нашими селами.   Віз, чотири колеса, запряжена корова. Веде старець. На возї домовина, а на нїй сидить босе, напів голе дитя. Друга дитина, не більша, йде за домовиною з лопатою на плечах. У старого і малого голова задумчиво похилена.   Минають два нїжненькі деревця, що бач, перетривали бурю, хоч здавало ся перед зефіром не устоють ся.   Деж та рідня, свояки, деж ті священики, парада, "подзінькованя..."   ____________   Понеслась буря та лишила слїди — добре витоптані, певні. Не так скоро затруть ся.   І несеть ся, гонить думка світами, шукає захисту-підпори. Невжеж жертви безнадїйні? У старого і малого ворушить ся душа на спогад пролитої крови, пожертвованого житя.   Та вони повні надїї, знають, що житя житє родить...   Спиж спокійно, ти Мамо! Дїдуньо та дїти, хоч немічні та маленькі, справлять тобі похорони і заведуть нове житя. Щоб на гробі твоїм, твоїх синів, мужа вицвила лїпша доля будучність народа.   А слава твоя понесесь віками, бо хоч не на полї борби, так в борбі ти впала.   Перемишляни, 20. серпня 1916.   [Дїло] 