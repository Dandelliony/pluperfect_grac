Доповняючі закони

про запомоги для родин покликаних, додатки до пенсиї інвалїдів і заосмотреня їх родин та додатки до вдовичих і сиротинських пенсий і заосмотреня прочих осиротїлих членів родин поляглих жовнїрів.   Перший додаток до книжки: Права і обовязки цивільного населеня в часї війни.   Невідрадна доля військових калїк і їх родин та родин по поляглих жовнїрах приневолює правительство і ріжні добродійні товариства застановити ся над способами помочи, яку треба би їм дати, щоби їх охоронити від цїлковитої нужди, а часом і голодової смерти. Богато засновано товариств по великих містах, що опікують ся інвалїдами і їх родинами та родинами погибших в боях.   В першій мірі спадає на правительство обовязок ратувати сих, що в борбах, або в наслїдок війни в загалї стратили здоровлє і силу до працї та зарібку, конечного на удержанє себе і родини, або стратили своїх живителїв.   Заосмотренє військових калїк і родин поляглих опирає ся на дуже вже давних законах, що не відповідають нинїшним відносинам. Се заосмотренє є так мале, що не вистарчає на прижиток в нинїшних дорогих часах.   Правительство висказало вже думку, що треба би ухвалити в парляменті нові закони про заосмотренє калїк і їх родин та родин по поляглих, котрі відповідали би теперішним потребам, викликаним сею війною, але доки се наступить, рішило ся правительство тимчасово управильнити цїсарським розпорядком з 12. червня с. р. В. з. д. Ч: 161 і виконуючим розпорядком мінїстра краєвої оборони з 12. червня с. р. В. з. д. Ч: 162 на разї три справи, а то:   1. в яких випадках має ся дальше виплачувати запомогу родинї покликаних, хоч по закону не мало би ся її вже виплачувати;   2. який додаток до пенсиї дістають інвалїди, а яке заосмотренє їх родина;   3. який додаток до вдовичих і сиротинських пенсий дістане рідня поляглих, померших і пропавших жовнїрів.   1. Дальша виплата запомоги родинї.   Запомога виплачує ся родинї покликаних до війни жовнїрів до дня їх повороту до дому, зглядно увільненя з військової служби, або до 6 місяцїв від дня смерти або затрати покликаного. По увільненю покликаного з військової служби не дістане родина вже нїякого заосмотреня, хочби він вернув домів цїлковитим калїкою, неспосібним заробляти на своє удержанє і родини. По 6 місяцях від смерти або затрати покликаного дістане жінка і дїти дуже маленькі пенсиї, що не вистарчають на прожиток, а прочі кревні не дістають нїякого заосмотреня, хоч вони жили з працї рук погибшого.   На основі покликаних розпорядків дістає родина інвалїдів поляглих, померших і затрачених жовнїрів запомогу в дотеперішній висотї дальше аж до скінченя війни, а навіть до 6 місяцїв по війнї, о скілько справа заосмотреня сих родин не буде скорше стало управильнена законом.   2. Додатки до пенсий інвалїдів і заосмотренє родин інвалїдів, що не дістають запомог.   Інвалїди дістають дуже малу пенсию. Про се написано точно в книжочцї: "Права і обовязки цивільного населеня в часї війни".   На основі покликаних розпорядків дістануть ті інвалїди, що знайдуть ся в нуждї, крім своєї пенсиї ще такі річні додатки до пенсиї:   1. 60 К., коли спосібність заробкованя інвалїда в давнім заводї зменшила ся о 20 процент, але менше як 50 процент (коли інвалїд найменше о четверту часть, але менше як половину може заробляти);   2. 120 К., коли спосібність заробкованя інвалїда зменшила ся від 50 до 100 процент;   3. 180 К., коли інвалїд став завсїм неспосібним до працї.   Заосмотренє родини інвалїда, котра не побирала запомоги.   Родина сих жовнїрів, що відбували звичайну презенцийну 2 лїтну службу військову, та з вибухом війни пійшли у бій, та родина сих жовнїрів і підофіцирів, що служать у війську довше, як є обовязані служити, не має права до запомоги, хоч вони удержували родину перед службою військовою. Коли вони стали калїкою і не можуть по увільненю з служби дальше заробляти на удержанє родини, а родина є в нуждї, то та родина дістане такі річні підмоги:   1. жінка інвалїда 60 К. річно;   2. кожда правесна, або не правесна дитина інвалїда, котрого спосібність заробкованя зменшила ся від 20 до 100 процент, 36 К. річно, а 60 К. річно, коли інвалїд став зовсїм неспосібним до працї;   3. по 60 К. річно правесний отець і дїд, правесна або не правесна мати і баба, правесний отець неправесної матери інвалїда з тим ограниченєм, що підмоги всїх тих кревних разом не можуть перевисшати суми 120 К. річно.   Під сю точку підпадає також родина сих інвалїдів, що вправдї з початком війни не признано їй запомоги, бо вона мала ся добре, однак вже в часї війни збіднїла і найшла ся в нуждї, а її живитель став неспосібним або менше спосібним до працї інвалїдом. Також родина сих жовнїрів і підофіцирів, що довше понад приписаний час служать у війську, дістане підмоги, а вони додатки до пенсиї, коли стали ся неспосібними до працї.   3. Додатки до вдовичих і сиротинських пенсий і заосмотренє прочих членів поляглого.   Коли родина поляглих, померших і затрачених жовнїрів побирає запомогу, то вона має її і дальше побирати навіть до 6 місяцїв по війнї.   Коли вона не побирає запомоги, бо її живитель повнив звичайну 2 лїтну військову службу або в наслїдок покликаня живителя на війну не змінили ся маєткові відносини родини і вони в наслїдок покликаня не потерпіли в своїм удержаню, то жінка і правесні та лєґітимовані дїти дістають пенсию, котра однак є дуже мала. Правительство признало річні додатки до тих пенсий, а крім того признало підмогу і тим членам родини поляглого або затраченого, що жили на його удержаню, а доси не мали нїякої пенсиї. Річні додатки до пенсий і річні підмоги признає лише бідним, а вони є такі:   1. вдова дістає 120 К. річного додатку;   2. кожда правесна або лєґітимована сирота без батька 12 К. річно;   3. кожда правесна або лєґітимована сирота без родичів 36 К. річно, коли є лише одна, а по 30 К. річно, коли є дві сироти, по 24 К. річно, коли є три сироти, а по 18 К. річно, коли є чотири або більше сиріт;   4. 60 К. річно дістане кожда не правесна сирота, коли її мати побирає вдовичу пенсию і додаток до пенсиї;   5. 108 К. дістає одна не правесна сирота, коли не має матери, що побирала би пенсию з додатком, по 102 К. річно, коли є дві такі сироти, по 96., коли є три, а по 90 К., коли є чотири або більше;   6. по 60 К. правесний отець і дїд, правесна і не правесна мати і баба, правесний отець не правесної матери з тим ограниченєм, що сума підмоги всїх їх не може перевисшити 120 К. річно. Насамперед узглядняє ся родичів, а потім прародичів.   На рівні з родиною упавшого або помершого трактує ся родину пропавшого.   Коли інвалїд зовсїм не спосібний до працї, то можна йому і його ріднї підвисшити підмогу, коли се потрібне до його удержаня. Однак річні підмоги разом з пенсиєю інвалїда не можуть виносити річно більше як 600 К.   Підмоги і додатки до пенсиї признає ся лише на просьбу, в якій мусить ся виказати убожество. Крім того ріднї інвалїда та ріднї упавшого або пропавшого признає ся підмоги лише в тім випадку, коли вони удержували свою рідню або бодай підпомагали її.   Просьбу о підмоги зголошує ся устно, або письменно в своїм громадським урядї або в старостві.   Вкінци управильнено тимчасово підмоги офіцирів інвалїдів. Цїсарською постановою з 16. червня с. р. заряджено, що офіцири інвалїди від 12 до 7 ранґи включно, військові урядники та аспіранти на військових урядників і офіцирів дістануть 600 К. річної підмоги в дорозі ласки, коли вони є бідні і не можуть вижити зі своєї пенсиї в случаях, коли всї їх побори без додатку за зраненє не виносять річно 2000 К., то можна їх побори підвисшити до суми 2000 К. річно.   [Дїло] 