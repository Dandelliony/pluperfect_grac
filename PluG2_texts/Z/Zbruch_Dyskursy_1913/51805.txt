Лист простого жовнїра.

Над Сочею, 12. мая 1916.  
   Високоповажаний Товаришу Редакторе! Не маючи що робити, бо трудно менї тепер за книжку, я переробив трохи один лист, який написав наш вояк до своєї родини в Галичинї. Коли уважаєте, що він надаєть ся, щоб його де помістити, то будьте такі добрі, зробіть се. В кождім разї він віддає вірно почуваня нашого вояка без ріжницї народности, бо такі самі листи пишуть Нїмцї, Чехи і т. д. Війна триває вже два роки... Коло мене на разї нїяких змін. Здоровлю С. З.   Дорога мамо, тату і сестричко мила, Мої найдорожші, серцю любі. Не сила Сказати Вам усе в сїм листї, як живеть ся Менї при війску і як ся поводить. Рветь ся В груди серденько з болю, коли погадаю, Що я від Вас так далеко і що вже минає Два роки від хвилї, коли я Вас покинув. Божа ласка, що я ще до тепер не згинув, Бо вже нераз вдавалось, що тут смерть чекає На мене. І хоч ворог що хвиля стріляє, В день і в ночи і всїх нас побити гадає В сих горах, де вже навіть пташка не лїтає, Я ходжу ще здоровий. Лиш серце сумненьке Що від Вас так далеко від тата і неньки Від милої сестрички і від села свого.   З хлопцїв наших красняньских згинуло вже много, Мало хто лишив ся вже: Я тай Микола Син Гайки, Коваль Петро й Микита Лагола. Решта або убиті, частина в неволи, А хто в шпитали ранений. В горах, на поли Розкинені могили і Бог лише знає, Котрий з них, з наших хлопцїв вічним сном дрімає.   Тамтого року я на Великодні свята Сидїв в рові стрілецькім, а Марко Рожнята Й Стефан прийшли тай кажуть: "Пришписьмо до тебе"... Сїли мовчки тай дивлять ся десь перед себе. "Сумні наші свята" каже Марко до мене, А Стефан як не зачне плакати: "Ох, Нене, Нене моя, на що ти мня на світ зродила, На що мя викохала і на що любила, Щом виріс як та сосна, а не маю долї Мов та плакуча верба на щирому полї!" І плакав з ним Марко, а я дивив ся сумно І жаль такий почув в душі, що нерозумно Бувбим заплакав з нами. Та чого ридати Яка є Божа воля, того нам не знати.   Бідний Стефан знав, що йому довго не жити Тай не довго по Божім сїм світї ходити: Ішов разом зі мною до штурму, тай в само Сер де дістав, зняв руку і крикнув лиш "мамо"... Я глянув на него, а він вже замкнув очи І вже нїщо не бачив. Я думав, вискоче Менї тодї серце з груди. Але спішити Я дальше мусїв, щоби його смерть пімстити. І наші хлопцї з криком ворога допали, Богато страшно вбили, а решту піймали. Марко теж загинув. Пів року вже минає А я все ще його бачу, як він умирає. Ґраната обірвала йому ноги й руки — Бог лише знає, які витерпів він муки.   І на сї свята я лишивсь вже одинокий, Бо решта в иншій сотнї. Світ такий широкий — Думав я, а я мушу тут в рові сидїти Нї спокійно ходити, нї ся положити. Чи довго так ще нашої муки? Вже може Прийде раз ся згода. Ах Боже, мій Боже! Я знавби тепер, як на Божім світї жити Працювати чесно тай Бога не гнївити.   У нас вже лїто. Ягоди давно дозріли, Достигають вже фіґи. Нинї страшно гріло Сонце і як прийде липень, лїто, не знати Як тут без тїни і води жити. Вмирати Хиба прийде ся. Чи в Вас погода? Чи сходить Красно збіже. Як там деревина родить? Ми мало тут журимось хлопськими дїлами, Але кождий душею там далеко з Вами, У селї ріднім, де инакше сонце гріє, Инакший спів пташнї і вітер инший віє. Там мало ся весело. Я не знав що лихо, Доки був з Вами. А тепер часами тихо, Коли нїхто не бачить, я спершись на ґвера Тихо заплачу. А здаєть ся, що то вчера Ще я був там разом з Вами і сам не знаю, Чому я так богато слїз тут проливаю. Де їх тільки взяло ся в моїм оцї. Кохані Мої! Нераз як гляну в хмари вітром гнані Кличу з нудьги до Вас: Мамо моя, мій тату, Чи я коли побачу ще раз рідну хату?   Пишіть менї частїйше. Бо тільки потїхи І тільки щастя мого, тільки в мене втїхи, Що я від Вас листа дістану. Забуваю На світ цїлий і на війну, коли читаю Його. Здаєть ся менї тодї, що я з Вами Що я прилетів до Вас горами, лїсами, Усїв у рідній хатї і говорю тихо З Вами і навіть вже не думаю про лихо Яке ми терпимо тут.   Бувайте здорові І напишіть, що стало ся нашій корові, Що вона здохла, що в селї нашїм чувати. А не забувайте частїйше до мене писати. Ще раз Вас цїлую, сердечно обіймаю І Вам, мої родичі, до землї ся кланяю.   [Дїло] 