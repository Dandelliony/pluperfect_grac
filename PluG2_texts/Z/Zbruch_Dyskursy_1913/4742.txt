Нові переговори?

Позавчера голова українського соймового клюбу одержав від президента мінїстрів і ґр. Штірка телєґрафічне запрошенє в важній справі прибути до Відня. Рівначасно вчерашна Neue Freie Presse доносить, що в Відни мають відбути ся дальші переговори в справі виборчої реформи до галицького сойму, та що в тій цїли пп. Абрагамович і Стапінський приїхали вже до Відня, а приїзду д-ра Костя Левицького дожидається.
N F. Presse доносить також, о що мало би ходити в тих переговорах. Отже референт соймової комісиї для виборчої реформи ґр. Баденї мав уже виробити законопроект, в якім відступає від принятих комісиєю основ, і предметом тих нових переговорів мали би бути власне ті зміни референта.
А саме пропонує референт, щоби в виборчих округах міської цензової куриї, які вибирають по двох послів, завести вибори п р оп орціональні, коли в ухвалених комісиєю основах містить ся постанова, що в тих округах на обох послів маєть ся голосувати разом. Се була би одна зміна яка є внутрішною справою Поляків. Проти постанови комісиї виступають вшехполяки, які боять ся, що при голосованю на двох послів разом остануть в меншости і тому хотїли би мати пропорціональні вибори, щоб здобути бодай мандат меншости. А за патріотичну декорацию служить їм арґумент, що при голосованю на двох послів разом, оба мандати готові дістати ся в жидівські руки. Ся справа, повторяємо, є внутрішною справою Поляків, бо наші виборцї будуть видїлені в окрему національну курию, отже нехай собі її Поляки полагоджують, як їм вигіднїйше.
Одначе друга зміна референта комісиї відносить ся до одної з найважнїйших точок польсько-українського компромісу, а саме, референт відступає від тої постанови комісиї, на основі якої українські посли самостійно і незалежно від решти сойму мали би вибирати українських членів Краєвого Видїлу, українських членів соймових комісий і українських делегатів сойму до краєвих інституций. Се значить, що референт комісиї в своїм еляборатї позволив собі зломити одну з найважнїйших точок санкціонованого комісиєю польсько українського компромісу!
На таке поступованє може бути тільки одна відповідь: В сїй справі нема для нас н їя к и х нових переговорів! Або польська сторона додержить компромісу, і тодї й ми льояльно його додержимо, — або, коли вона задумала би його зломити наша репрезентация і наше суспільство витягнуть з того віроломного поступованя консеквенциї, які єдино можна витягнути супроти віроломцїв!
І ще одну новину приносить N. Fr. Presse: в польських кругах мають думати над тим, чи з огляду на трудности, які ставить виборчій реформі перенята москвофільством вшехпольсько подоляцька опозиция, не відложити цїлої справи до осени.
Отже щоб польська сторона сойму знала, що се значить, позволимо собі їй пригадати, що се значить ео ipso відложити всї справи, які тепер мав полагодити сойм, оставити цїлий апарат краєвої автономії на тій мертвій точцї, на яку завів його дотеперішний опір польської сторони проти можливої для українського народу виборчої реформи. Не, знаємо, чи між відповідальними польськими полїтиками були би люди, які сподїють ся, що сойм міг би хоч хвильку радити, кола б такого, "сфіналїзованя" дізнав польсько-український компроміс, але за те знаємо, що перша проба того рода зустрінеть ся з відповідю такою, яка повинна навчити віроломну сторону, що значить не додержувати слова!
І не тільки те! Коли-б був відложений сойм, то мусїли-б бути відложені також усї державні конечности в парляментї, особливо фінансова реформа, бо наша репрезентация не думає дати теперішним верховодам краєвої автономії нових грошевих засобів для піддержаня їх безконтрольного панованя в краю.
Словом, коли польська сторона не може погодити ся між собою, то нехай прийде розвязанє сойму й нові вибори, — се одинокий полїтичний вихід з положеня. Але під маскою нових переговорів відволїкати справу — наш нарід не позволить!
Що проволока в полагодженю виборчої реформи не тільки не може спричинити усуненя нашої справи з опозициї, на яких станула вона в звісних "засад" компромісових, се річ самозрозуміла. В компромісових "засадах" ми — ради супокою уступились так далеко в національно-полїтичних домаганях українського загалу, що "упускати" дальше нїчого не маємо і не хочемо. Можемо — і мусїти-мемо — тільки піднести наші домаганя і вернути ся до того становища, яке ми були заняли в самім починї переговорів над виборчою реформою.
А ті, що є головними виновниками того відволїканя, панове східно-галицькі обшарники, нехай добре розміркують, чи безпечно для них так отверто демонструвати перед нашим народом, серед якого живуть, свою ворожнечу до нього. 