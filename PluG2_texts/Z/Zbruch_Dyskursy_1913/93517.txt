Задушний день 1919 р.

  На кладьбища спускає небо тіни І присипляє надмогильну тугу. Проснулись сови і гукають: пугу! А вітер дзвонить в струни мандоліни.   Гроби дрімають. Наче сірі птиці, Які до стада туляться з морозу, — Один при другім ждуть на теплу сльозу, На вбогу лепту пахощів китиці.   І ждуть надармо. Кат, що рив могили, Стоптав всі квіти і закрав в нас сльози, І ми поникли, як на вітрі лози, І в нас немає до ридань вже сили.   Простіть Герої! Та прийде ще хвиля, Коли з лямпад на кладьбищах займеться Така пожежа, що весь мір здрігнеться! Тоді на ката зродиться Аттиля.   А покищо дрімайте під хрестами, Аж вас розбудить ніч Варфтоломея. І хай вас гріє снігова кирея І хай вам плачуть дерева листками.   Відень, І. XI. 1919 р.   [Український прапор, 12.11.1919]   