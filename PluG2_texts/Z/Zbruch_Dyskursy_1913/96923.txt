Великодня Євангелія,

  Св. Євг. Йоана — глава І, уступ І, 1—17   У первовіку було СЛОВО, і СЛОВО те було у Бога, і СЛОВО було Бог.   Воно було у Бога в первовіку. Усе повстало через Нього, і ні одно, що сталось, не сталося без Нього,   Життя було у Ньому, і це життя (всім) людям стало світлом. І Світло світить в темноті, а темнота не поняла Його.   Зявився чоловік, від Бога післаний, імя йому Йоан. На свідчення прийшов він, щоби про Світло засвідчити, та щоб усі увірували через нього.   Не був він світлом, а мав про Світло засвідчити. Правдиве Світло, що просвічує весь люд, був Той, що мав прийти на світ.   Він був на світі, і світ повстав був через Нього, а світ не упізнав Його. До свого дому Він прийшов, та не приняв Його свій нарід.   А тим, що приняли Його, Він силу дав дітьми у Бога стати, якщо увірують в імя Його.   Такі із крові не зродились і не з бажання тіла, й не з волі мужа, а лиш від Бога.   І СЛОВО ТІЛОМ СТАЛО і оселилося між нами; славу Його ми оглядали, славу Єдинородного з Вітця у повні ласки й правди.   Йоан свідчить про Нього, та кличе й промовляє: "Це Він був Той, що я про Нього мовив: "Той, хто прийде за мною, "вже був переді мною, бо перше був, ніж я".   А з повноти Його ми всі одержали, і благодать за благодать.   Закон даний був Мойсеєм, а благодать і правду приніс ІСУС ХРИСТОС.   [Громадська думка, 11.04.1920] 