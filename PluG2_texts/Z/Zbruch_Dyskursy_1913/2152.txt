Про красу, творців і житє.

Афоризми.    1.   Творець один хотїв сотворити великий твір Краси що пережив би його і найдальшим поколїням пригадував силу його духа. І думав він глибоко над твором своїм і сказав: „Покличу перше Правду Житя і добуду від неї всї тайни її.
І прикликав творець Правду Житя, а вона йому повірила свої найглибші тайни. Коли одначе те стало ся, творець побачив, що дїла свойого ще не сотворить. І отсе він знов став глибоко думати і сказав : „Покличу тепер Мрію Ангелів і дитини і видру їй її красу". І те стало ся. Але коли він поглянув на свій твір, побачив що твір його був мертвий. І став творець тодї сумувати і сказав: «Так я не хочу жити. Вложу душу мою в той камінь проклятий і нехай він стане ся моїм гробом". І те стало ся. А коли він бездушний впав біля твору свойого, а душа його зяснїла в каменї, ожили в ньому Правда і Мрія і було в творі мертвого творця житє вічне.
  2.   Природа стрінула ся зі Штукою і сказала до неї: „Чого ти так гордиш ся своєю красою? Адже найвисше те, що людина може про тебе сказати, Штуко, те найвисше робить тебе лиш подібною — до мене. Тебе іменно найбільше хвалять тодї, коли скажуть, що ти є — природою“. А Штука відказала: „Я тут тобі зовсїм не уступаю. Бо коли тебе, Природо, найбільше хвалять, то кажуть, що ти така, наче-б була твором штуки".
Тодї Природа сказала: „Але те менї мусиш признати, що мої найглибші поклонники називають мене — Богом". А на те Штука відказала: „Признаю. Але на тих вершинах твоїх — ти природа є німа".   3.   Правда сказала до Мрії : „Ти лож". А Мрія сказала до Правди: „Ти погань". І стали перечити ся. Тодї пішли до Творцяі спитали його: „Котру з нас більше любиш? А Творець відказав: „В тебе, Мріє, люблю те, що в тобі є Правди, а в тебе, Правдо, те, що в тобі є з Мрії. Розумієте мене? А вони не розуміли його.   4.   Великий творець умирав, а ученики його обступили ложе Смерти, бажаючи почути останнїх слів його про Красу. І спитав ся один в творця:
„Скажи нам, Майстре, що було найглибшим жерелом твоєї Краси? А він сказав: „Серце". А тодї спитав другий : А найдужшим ворогом її — що було? А творець відказав: „Серце".   5.   Мудрець і поет ішли раз поміж юрбою, тодї один з юрби приступив до них і спитав ся: „Скажіть нам, темні, як нам вас розуміти ? Тодї мудрець сказав до юрби : „Я вас вчу розуміти глибини". А поет промовив : „Я вас вчу любити глибини".   6.   Відвічний судия великий сього сьвіта. І звернув ся він до царів і спитав: „Який хосен був з вашої могучости ?" А коли побачив, що могучість їх була без хісна для чоловіка, приказав вкинути їх у вічну темряву. Тодї царі спитали ся сердито: „Чомуж ти творця Краси, що був так могучий як і ми, не питав ся про хосен? А Відвічний сказав: „Бо я від творця Краси хісна не бажаю".   7.   Ангел спитав ся Бога: „Відвічний — чому в сьвітї стільки болю?". А голос відказав: „Щоб була Краса".   8.   А другий раз Ангел прийшов до Відвічного і став мовчазно, прислонивши очи рукою. Тодї Він спитав ся: „Чого сумуєш, Херувиме?" А Херувим відповів : „Чоловік, котрого я веду житєм, прокляв своє житє". А Відвічний сказав на те: „Верни ся до нього і усмири його. Він дозрів найглибшу Правду".   9.   Туга за Сьвятим є наче метеор. Вона в якихсь хвилях будить ся в душі і счезає потім, є майже непомітна, бо її не можна відріжнити від того, що називаємо нашою душею. Тільки туга за Красою почиває в нас як зачарований діямант і є в нїй цїла велич Сьвятого і цїла велич Житя.       