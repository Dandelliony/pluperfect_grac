Про потребу кооперативного вихованя.

Одною в головних недостач нашого житя економічного є слабе осьвідомленє широкого загалу населеня про задачі кооперативних орґанїзаций, про їх користи, розвій та господарське і національне значінє в житю народу. Кооперативна сьвідомість населеня залежить головним чином від відповідної практики кооперативних орґанїзаций.   Але велику помічну службу може зробити і популярна кооперативна література, коли-б вона належно використовувала ся, коли-б поширенє її йшло в парі з устною пропаґандою кооперативною людьми, що стоять на чолі кооперативних орґанїзаций, що ведуть практичну роботу кооперативну.   На жаль з сього погляду практика наших орґанїзаций кооперативних лишає богато до баданя. Природним місцем поширеня між населенєм відомостей з области кооперації є загальні вбори стоваришень. Але сі збори з правила мають — на превеликий жаль — чисто формальний характер, френквенция на них буває звичайно дуже слаба, управи стоваришень ніколи не старають ся стягнути на збори більшу скількість членів і зробити їх інтересними. Докладне обговореня діяльности стоваришеня на поли загальних відносин економічних даної околиці, виясненє впливу стоваришеня на піднесенє господарства і добробиту членів, якийсь реферат на ширшу тему кооперативну, поширенє при сїй спосібности відповідної літератури кооперативної — се належить до дуже великих рідкостей.   Взагалі в практиці наших орґанїзаций кооперативних за мало або й зовсім нема кооперативного духа, тому широкі маси населеня відносять ся до всього пасивно, подекуди навіть з недовірєм, а на сїм дуже терплять особливо такі роди кооперативних орґанізаций, які потребують активної участи населеня, наприклад спілки споживні, молочарські, збуту худоби і пр.   Не використовують ся у нас належито для кооперативної пропаґанди ріжні збори та віча.   Такий стан річи мусить змінити ся, особливо тепер, коли наші орґанїзациї економічні наслїдком елєментарних нещасть переживають важкі часи, коли особливо потрібне є сьвідоме відношенє маси народної до кооперативних орґанїзаций, коли потрібна активна піддержка їх в інтересї одиниць і в загально-національнім інтересї.   Управи стоваришень заробково-господарських і наших народних орґанїзаций повинні розвинути тепер найінтензивнїйшу роботу кооперативного і взагалі економічного осьвідомленя населеня, користуючись для cero кождою нагодою.   В році великого нещастя економічного, ідея кооперациї, ідея взаїмної помочи мусить бути належито поширена і на практиці використана; мусить відповідним прикладанєм її на практиці оправдати своє призначінє економічне.   Треба видобути з населеня maximum самодїяльности і патриотизму економічного на скріпленє здвигнутої попередними літами орґанізациї кооперативної, через сконцентрованє в наших стоваришенях всїх народних ощадностий, через закупно лише в наших стоваришенях предметів консумциї і господарських артикулів, через продаж при помочи наших стоваришень всього, що маємо на продаж, взагалі черев полагодженє всіх господарських справ з помочию своєї власної економічної орґанїзациї.   Засобом до сего є устне і друковане слово, улаштованє відчитів на ріжних зборах і вічах та поширенє кооперативної літератури.   Кооперативну літературу буде населенє купувати і читати, коли його до неї заохотити. Коли наприклад на якихсь зборах виголосить хтось реферат про значінє ощадности, то кождий присутний грамотний чоловік захоче сам прочитати щось на сю тему тай прочитає з більшим зиском для себе, бо вже матиме загальне знакомство з предметом.   Не богато маємо ми популярної літератури кооперативної, але всеж щось маємо.   На першім місци треба тут поставити книжочки Самопоміч, які від кількох років видає Краєвий Союз ревізийний. В сих книжочках, річники яких коштують 1 кор. 20 сот., а поодинокі примірники 12—30 сот., знаходимо богато цікавого материялу так для лектури широких мас населеня, як і для рефератів, які уряджувала б інтелїґенция. Є богато статей, які надають ся до виголошеня в формі популярних рефератів.   Щоби познайомити наш загал в книжочками "Самопомочи" і облекшити користуванє ними, подаємо в нинішнім числі Дїла під рубрикою "Економічних Відомостей" інструктивний перегляд нашої елєментарної літератури в области кооперациї. Покористатись ним — взиваємо загал наших читачів.   [Дїло 18.09.1913] 