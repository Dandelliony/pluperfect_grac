Боротьба анґлїйських жінок за політичну рівноправність

Жіночий рух безперечно найбільше розвинений в Анґлії. Вісти, на жаль часто ложні, або перекручені про події, які там доконують ся, розносять мілїони ґазет поквапно по цїлому сьвітї. Увійшло вже майже в звичай, особливо у нас в Галичинї, всякі ексцентричні вчинки жінок приписувати суфражисткам, і не будемо далекі від правди, коли скажемо, що всю жіночу боротьбу за полїтичні права майже утотожняєть ся з жіночим рухом англійським.
Тому не від річи буде приглянути ся близше обставинам, серед яких приходить ся здобувати собі права Анґлїйкам
Рух жіночий в Анґлії розпочав ся з давних лїт. Вже в 1792 році видано там першу поважну працю в „оборонї прав жінок“, яку написала пані Wollstonecrait.
Домагала ся вона „освободженя жінки від ограничень, які її вяжуть, бо тільки участь жінок в природних людських правах доведе її до докладного сповненя своїх чисто жіночих обовязків“.
Для молодїжи жадала коедукациї в школах публичних, а для жінок приготованя до сповнюваня горожанських обовязків, співпрацї в законодавстві, допущеня їх до заводу лїкарського зарібкованя в торговли і промислі, щоби забезпечити їх перед лєґальною проституциєю. Говорячи обширно про се питанє, зазначує вона серед причин його економічну залежність жінок та призвичаєнє їх принимати від мущин удержанє в заміну за відданє своєї особи. Вона з цїлим натиском упоминаєть ся за однакову мораль для всїх
Анґлїйські фільософи ще в початках XIX. віку приготовляли своїми письмами ґрунт до будучого жіночого руху. Коло 1830 р. істнувала вже досить богата література в жіночих питанях, вже тодї в Анґлїї не уважали неуцтво за жіночу чесноту а зарібкову працю за пониженє.
В 1848 р. були вже в Анґлїї два учительські семінари в проґраму яких входила фільософія природи а також грека і латина.
До працї на кусник хлїба Анґлїйки взяли ся також давно. Вже в 1851 році на загальне число 7.643.701 жіночого населеня 3.107 т. 791 самостійно працювало на себе. Сьогодня число самостійно працюючих перевисшає шість мілїонів. Поле працї, яке здобула анґлїйська жінка, дуже широке.
Крім професий наукових і инших доступних почасти жіноцтву також в других краях, працюють вони численно у промислї і стають на тому полї зразком для цїлої Европи.
Мають свій банк, який обертає мілїонами, тисячі жіночих кооператив, ратив, безлїч всяких культурних і професіональних товариств.
Здобуванє щораз то нових теренів працї, поборюванє всіляких упереджень зі сторони мущин і самого жіноцтва, вимагав чимало праці в витревалости і виробило в аґлійській жінцї сю енерґію і самостійність.
На арену боротьби за політичні права виступило анґлійське жіноцтво за часів Стюарта Міля, який своєю книжкою „Про залежність жінок“ мав величезний вплив на розвій жіночого руху в цїлім Евроці.
Від того часу веде ся потрійна боротьба за сї права. Сьогодня веде її „народний союз“ тесть численних товариств для прав голосованя жінок. Вони видають свою часопись і тисячі летучих видавництв. В однім 1872 р. подано 829 петиций 8 320•193 підписами.
В публичвім житю Анґлїї беруть жінки живу участь. Вони засїдають у шкільних радах, в рядах публичної добродїйности, опіки над вязнями. Сам премієр Аскіт підносить з признанєм великі заслуги жінок яко міських інспекторок здоровля, інспекторок фабричних, та опікунок над малолїтними злочинцями. Під їх контролю віддано суди над малолїтними.
В р. 1907 здобули анґлїйські жінки права виборчі до рад громадських. Мимо некорисної для жінок виборчої ординациї чимало жінок засїдає в радах громадських.
В анґлїйських кольотях в Австралїї та Новій Зеляндії, жінкам признано вже повні горожанські права. Перед роком палата і сенат в Австралїї переслали премієрови анґлїйському признанє для результатів, які в Австралїї принесло голосованє жінок.
Проте анґлїйські закони повні ограничень для жінок. Без огляду на становище і маєтковий стан мужа, жінка й дїти не мають забезпеченого законом наслїдства. Взагалї анґлійське громадянство має ще богато пережитків. Приміром недавно, бо в 1891 роцї, рішано питане чи муж має право вязнити жінку чи нї. А сьмішні вже суть кари які накладає ся на брутальних супругів, де приміром за зломанє ноги жінцї, кара виносить 12 франків а за зломанє носа 2 фр. Мзмо деяких змін довершених на полї законодавства, — є ше богато до переведеня — між иншими надужитя, які панують в области проституциї та алькоголїзму.
В Скотиї та Ірляндиї ще гірше. Приміром при розводах мужеви вистарчить доказати невірність жінки — а жінка мусить крім невірности доказати ще й брутальність мужа. Всї сї несправедливости гноблять анґлїйську жінку, не диво-ж що змін на тому полї бажає вона цїлим своїм єством — але добити ся їх зможе лише тодї, коли сама дійде там де права установляють ся.
Треба признати що загал мужеського населеня не відносить ся ворожо до жіночих справедливих домагань. Перепони робить тільки правительство — і звідси переслїдуванє його суфражистками. Річ в сїм, що реґулямін анґлїйської палати, надає кабінетови так великий вплив на уклад порядку дневного праць законодатних, що тільки проект законів, які правительство попирає та предложить, можуть позискати час потрібний для переведеня над ними дискусиї в комісиях і пленум палати. Суфражистки старали ся позискати конечне попертє правительства. Міністри, спершу обіцювали — опісля не додержували слова, викручуючись то невідповідною порою, то пересиленєм кабінету, то винаходячи всякі виїмкові права, неістнуючі вже для мущин і т. д. Вкінци, коли премієр відмовив їм остаточного виясненя, що властиво правительство думає зробити в тій справі — Унїя жіноча социяльно-полїтична, себто лївиця суфражисток, розпочала нечувані досї демонстрациї уличні. Після принятого в Анґлїї звичаю битя вікон, постановили звернути ся проти приватної власности, нападали й вибивали шиби в домах міністрів, загрозили нищенєм театрів, музеїв виходячи з того погляду, що нарід, котрий позволяє так кривдити своїх горожанок повинен відчути хочби материяльно сю кривду, та бути змушеним стати в оборонї справедливих домагань. Через кілька день запанував заколот в Льондонї — виступило війско, полїция, наступили численні арештованя воюючих суфражисток.
Суфражистки, себто „Англійський Народний Союз“ для виборчих жіночих прав, що послугуєть ся тільки конституцийними методами, видав до послів відозву, що не солїдаризуєть ся з методою суфражисток.
Ліґа свободи жінок, правиця суфражисток, яка послугуєть ся після обставин сею і тою тактикою — полишилась невтральною. Серед тої боротьби, серед хаосу, який спричинили виступи лївицї суфражисток, правительство використало неприхильний настрій викликаний надто енерґічними виступами тихже і по цїлорічному мовчаню в дуже непригожій хвилї, бо підчас страйку копальняних робітників та в хвилї наданя автономії Ірляндиї (Home-Rule) — зовсїм неожидано — піддав справу під голосованє.
І стало ся, що справа яка в першім читаню перейшла великою більшостию — тепер упала меншостию чотирнацяти голосів.
Але упадок внесеня не спинив дальшої акциї в тій справі. Симпатиї загалу проте до справи жіночого голосованя не ослабли Доказ хочби в тім, що того самого дня, коли справа в парляментї упала — суфражистки скликали величезне віче, на якім зібрано звиж двіста тисяч корон на аґітацийні цїли.
Боротьба суфражисток з правительством ведеть ся доси з цілим завзятєм. Поміж ріжними ексцентричними вчинками, якін (о скільки вісти про них правдиві) не похваляють навіть найбільші прихильницї жіночого руху, є і такі, що сьвідчать про справдішнє посьвяченє для справи. До них годі не зачислити приміром тритижневої петицийної мандрівки кільканайцяти суфражисток із Единбурґа (Скстия) до Льондона. Вони (а була між ними одна 67 лїтня) перейшли пішки 393 миль анґлїйських з прапором в руках, на якім виднів напис: „вільність або смерть". Всюда по дорозі уладжували аґітацийні збори та збирали підписи на петициі до міністерства. 