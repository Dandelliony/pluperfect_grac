Лист до руского народа.

Слава Ісусу Христу!
Незгода руйнує, а віра, згода і любов свого народа скріпляє.
Найбільше се нещастє родини, коли нема в нїй згоди, а від ясного ранка до ночи кипить серед неї як в казанї. В такій родинї нема щастя, нема гаразду. Родичі нарікають на дїтий, дїти виступають проти родичів, достаток, який би був, марнує ся, іде на розтрату і така родина зводить ся на нїнащо.
Подібно дїє ся, коли нема згоди і єдности в громадї і в народї.
Знають о тім всї добре, що коли в народї є згода, коли дбає о своє добро, о свої права, шанує свою мову, держить ся своєї сьвятої Церкви і віри і гуртує ся коло неї, як пчоли коло матки, тодї є сильний і нїхто не відважить ся наставати на єго права і добро, бо весь нарід повстане як оден муж і оборонить ся.
Найкрасший примір маємо на жидах, що жиють між нами. Они не мають свого краю, своєї держави, розсїялись по цїлім сьвітї, а що кріпко держать ся своєї віри, жиють з собою в згодї, тож запанували всюди. Станесь кривда жидам в Росиї, то за ними упімнуть ся жиди поселені по всїх державах, та шлють їм поміч. Видадуть їх провідники приказ, топевно всї виповнять сей приказ.
Жид з жидом посварить ся, але нехай католик зачіпить жида, то ті, що посварили ся, і другі сейчас повстануть проти католика і добре дадуть ся єму в знаки.
Они сильно придержують ся своєї віри, її заховують і приписи точно виповняють, та тим гордять ся. Перейдїм ся в їх шабас, або яке сьвято по містї, або по селї, де жиють жиди, а побачимо, як уміють своє шанувати, цїнити і гордитись навіть супроти нас, католиків.
В згодї, в кріпкім придержуваню своєї віри, та в проворности, яку виробили собі цїлими віками, коли їх гнали з краю до краю, переслїдували, лежить їх сила, так що з ними тепер числять ся у всїх державах.
Жид, чи він великий богач, мілїонер, чи бідний лапсердак, що трясе лахманами і торгує шматами, або сїрниками, чи учений, або тілько письменний (бо у них неписьменних нема) держить оден одного за брата, взаїмно собі помагають, бо їм так наказує їх віра, а они уміють шанувати приписи.
З сего бачимо, що значить сильна віра, згода, і почутє народної карности. Як велику она має силу, але заразом як трудно ії виробити і удержати.
Католицкі народи лучать ся для оборони в християньско-суспільні союзи.
І католицкі народи, навіть такі, що мають свої сильні держави, стали витворювати у себе християньскі союзи і в них скупляти ся. Кожда громада, а в нїй мужчини, женщини і доросла молодїж лучать ся під прапором Христа, щоби кріпко стояти коло своєї сьвятої Церкви, визнавати єї науку, в нїй обучати  свої дїти, виповнювати релїґійні практики і перед сьвітом явно виступати яко визнавцї одної сьвятої віри і її обороняти перед нападами ворогів.
Попри се виповняють Християньско-суспільні Союзи і инші задачі. На своїх зборах по громадах обмірковують всї громадскі справи, як господарскі, торгові, просьвітні, шкільні, суспільні, а на повітових і краєвих зїздах всї загальні справи і після ухвал однодушно виступають, їх переводять. Хоронять они свій нарід від ворогів сьвятої Церкви і віри, а молодїж від зіпсутя і безвіря.
Християньско-суспільні Союзи повстали і у католицких народів, поселених також в нашій державі, як у Нїмцїв, Чехів, Словінцїв, Поляків. Кождий з сих народів сильнїйший від нашого не чисельно, але просьвітно і економічно, а мимо сего уважав, що заснованє християньских Союзів їх ще більше згуртує, скріпить і додасть їм сили.
В християньско-суспільних Союзах лучать ся всї стани: рільники, ремісники, зарібники, урядники, сьвященики, богачі і бідні без ріжницї, бо розуміють і пересьвідчились, що з л у к а, згода і єдність дає силу.
Християньскі суспільники у сих народів числять тисячі громад, а сотки тисяч членів. Сї сотки тисяч членів кріпко звязані, осьвідомлені в громадах своїми провідниками про цїли свого товариства, одушевлені сильною вірою і наукою Христа сьміло виступають проти ворогів віри, Церкви і свого народу.
Тепер зрозумієте, як важна є для кождого народа така орґанїзация, як сильно споює нарід і єднає всї єго верстви.
Потреба і заснованє Християньско-суспільного Союза у нас.
Потребу заснованя такої орґанїзациї зрозуміли і у нас і заснували під назвою: "Християньско-суспільний Союз у Львові" на взорець таких Союзів у других народів.
Запитаєте ся певно, чи у нас була потреба заснованя такого Союза? На се скажемо, що витворенє Християньско-суспільного Союза з огляду на ворогів нашої св. віри і Церкви, та тимсамим і народу було конечне.
Наші вороги бачили, що нарід ще сильний, як довго держить ся своєї Церкви і єї учителїв, тож придумали, щоби єго розбити.
Появили ся фалшиві учителї, висьвячувані на сьвящеників за границею і стали нарід відривати від сьвятої католицкої Церкви, а заводити нові православні парохії. За відступством від Церкви іде в і д ступство від свого народа, а за сим роздор і ворожнеча серед людий одної громади, серед народу, що веде за собою ослабленє сил. Такий роздор виходить тілько на потїху ворогів нашого народа, бо лекше єго знищити, винародовити.
Знайшли ся і такі, котрі кажуть, що люблять свій нарід, бажають єго добра і сили, та стали в промовах, часописах (ґазетах) і книжках ширити безвірє, виступати нетілько проти наших Владик і сьвящеників, але також проти св. віри і Церкви, Всемогучого Бога і Пречистої Дїви Мариї, стали промовляти за викиненєм науки релїґії зі школи, щоби дїти єї не учили ся, ширили богохульні книжки, а через них ослабляли сю звязь, яка дотепер охороняла наш нарід від загибели.
Коли така гниль і погань стала між народом ширитись, злучили ся духовні і сьвітскі люди в Xристияньско-суспільний  Союз і виступили до борби.
Виступ "Християньско-суспільного Союза" в оборонї св. Церкви, віри, єї пастирів, та напади на них, цькованє проти них і оклеветуванє.
Проти одних і других виступив Християньско-суспільний Союз і сьміло став пятнувати в часописи "Руслан" сю плюгаву і шкідну для нашої Церкви і народу роботу.
Тепер зрозумієте, що викликало у нас потребу заснованя Християньско-суспільного Союза, котрий на взорець таких союзів у других народів має гуртувати віруючих людий до оборони св. віри, Церкви, побожного виховуваня дїтий, і дбати о права нашого народа, сьміло о них у по минати ся, а в потребі нав і т ь боротися.
Християньско-суспільний Союз від заснованя виповняв сю задачу, сьміло і неустрашимо виступав проти ширеня безвіря і других блудів, а також виступав і упоминав ся за права свого народа, коли ходило о заложенє найвисшої школи у Львові, званої унїверситетом, о закладанє руских шкіл, ґімназий і шкіл народних, о права нашої мови, о шанованє є ї в школах і урядах, о долю народа, о наставлюванє Русинів урядниками в повітах, заселених Русинами, а також о реформу виборчу.
За пятнованє богохульників, за накликуванє до оборони св. Церкви і віри, за виказуванє блудів, які ширять злі люди між нашим народом, за накликуванє до поважного виховуваня підростаючої молодежи, за виказуванє шкідних книжок, за накликуванє народа до єднаня під прапором Союза, вороги накинули ся на него і на людий, що щиро бажали тілько добра свому народови. Ті вороги, що лише могли видумати найгіршого, се на них наговорювали, щоби лишень їх напятнувати, а нарід відстрашити від єднаня в Союз під знаменем Христа.
Така вже людска вдача, що борше повірить злому нїж доброму. Наговорім що небудь лихого на найневиннїйшого чоловіка з зависти, або злости, то скорше повірять обмові, чи оправданю невинного.
Стали виговорювати наші вороги, що Христ.-сусп. Союз витворили Поляки на розбитє сил нашого народа.
Люди, що належать до Союза, не єднали ся з Поляками, нїякої з ними згоди не заключали, а в справі унїверситету, виборчої реформи і инших прав виступали з домаганями так добре, як другі партиї нашого народа, а в дечім ставили навіть висші вимоги.
Чиж так поступали би християньскі суспільники, коли би се посудженє було правдиве?
Оклеветували членів сего товариства, що они для того приступили до Союза, щоби при помочи Поляків одні виплили послами, а другі дістали масні посади.
Християньскі суспільники хотїли ставити своїх людий на послів і бажали в так важній хвилї для нашого народа іти разом з другими партиями, щоби спільно бороти ся.
Однак национал-демократи порозуміли ся лише з радикалами, а годити ся з Союзом не хотїли, не звертаючи уваги на се, що в сей спосіб ослабляє ся сили народа а на додаток стали їх в часописях і письмах до народу оклеветувати і чорнити.
Осудїть, чи таке поступованє честне і патриотичне ?!
Коли би се було правдою, що християнські суспільники є прислужниками Поляків і дїлають на їх користь, а на шкоду свому народови, то не булиб простягали руки до згоди з другими партиями, а спустили ся на ласку Поляків.
Тимчасом християньскі суспільники усунулись і не ставляли своїх кандидатів, щоби пересьвідчити всїх, що їм не ходить о власну амбіцию, не ходить о гонори, а висше цїнять загальне добро.
Усунулись, щоби не розбивати сил народа!
О масних посадах се байка, в котрій нема нї зерна правди. Яких то плюгавств не виписувано перед виборами на християньских суспільників, які латки їм не причіплювано, сухої нитки, як то кажуть, на них не лишили, а як би могли, то і на муки би їх повели.
Питаємось, за що ?
Сї люди уоружені вірою в свої добрі наміри, а що правда все виявить ся, перетерпіли сї наруги і в працї не устали. З насьмішкою писали радикальні ґазети, що се клерикальна (попівска) партия, що хоче віддати провід в народї тілько самим сьвященикам. До Союза кличуть цїлий нарід, всїх віруючих бідних і богатих, панів, рільників, ремісників, зарібників, мужчин і женщин, а не лише самих сьвящеників, щоби всї єднались і боронили прав св. Церкви і свого народа. Всї ми дїти одного Бога, одного народа, всїм нам повинна бути дорога наша віра, мова, рідний край, а провід як у всїх партиях, так і в Союзі віддано людям, що відзначаються характером і розумом. Слїпих чей нїхто на поводаторів не вибирає і дорогу видючим показувати не каже.
Закидали вороги, що християньскі суспільники розбивають єдність народа. Сей закид хиба дуже сьмішний.
Християньскі суспільники видячи, що нарід є віруючий, але підходять до него вовки в овечій скірі, що хотять єму віру видерти, від Церкви і душ пастирів відірвати, єго молодїж на манівцї звести, а тим самим єго на потїху ворогів розєднати, розбити — тому кликали і кличуть всїх під прапор Христа, до єднаня, злуки, а ту закидають їм се, до чого як раз вороги єго стремлять.
Такі Союзи скріпляють сили других народів, а у нас малиб ослабити? Подумайте і розважте добре, де правда !
Християньскі суспільники у важкій хвилї для нашого народа перед виборами і від основаня Союза закликали нарід до єднаня, до злуки, простягнули руку до згоди, щоби не ослабляти сил народа.
Чиж се сьвідчить о розбиваню сил народа ?
Всї закиди, які їм роблено, гідно відперли, виказали їх клеветливість, а мимо сего безпідставно дальше клевечуть, наче боять ся, щоби нарід не отямивсь, не прозрів і для свого добра не став гуртуватись під прапором Христа.
Подумайте, чиж єднанє народа під прапором Христа, до скріпленя єго сьвятою наукою, вірою, праця над просьвітою в зєднаних громадах, хороненє перед плюгавими письмами, що підкопують і ослаблюють віру, накликуванє до християньского вихованя молодежи і єго поведеня, до взаїмної любви, можна назвати ослаблюванєм сил народа, а сих, що таку науку голосять, ворогами і шкід- никами свого народа?!
Закінченє. 
На разі представили ми коротенько цїль і потребу заснованя Християньско-суспільного Союза для нашого народа, виказали, які причини склались на єго заснованє, яких засад держать ся сї люди, що Союз заложили і до него приступили. Застановіть ся тепер, чи добре роблять сї, що проти него виступають і чи не наносять тим тілько шкоду.
Християньско-суспільний Союз бажає сильної злуки на підставі науки Спасителя, любви ближнього і свого народа, працї для свого народаі загального добра, бо видить в сїм запоруку лучшої долї.
Членами Союза повинні стати всї віруючі нашого народа без ріжницї стану, мужчини і женщини, а зголошуватись о приступленє до представників Союза по повітах, або до Християньско-суспільного Союза у Львові,улиця Хмєльовского ч. 15.
(Вкладка річна 4 корони, для селян, міщан і незаможних 1 К, за що члени діставати будуть поучні книжочки). 