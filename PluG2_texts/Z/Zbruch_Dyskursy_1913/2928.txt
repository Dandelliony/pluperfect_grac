Системи і люди.

Отсе порушуємо питанє чисто теоретичне, бо думаємо, що від оцїнки сього питаня залежить у великій мірі успіх публичної дїяльности.
„Жертва системи“, „вина системи“ — се фрази, з якими щодня зустрічаємо ся як з поясненєм певних фактів. Сими фразами пояснюють ся все. Адвокат „жертвою системи“ називає свого клїєнта, стараючи ся його вину представити як „вину системи“. „Жертвою системи“ називаєть ся, всі жертви, які падуть на побоєвищи національної, полїтичної, економічної боротьби. „Виною системи“ уневинняєть ся особи на ріжних відповідальних становищах, яких діяльність спричинює „жертви системи“. Хто не знає утертої фрази: „Він особисто чесний чоловік, але що зробить проти системи!“ І прим. „система“ винна, що в Росиї панує абсолютизм скріплений самоволею бюрократиї, а не „благородний, миролюбивий цар Микола II“; система винна, що там людий невинно вішають, посилають на каторгу, а при тім катують у слїдстві,— все система, а не відповідальні урядники, між якими є богато-пребогато „особисто дуже чесних людий“. І відповідно до того полїтична програма звучить: „Ми боремо ся проти системи, а не проти осіб!“
Очевидно, в тім приписуваню всего „системі“ є часть правди, — без причини „система“ не стала би такою ґенеральною володаркою і виновницею, — але тільки часть правди.
Бо в кім воплочуєть ся „система“, хто переводить її в житє, хто її репрезентуе, чию користь має вона на увазї ? На всї ті питаня одна відповідь: „Люди, люди, люди!“
Держава — се я! говорив Людвик XIV, характеризуючи таким способом найлїпше державну систему королївської, до революцийної Франциї. І з сього витягнула консеквенциї революційна, реаубликанська Франция, посилаючи наслїдника Людвика XIV і репрезентанта державшої системи королівської Франциї під ґільотину. Що не могло бути инакше, що нема способу побороти „систему“, не поборовши людий, з яких інтересами вона звязана і в яких вона здїйснюєть ся, се показує хоч би хвилева реставрация Бурбонів.
Та перейдїмо від великих примірів до щоденних явищ житя, — тодї правда ся стане перед вами ще в яркійшім сьвітлї. Питаємо ся, чи се можливо, щоби на прим. в Росиї наступила „зміна системи“ без зміни людий, без основної реформи особистого складу всїх тих, що репрезентують і обслугують „систему“ ? Чи можливо, щоби ґенеральний ґубернатор чи ґубернатор, котрий привик правити на своїй териториї як абсолютний володар, міг правити по закону, числячи ся з тим, що він є тільки виконавцем висшої волї, волї права, установленого колєктивною Волею держави? На нашій власній шкірі маємо досить досьвідів у сїй справі, — що згадаємо хоч би заборони одеського Толмачева і чернигівського ґубернатора Маклакова. які, не вважаючи на те, що мінїстерство позволило збирати датки на памятник Шевченка по всїй Росиї, заборонили робити се на териториї підданій їх власти. Чи можливо, щоби урядник, для якого вказівкою для полагодженя справи є його симпатия або антипатия plus хабар, раптом переняв ся духом закона ? Чи можливо, щоби тюремний дозорець, якому цїлий вік можна було зганяти на вязнях свої зьвірські інстинкти, переняв ся приписами про гуманїтарну цїль вязниць ? І чи можливо побороти все те зло, не усуваючи особи творцїв і виконавцїв того зла ? Чи можлива успішна боротьба з „системою“ без атакованя осіб творцїв і виконавцїв „системи“ ?
Се, здаєть ся, ясно, що всї зусиля в тім напрямі не мати-муть бажаних успіхів, доки творцї й виконавцї „системи“ не почують наслїдків тої боротьби на собі як люди. Доки вину за всякі жорстокости „системи“ будемо складати виключно на систему, а особи творців і виконавцїв тих жорстокостий уневинняти, дошукуючи ся в них „особисто чесних людий“, доти стояти мемо на мертвій точцї: „особисто чесний чоловік“ приватно буде з нами приязно розмовляти, стискати руку, удержувати товариські зносини, користувати ся славою „особисто чесного чоловіка“ — і під тою маскою спокійно робити те, чого від нього вимагав система. Се так як хтось хотїв би завалити мур, не нарушаючи цегол, висушити озеро, не вичерпуючи води.
І тому, коли національна, політична економічна боротьба має бути успішна, то вона мусить атакувати „систему“’ на цїлій лїнїї, отже і в особах людий, що є творцями й виконавцями її. Прим. в Росиї певне є між полїциєю, жандармами і т. п. досить „особисто чесних людий“, а всетаки там чесний горожанин, який шанує своє горожанське імя, не подасть руку такому „особисто чесному чоловікови“, не буде вдержувати з ним товариських зносин, щоби пятно справи, якій той „особисто чесний чоловік служить“, не впало й на нього, і що поможуть усї горячі поклики проти „системи“, коли чесні горожани такій „особисто чесній“ людинї стискають руку!
Що поможе вся парламентарна боротьба проти системи безправства, коли люди, в котрих особах ся система здїйснюєть ся, знають, що їм особисто волос з голови за виконуванє і заострюванє системи не впаде, що до особистої одвічальности ніхто їх не потягне, що за свої вчинки вони ще премію одержать ?!
Словом, коли хто хоче з успіхом поборювати систему, мусить поборювати особи творців і виконавцїв її. Вони мусять знати, що за всї прояви системи вони особисто відповідають — не тільки теоретично, але що та відповідальність падати ме що дня і шо година на нього практично, в щоденнім житю, що він від тих, на кого тягарем паде та система, якої він творець чи виконавець, не може ждати нїякого уневинненя, а тільки ненависти й ворожнечі, яка кождої хвилї готова обрушити ся на його голову. Бо тільки тодї систему стратить ту опору, яку має в людях і без якої не може істнувати.   