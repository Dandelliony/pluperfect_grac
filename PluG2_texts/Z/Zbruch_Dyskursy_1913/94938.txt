На Новий Рік!

Каже мені шеф редакції написати з нагоди Нового Року бажання, але так, щоби кождий був вдоволений. Не знаю, чи вдасться мені, — але спробую. В кождому разі ці бажання будуть щирі. І так:   Петлюрі — негайного виїзду з Варшави на Україну.   Нашому урядови — повороту до Київа.   А. Лівицькому— доброго поладнання камянецької історії.   Нашим місіям заграницею (може не всім) — "знання і опамятання".   Московським большевикам — як найскоршого повороту до Москви.   Петрушевичеви і нашим денікінцям — як найскорше иншої орієнтації, бо Денікіна чорт уже взяв.   Нашим "патріотам" — більше патріотизму.   Думці — редактора та розумніщих статтей, звернених проти соціялістів.   Раді — менше пашквілів.   Впередови — щоби непохитно видержав на дотеперішній лінії.   Редакторам Впереду — щоби в цьому році оминула їх польська тюрма.   Землі і Волі — 8 сторін каждого дня.   Директорови Айхельберґерови — ротаційної машини та паперу, щоби "Вперед" міг два рази денно виходити в сотках тисячів.   Всім інтернованим і полоненим — як найскоршого повороту домів.   Всім нашим товаришам, прихильникам, передплатникам, читачам і всій нашій родині — сповнення цего бажання, до якого кождий з нас стремить і думає.   [Вперед! 14.01.1919] 