Гей, то не в небі грім гуде...

  (На мотив: "Гей, там на горі Сїч іде").   1-му київському охочокомонному полкови присвята.   Гей, то не в небі грім гуде, — Гей, та тож наше військо йде; Тож сходить сонце волї і над нашим краєм, Правду й братерство нам веде!   Жовто-блакитні прапори Гордо там вють ся догори; Тож сходить сонце правди, волї та братерства, Наше йде військо — раз, два, три.   Гей, Ти наш Краю, сад рясний! Щож наче й досї Ти сумний? Тож сходить сонце правди, волї та братерства, Гей, день надходить весняний!   Тяжко в неволї Ти стогнав, Сотнї років щастя не мав; Тож сходить сонце правди, волї та братерства, Ворог-насильник Твій пропав.   Гей, не вмерла слава дїдів, — Полумям з неї вибух гнїв; Тож сходить сонце правди, волї та братерства, Гей, день надходить, кращий з днїв!   Йдуть Твої вірнії сини Бити, зривати кайдани, — Тож сходить сонце правди, волї та братерства, Гей, день надходить весняний!   В парусах сонця золотих Йдуть мілїони молодих; Тож сходить сонце правди, волї та братерства, Гей, плач невольничий затих.   Краю наш рідний, дорогий! Чують загибіль вороги; Тож сходить сонце правди, волї та братерства, Простір Твій сяє навкруги.   Гей, то не в небі грім гуде! Гей, та тож наше військо йде! Тож сходить сонце правди, волї та братерства, Гей, Україна розцвіте!   Жовто-блакитні прапори Гордо хай вють ся до гори; Тож сходить сонце правди, волї та братерства, Наше йде військо — раз, два, три.   ***   Од синього Дону до сивих Карпат Одна нероздїльна родина: Без рабства, без панства, насильства та ґрат Вільна, незалежна Вкраїна!   Сини України! Ставаймо, вільні, Під прапор ідеї одної: Зберем з поля рідного квіти рясні В вінок України вільної!   На нашім прапорі вогненні слова, Запалені гнївом народу: "Хай зникне безслїдно тюрма вікова, Вперед за братерство й свободу!   Сини України! Ставаймо в ряди, Утворим незломную лаву; Стяг Волї та Правди ми будем нести Вільній Українї на славу!   Нехай же від Дону до сивих Карпат Живе нероздїльна родина: Без рабства, без панства, насильства та ґрат Вільна, незалежна Вкраїна!   [Вістник Союза визволення України] 