Христос воскрес, — воскреснем ми!

  Христос воскрес! Воскресне край наш мертвий; Народ, віками гноблений, устане знов; Нам запорука в тім — незлїчні жертви, На жертівник змагань віками лита кров.   В великий день відродження повстануть На суд народів тїни тих, що полягли; Навколо них — живі рядами стануть І грізно скажуть: "Ми за Правдою прийшли".   І скажуть: "Ми прийшли належне взяти, І візьмемо! Нехай того-б хтось не бажав! І хто-ж посмів їм тоді сказати: "Народе! Вчора ти був — раб, в багнї лежав?   І хто в сей день спроможеть ся пізнати В них — тих, що вчора не стогнали й під ярмом, Що перед дужим вміли плазувати, — Рабів, що гнулись мовчазні під батогом?   Христос воскрес! Вокресне край наш мертвий, Народ обмиє рани в ріках давніх слїз; Добуде Правду й Волю за ті жертви, Що він на жертівник змагань людства принїс!   Христос воскрес! Народ наш встане рідний, Засїє зерном волї вільний переліг; І вільні груди крикнуть клич побідний:             "Ярмо й батіг —             До ніг!"   [Вістник Союза визволення України]   