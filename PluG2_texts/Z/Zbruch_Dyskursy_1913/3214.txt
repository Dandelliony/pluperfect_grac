Польське „війско“, Австрия і ми.

Промова п. Сїнґалевича в палатї послів, в котрій наш посол іменем українського клюбу запротестував проти нерівномірного трактованя правительством польських і українськвх стрілецьких орґанїзаций, спровокувала цїлу потопу найординарнїших лайок проти українського бесїдника, проти українського клюбу, а навіть проти українського народу взагалї. Такий Wiek nowy і Kurjer Lwowski аж захлистують ся лайками. Що при тім сї ґазетки не завагали ся перекрутити тенденциї і змісту промови, се річ для всякого, хто мав коли дїло з польською пресою, зрозуміла. Сим разом польські ґазетки самі себе перевисшили : підсуваючи українському послови охоту — risum teneatis ! — боронити Росию перед польською „армією“! Справдїшний зміст і справдїшну тенденцию промови українського посла польські ґазетки своїм звичаєм промовчали перед своєю публикою. Очевидно, щоби ще більше підюдити її проти нашого народу.
Супроти сього треба ще раз зазначити, яка то була тенденция і зазначити, що висловлюючи її, посол Сінґалевич дав вислів становищу українського загалу до сеї справи.
Ставовище се аж до самозрозумілости ясне, льоґічве і конечне.
Як найріщучійше протестуємо проти польських претенсий до відбудованя історичної Польщі в границях ширших ніж територия Польщі етнографічної. Щиро бажаючи національного визволеня всіх народів росийської імпериї, ми тимсамим безоглядно противимось якому-небудь поневоленю української териториї під покров плянованої Поляками польської держави. Нема такого аргументу, який міг би вас „переконати“ в сїй точцї, а на всякі посяганя польські на землю, масово заселену українським народом, ми готові відповісти не тільки голословним протестом, а й дїлом. Мусять собі Поляки такі ідейні пережитки вибити з голови і мусять привчити ся держати руку здалека від того, що чуже. Инакше на руку сю може впасти удар.
Се одно. Друге таке: Війскові орґанїзациї, котрі стоять під кермою „Ради Народової“ зовсїм отверто признають ся, шо мета їх — шукати ворога не в Росиї, а таки тут на місци“. „Генерали“ війск сих не криють ся з тим, що ворогом їх є — кажучи словами їх друкованих комунїкатів і зазивів — „ruska czerń“. Розуміємо, що воно значить. І наші чільні дїячі вже одержували з ріжних боків остереженя, що „на випадок чогось— і т. д.“ Нехай-же серед таких обставин не кричать польські полїтики з витертими чолами під небеса, коли також ми, наш нарід, хочемо бути готові відперти зачіпки. І нехай закулїсовими заходами не силкують ся перешкодити нам користуватись тими самими правами, якими так щедро користуєть ся їх суспільство. І тут в третя точка наших „непорозумінь“ з Поляками в сїй области. Польські стрілецькі орґанїзациї дозволено, наші заборонено. Рішене ми свого часу подали були в Дїлі. Коментарі наші Поляк прокуратор — благорозумно — сконфіскував. Подати їх можемо що-йно нинї, на основі інтерпеляциї, відчитаної вчора в палаті послів. Ось вони :
Як звісно, істнують та дїлають у краю польські стрілецькі орґанїзациї, що явно орґанїзують польську мілїтарну силу, закупили маси оружя, масово виступають з карабінами, роблять полеві вправи — а все те при ласкавій опіці властий війскових та цивільних. Що більше : загальна опінїя каже, що ті мілїтарні польські орґанїзациї орґанїзують ся прямо за австрийські гроші, та що їх протеґують офіцияльні круги. Заразом з самих же відзивів тих орґанизаций і відзивів польської преси, наводжених у нашій ґазетї дослївно, звісно, що ті орґанїзациї звернені не так проти Росиї як проти нас, а деякі їх організатори навіть публично на вічах заявляли, що готові справити Українцям горячу парню. Чиж можна супроти того вимагати, аби Українці спокійно глядїли на те, як побіч австрийської армії маширує по вулицях, відбуває маневри по полях та вправляє сотками карабінів якась польська армія? Чи можна жадати від нас, щоби ми знаючи, яким духом дише Польонїя до нас, були спокійні за себе, за наші родини і нашу національну справу в разї воєнної завірюхи ? Чи можемо ми годити ся з сею перспективою, що в разї війни польські „чети“ опанують наш край та будуть витворювати польський воєнний стан посїданя не тілько в Галичинї, але і на закордонній Україні як основу для анектованя українських земель реставрованою Польщею ?
Сего мабуть навіть австряйське правительство — що було, є і остане мабуть побитим довічною слїпотою на фактичні відносини та фактичні шанси Австриї не тільки на Балканї, але й на східній межі монархії — від нас вимагати не може. Може собі Австрия заавантуровуватась з Поляками, але нехай вибачає, що ми не думаємо платити спокійно своєю шкірою рахунку сего авантурованя. Коли деякі коротко зорі та знаючі про Галичину і про відносини за східною межею стілько, що про відносини в середущім Китаю, віденські правителї гадають, що нас заженуть мирно в польську кошару, то рішаючий момент покаже, що тяжко помиляють ся та що на нас можуть спотикнутись. Українські партийні і національні орґанізациї на стільки сильні, що вспіли — мимо всего недовіря і занепокоєня наших мас забавою Поляків в польське війско — не тілько удержати свої маси в рівновазї, але ще й звернути фронт всего їх антаґонізму проти спільного ворога зпоза східної межі. Та в усїм є міра і рахунок, і та міра та рахунок кінчать ся тодї, коли на наш кошт та при нашім „Gott erhalte!“ під патронатом Австриї має нам Польша зладити парню. Так „самопожертвованим“ наш австрийський патріотизм не є — тим більше, що наші маси, на які сама проба польської реставрациї на укр. землях подїлає як червона плахта на кастильського тура, випросять собі таке „цїлопаленє" на жертвеннику польсько-австрийського entente cordiale з усею розпучливою силою, на яку їх стати.
Арґументация мотивів рішеня, яким заборонено українську стрілецьку орґанївацию, грішить по перше тим льоґічним сальто-мортале, що лучить „Запорожську Раду“, що — як звісно — була зїздом сокільської орґанїзациі, з „Укр. стрілецьким товариством“ а тим льоґічним звеном, що зводить ті дві ріжні орґанїзациї в причинову звязь має бути революция „Запорожської Ради“ з зазивом до основуваня стрілецьких товариств і полевих вправ та той Запорожець, що мав би бути зображеним на печати „Укр. стрілецького Товариства". До того позволяє собі арґументация мотивів мінїстерства на „невинне" перекручене змісту резолюциї „Запорожської Ради“, котра — як зїзд сокільський — ухвалила зазив до послуху своїй („сокільській" а не „стрілецькій!“) старшинї, котра одначе зовсїм не ухвалювала того в якій-небудь звязи з „стрілецькими товариствами“, як се імпутують тій резолюциї без женади мотиви мінїстерства. Що такі льоґічні а то й фактичні вивертаси не видержують нїякої серіозної застанови та є звичайним галицько-польським крутарством — про се не треба говорити.
А вже гумористичним є мотив, що стрілецьке товариство „має головно на цїли познайомити широкі верстви населеня Галичини з головними засадами оружної борби“. Се справдї розоружуючий арґумент! Аж „Укр. стріл. товариство" мало би „познакомити з засадами оружної борби“ ті „широкі верстви", що перебули десятки вправ і маневрів та що є нинї переважно під цїсарським карабіном ! — Но ! — з сего кінь реготав би ся.
А що то за таємнича та небезпечна річ той Запорожець, малиновий прапор та девіз Мазепи : „Добути або дома не бути "“ Се очевидно річи инші нїж польсько державні одноголові орли на червоно-білих прапорах польських стрілецьких дружин або польські девізи „Za wolność naszą і waszą”. Се все очевидно річи, що „загрожують інтересам держави" — польські полеві вправи, уоружені в карабіни віддїли та польсько-державні прапори сему інтересови видко не загрожують! — та Українцї могли би дістати дозвіл на се, що Поляки роблять день-в-день без ніякої перепони та нїякого — бодай: явного – „Найвисшого дозволеня, аж на основі патенту з 22.ІХ.1851 Взд. ч. 191 за дозволом Монарха.
А тепер остав нам спитати: „Ексцелєнциє бароне Гайнольце, Ексцелєнциє ґрафе Штірку та Ексцеленциє д-ре Бобжинський! На якій основі істнують польські стрілецькі товариства? На якій основі явно голосять вони, що вони орґанїзують польську мілїтарну силу? Чи мають вони на се „Найвисше дозволенє“ на основі патенту з 22. IX 1851 Взд. ч 191 ? Чому марші польських стрілецьких віддїлів зоружених в карабіни та їх вправи не грозять „державному інтересови“ Австриї, хоч нам звісно, що мають вони навіть свій штаб, офіцирський корпус та мілїтарну єрархію, отже творять у Галичинї армію — а чому сам намір оснувати „Укр. стрілецьке Товариство“ загрожує інтересови Австриї? Чи інтерес Австриї а реставрованє Польщі на українських землях один і той сам? А чому то не в інтересї Австриї, як українцї хочуть самі (не тільки у війску) вчити ся стріляти на укр. команду до цїли ? А вкінци: коли нам заборонено заложити „Укр. стрілецьке Товариство“, щоби з того часом не вийшла „небезпечна“ для держави „уоружена сила“ (що за провіденция !), то чи думають Ваші Ексцелєнциї розвязати на таких-же самих статутах істнуючі польські стрілецькі товариства що вже тепер творять „оружну силу“ — чи може чекаєте, аж ми зрушимо цїлий край до масового протесту проти небезпечної польської забави в польську армію на українській териториї? В кождім разї не завадить Вашим Ексцеленциям знати, що нашому загалови, зпід якогонебудь прапора — вже досить сеї забави ! 