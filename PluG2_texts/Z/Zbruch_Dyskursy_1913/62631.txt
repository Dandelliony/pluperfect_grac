Справа Митроп. Шептицького.

Від нашого постійного дописувателя.   Відень 19. лютого 1917.   Послїдна офіціяльна вістка про долю вивезеного Митрополита, якою розпоряджує наш уряд заграничних справ, походить ще з 25 грудня, коли то американська амбасада в Петербурзї прислала повідомленє, що ґр. А. Шептицького перевезено в падолистї з Суздаля до Ярославля, де він проживає в приватнім мешканю, але під полїційним доглядом. Тепер з огляду на вістки про недугу Митрополита, які принесла російська і польська преса, звернув ся знов наш уряд справ заграничних через американське посередництво із запитом про теперішне положенє ґр. А. Шептицького. Поки що не наспіла ще одначе нїяка відповідь.   Митрополит Шептицький проживає тепер в Ярославлі (при Іліїнській площі). Оттимто не зайвим буде подати кілька вісток про місце його теперішного інтернованя, яке впрочім не надто далеко віддалене на північ від Суздаля.   Місто Ярославль — се столиця Ярославльської ґубернїї й округа тої самої назви, який творить південно-східну часть тої ґубернїї. Ярославська ґубернія лежить в північній части осередної Европейської Росії та межує з ґубернїями вологодською, костромською, владимірською, тверською й новгородською. Населенє ґубернїї великоруське зі значною приміткою фінського елєменту творить православну ярославсько-костромську архіепархію. Крім православних живе в ґубернії 300 католиків, 770 евангеликів, 1620 жидів і 130 магометан. Населенє займаєте ся рільництвом, управою льну, є також значна скількість ткацьких фабрик.   Колись творила ся ґубернїя окреме ярославльське князївство, що тривало від 1218 до 1791 р., коли увійшла в склад вел. кн. московського.   Головне місто ґубернїї Ярославль заснував коло 1030 р. великий князь київський Ярослав Мудрий. Лежить воно на високім, правім березї Волги, гарно побудоване, має широкі вулицї й гарні променади та поверх 70 тисяч населеня. У містї живе ґубернатор і православний архіепископ. Місто має духовний семинар, 2 муж. і 1 жіночу ґімназії, правничий тзв. Демидівський лїцей, театр, 3 часописї і значну скількість фабрик.   Підсонє тут непостійне, але на загал уважаєть ся за здорове. Пересїчна температура в містї Ярославлї зимою —10.8, лїтом +17.5, пересїчна річна +3.2° С. Фльора в околици Ярославля має вже північний характер з перевагою шпилькових лїсів.   Коли митрополит Шептицький може покинути російські вязницї, се годї збагнути супроти завзятя, з яким російське правительство знущаєть ся над головою гр.-кат. церкви та відкидає всякі пропозиції щодо виміни. В останне відкинуло воно — як відомо — пропозицію нашої держави, щоб ґр. Шептицького обміняти за Д. Янчевецького. Тепер з боку австро-угор. уряду справ заграничних — як довідую ся — намічено знов особу, яку можна запропонувати Росії для обміни за безправно інтернованого Митрополита, та справа ся є покищо тільки в ходї.   [Дїло] 