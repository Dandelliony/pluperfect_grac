Лист

Андрей Шептицкий Божого Милостію і Сьвятого Апостольского Престола Благословенієм Галицкий Митрополит, Архіепископ Львівский, Епископ Каменця Подільского Константин Чехович Божою Милостію і Сьвятого Апостольского Престола Благословенієм Епископ Перемиский, Самбірский і Сяноцкий Григорій Хомишин Божою Милостію і Сьвятого Апостольского Престола Благословенієм Епископ Станиславівский Всеч. Духовеньству і вірним наших єпархій мир о Господї і Архієрейске Благословеніє. Настали важні часи для народного нашого житя. Реформа виборчого права надасть — як надїємо ся — широким масам нашого селяньства і всїм верствам нашої суспільности безпосередну участь в уставодавчій працї краю. Справи натури чисто полїтичної лишаємо провідникам і представителям народної полїтики. — Не можемо однак бути обоятними на питанє, як новий устрій краєвої ординациї виборчої вплине на моральність нашого народа і як в тім устрою будуть забезпечені засади католицкої віри, якої ми і представниками і сторожами ; не можемо проте поминути сеї важної епоки нашого народного розвою без висказаня не так особистого суду о справах і особистих наших бажань, як радше того суду і тих бажань, які нам піддає і віра, яку проповідаємо і душпастирский наш обовязок. Длятого як перед виборами в 1907 і при кождій важнїйшій нагодї відзиваєм ся і днесь разом солїдарно до Вас. В першім рядї мусимо з натиском ствердити і піднести, що справа виборчої ординациї мусить бути оперта на справедливости. Нема і не може бути важнїйшої засади. Як довго та засада не в стисло переведена, так довго не може бути ладу в краю. Найменша несправедливість в устрою суспільнім з природи річи потягає за собою невдоволенє, дає нагоду до виборчих надужить, які лиш псують людий і піддержують огонь братоубійчої ненависти, сеї правдивої зарази житя християньского. Другим жаданєм християньскої науки, є такий устрій, в якім по можности були би цїлковито усунені всякі ошуканьства, нелєґальности і підкупства. Всякий християньский лад по селах і містах буває що кілька лїт розбиваний национальною і партийною боротьбою, в якій без згляду на Божий закон, противникови крадеся і фалшує голоси, ошукує ся виборцїв або неправними способами спинює ся їх від виконаня виборчого права. Є річию наших заступників в Соймі і парляментї старати ся перевести ординацию, в якій такого рода легковаженє християньских засад стало би неможливе, або було бодай легко вислїджене і строго каране. Є рівнож обовязком краєвого правительства завести і удержувати лад, щоби оба народи у себе і між собою могли мирно по христняньски жити. Надїємо ся, що краєве правительство буде так поступати безсторонно і дбати о правний порядок в часї виборів і поза тим часом. Великою заслугою і нашої і польскої соймової і парламентарної репрезентациї буде обдумати таке сформулованє виборчих прав, такий подїл чи мандатів чи округів, щоби по змозї було виключене і перекупство. Нашим і Ваших безпосередних душпастирів обовязком єсть так вчити вірних, так приготовувати їх до виборів, щоби перекупство, всякі погрози і насильства були загальними мнїнями осуджені і карані як правдиві суспільні злочини. Бо без сумнїву продаванє своїх пересьвідчень за гроші, накидуванє їх силою, або уляганє насильству є браком характеру і чести, а єсть часто і тяжким гріхом. Цїлим серцем бажаємо щирої згоди обох народів. Ми увірені, що наколи вдасть ся перевести угоду заключену в попереднім соймі, стане ся она; підставою мирного пожитя і на будучність. Вже задовго тревають борби поміж нами. Роздїлені несправедливостию і ненависию братя витягають взаїмно до себе руку і зближують ся до згоди. Дай то Боже, щоби сьвяте дїло мира поміж братьми чимскорше здїйснило ся. Не входимо в судженє о справах, які відносять ся до польскої суспільности і не дотикають самої руско-польскої угоди, виражаємо однак надїю, що представителї польского народа знайдуть на те спосіб, щоби і додержати даного слова, і ненаразити на небезпеку католицкої віри і Церкви в польскім народї. З радостию і натиском підносимо факт лучности нашої з народом. Нїякий голос не відозвав ся, якийби був нарушив сю гармонїю. Лиш ті, що суть ворогами католицкої Церкви і народа, і все працюють над тим, що може принести єму шкоду, противлять ся дїлу помиреня і хотїли би не допустити до дїла справедливости, яким має бути проєктована устава ; на боцї зістали люди, для яких пересьвідченєм і народним добром є розказ з закордону. Промовляючи днесь в справі виборчої реформи можемо на певно числити, що в їх рядах не знайде ся жаден добрий християнин. Стоячи всї солїдарно під прапором сьв. католицкої Церкви і сьв. Унїї нашої Церкви з Римским Престолом, під прапором досмертної вірности для нашого Монарха, і добра народа, якого ми душпастирями, можемо бути певні, що наш нарід буде добре уживати виборчих прав, яких для него надїємо ся. Наш нарід занадто привязаний до своєї віри, Духовеньство за много має впливу, щоби ми мали бояти ся злих наслїдків для Церкви з розширеня на нарід виборчого права. Можемо з него цїлим серцем тїшити ся, бо ми певні, що коли в уставодавчих тїлах прийде на дневний порядок справа безпосередно звязана з добром Церкви або віри, наші посли і з власного пересьвідченя і з мандату виборцїв будуть боронити і Церкви і віри. Хиба винятково знайде ся посол, який хотїв би іти в розріз з християньскими пересьвідченями своїх виборцїв і впроваджувати поміж нас релїгійні роздори і ненависти, яких Богу дякувати у нас нема. Ті, яких релїґією чи суєвірєм була слїпа ненависть до сьвященьства і які уважали за першу мету своєї праці відібрати нашому народови віру, не даючи єму в заміну нїчого, тратять у народа всякий вплив. І все так буде. Посли, які забули би, що вибрав їх християньский, католицкий нарід, і в справі віри або Церкви йшли би чи в парляментї чи в соймі проти того, що весь нарід уважає за своє найвисше добро, зірвали би з народом, зриваючи з єго найсьвятїйшими засадами і мусїли би зречи ся всякого впливу і охоти старати ся другий раз о мандат. Такі наші засади, бажаня і надії. Не сумнїваємо ся, що і духовеньство і нарід буде в них одно з нами. Найблизші вибори будуть доказом сего твердженя. Звертаємо ся проте до вас всїх тим словом заохоти: Уживайте чесно і по християньски горожаньского права, яке тепер маєте. Не давайте ся ошукувати, не давайте ся перекупити грішми або пиятикою, памятайте, що продати своє пересьвідченє є дїлом нечесним. При вічах, нарадах і передвиборчих аґітациях стережіть ся всего, що могло би бути противним державним законам. Будьте осторожні ; стережіть ся обмови і клевети, майте до всїх любов, але свого держіть ся. Тримайте ся разом, віддавайте голоси на добрих і сьвідомих християн, які би уміли вибрати послом найлїпшого кандидата. Вибирайте на правиборцїв найчеснїйших, найбільше характерних людий в селї. Не дайте собі нїкого накинути, самі власним розумом і совістию рішайте кого вибирати. Потреба нам таких послів, які би уміли в соймі боронити справ Церкви і народа. Потреба нам таких, які звали би, о що і як старати ся для наших хлїборобів, для учителїв і молодїжи, для духовеньства і міщаньства і всїх прочих верств нашої суспільности, для культурного і економічного єї двигненя. То справа важна, приступайте до неї в імя Боже, з усильною і покірною просьбою Боже благословенє. Най Божа благодать буде з Вами Амінь.
Благословленє Наше над вашими селами і містами. В Імя Отца і Сина і сьв. Духа. Львів, зі спільної наради 29. мая 1913. † Андрей Митрополит † Константин Епископ † Григорій Епископ Поручаємо докладно і в цїлости перечитати сей лист народови в найблизшу недїлю і після потреби пригадувати і пояснювати науки в нїм поміщені.       