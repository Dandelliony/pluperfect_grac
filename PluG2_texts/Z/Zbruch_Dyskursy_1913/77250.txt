Промова митрополита Шептицького

Подаємо докладнїйший текст вчорашної [28 лютого 1918 року] промови митр. Шептицького в Палаті панів.      Бесїдник висказав свій жаль, що Українців репрезентує в Палатї панів тільки 3-ох членів й тому часто епископ є приневолений забирати голос в справах полїтичних. Погляд, що єпископ не повинен мішати ся до полїтичних справ є з ґрунту фальшивий. Маємо де сего рівне право як і всї инші горожани держави, а часто сам обовязок зневолює нас до такого виступу.   Питанє, чи мир з Українською Народньою Републиксю був би без звісного полагодженя холмської справи загадом можливий, має в справі заяви довіря величезне значінє. Бесїдник висказує переконанє, що на наших умовах мир нїколи не прийшов би до успіху. (Слухайте!) Бо не можна сумнїватись, що усї Українцї вважають холмську землю старим українським краєм, який не тільки під етноґрафічним оглядом є тїсно злучений з Україною, але який також через богато віків належав до української держави.   Бесїдник пригадує часи Великого Князївства Київського і королівства Галицько-Володимирського. З сим краєм є звязані найкрасші культурні і історичні традиції українського народу, а найкрасші традиції краю, геройські стражданя за віру, добровільне мучеництво українських унїятів в Холмщинї є і остане на вічні часи доказом споконвічного українського характеру сього краю. Факт, що також і православні Українцї ту святу кров мученичу шанують і почитають, може мати великанське значінє для утвердженя західної традиції в цїлій Українській Народній Републицї, що не може також бути байдужим для нашої монархії.   Коли заступники нашої монархії зійшли ся в Берестю в делєґатами Української Народньої Републики в справі мирових переговорів, ми домагали ся певних матеріяльних користий. Прецїнь сьому мирови надано імя мира для хлїба. Що могла наша монархія в заміну за ті чинитьби посвятити? Очевидно не могло тут ходити  признанє самостійности републики. Се признанє не могло навіть бути предметом переговорів, бо було воно передвумовою переговорів і такою мусїло воно остати.   Впрочім таке признанє самостійности не булоб відповідним реванжем, тим більше, що мусїлоб ся воно оперти на обіцянім вже признаню антанти. Крім сего були наражені Українцї через самі мирові переговори, а ще більше через мировий договір на небезпеку війни з Росією. Колиб ще крім того засадничо жадано зреченя сего краю, мусїлиб поставлені нами умови так звучати: Дайте нам хлїба, виречіть ся провінції і зачніть війну з Росією.   Війна з Росією булаб для України дуже небезпечною, а вдержанє воєнного стану з осередними державами зовсїм нї. Офензиви проти України не належало зовсім бояти ся, булаб вона впрочім також великим полїтичним блудом. Вдержанє воєнного стану з осередними державами булоб тому для України майже те саме, що мир з ними. Супроти такого стану річні є ясне, що відповідне означенє західних границь по бажаням Українцїв було для України одиноким  моментом, промовляючим за миром. Коли ж в мирових переговорах мало ся до дїла з двома сторонами, в яких одна домагала ся майже всего, а друга тільки одної річи, не можна було нїчого кращого зробити, як одній сторонї тільки на сїй одинокій точцї уступити, щоби другу сторону тим самим примусити до уступства у всїм.   Большевики домагались всего. Вони бажали прямо накинути народам осередних держав большевицькі засади. (Притакуваня). Вони бажали перестроїти Австро-Угорщину і Нїмеччину на большевицькі держави. Натомість Українцї домагались тільки сего одного, що очевидно з їх становища означало, що вони зрікають ся анексій. Визискати ситуацію так, аби довести до загального і почесного мира на цїлім східнім фронтї і здобути собі приязнь української держави, було успіхом трудним до осягненя, але успіхом великим! Сей успіх ми здобули.   Вправді сказано, що мир з Великоросією маємо радше завдячити нїмецькому оружю чим сїй мировій штуцї з Україною, що в части є правдиве, однак не дасть ся заперечити, що заява Троцького в якій він зрік ся мирових переговорів, була великим успіхом дипльоматії, який міг спричинити тільки мировий договір з 9. лютого. Не дасть ся заперечити, що сей мировий договір означує незвичайно шасливий і для нас прихильний оборот на цїлім східнім фронтї.   Він мусїв з зелізною послідовністю спричинити два инші мирові договори і тим самим зближає нас дуже до загального мира. Що мир з Румунїєю скорше чи пізнїйше наступить, се залежить більше від нашого внутрішного полїтичного положеня. Також мир на західнім фронтї є нинї о много правдоподібнїйший, як  перед місяцем. Наслїдкам сих історичних випадків нїщо не стоїть на перешкодї. Однак правдою, що власне ся зелїзна консеквенція історії часами зовсїм не узгляднює аспірацій поодиноких народів.   Старїй засадї, опертій на повільнім історичнім розвитку, засадї, якої суть полягає на устійненю границь поодиноких областей дипльоматами, протиставить ся в новійших часах нова засада, яка ломить усї постанови давних державших договорів і накидає нові уґрупованя, які більше відповідають свідомости народів. Очевидно та засада побіджає, яка відповідає житю і потребам народу. Не ходить о се, що ухвалено на якімсь мировім конгресї, тільки о те, чого домагають ся етноґрафічно окремі народи. Ходить о етноґрафічні границї, о право самоозначеня народів.   Завдяки мішаній комісії, в якій мають взяти участь представники усїх інтересованих народів, і супроти широкої области дїланя сеї комісії намірено показати, що по війні між народами не має бути побідників нї побіжених, пануючих нї опанованих, а треба конче забезпечити згоду між народами. Велика користь етноґрафічних гранить лежить в тім, що неможливе є панованє одного народу над другим. Засада етноґрафічних границь очевидно не може подобати ся тим, які привикли до геґемонїї над инчими. Така геґемонія не дасть ся на дальше вдержати, вона належить до пережитків минулої історичної доби. Се буде може найбільшим здобутком сеї війни.   Як католицький єпископ витає бесїдник змаганя папи до загального мира. З радістю і гордістю належить ствердити, що нїхто инший цїлим серцем не відданий так думцї про мир як загально люблений цїсар. До того є щастєм монархії, що цїсар має в особі ґр. Чернїна відповідного мужа до переведеня сеї думки. (Гучні оплески). Бесїдник висказує вдоволенє, що між усїма воюючими державами Українська Народня Република була перша, з якою заключено мир. Відтак вказує на те, що перед 300 роками заключено в Берестю унію української церкви з Апостольською столицею, яка мимо страшних переслїдувань до нинї вдержалась, а кроваві переслїдуваня українського народу в Холмщинї і російська інвазія Галичинї були, як здавалось, останними ударами в історії унії.   Також нам в Галичинї скоре покінченє війни на сїм фронтї дає нові надїї. По війні треба буде зірвати з неодною шкідливою традицією і надужитєм. Бесїдник висказує надію, що Українцям буде дана можність від скиптром Габсбургів розвинути повну національну силу і заявляє вкінци, що прилучить ся до заяви довіри для ґр. Чернїна. (Гучні оплески. Бесїдникови ґратулюють).   (Ткб.) Відень, 1 марта 1918.   [Дїло, 03.03.1918]   