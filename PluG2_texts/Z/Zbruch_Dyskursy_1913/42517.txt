З думок.

Багато лиха і немало зла Ти нам з собою принесла, Війно! Та певне лиш одно: Що та велика, темна сила, Яка віками нас давила, Яка Дамоклевим мечем Над головою висїла, пропала, З грізної нїкчемною стала. І нинї за її кличем, Кличем насилля і ошуки Підуть хіба ті чорні круки, Що заєдно лиш там кочують, Де трупа чують. І нинї перший раз від довгих довгих лїт Переконав ся світ, Що анї війська мілїони, Анї рублї, анї канони Не годні світа звоювати, Що треба за собою мати Правду, союзницю всесильну, А не задуху підмогильну, А не брехню, облуду, злобу, Що жерла народів утробу, Як суп утробу Прометея. Найбільша сила то ідея. Ідея поступу, свободи, За нею двигнуть ся народи З грізною силою лявіни І розвалять насильства стїни, Як купу гною. Впадуть мури, Де відбували ся тортури Сумлїння й духа. Чоловік Гень зпоза гір і зпоза рік, Немов у казцї, прибіжить До правди — матери святої, До волї — любки золотої І скаже: о простїть менї, Що я блукав ся, мов у снї, По нетрях, безвістях поганих, По бездоріжжах, кровю пяних, Що тільки лиха натворив! Я заєдно до вас тужив, Але будучи в злого власти Не міг на праву путь попасти. Аж нинї вдарила година. Прийміть мене, блудного сина, Прийміть мене, я ваш на вік, Я — чоловік!   [Вістник Союза визволення України] 