Як фабрикує ся "народнїй гнїв."

Кілька днїв тому мали ми нагоду звернути увагу на ту охоту фабрикувати "народній гнів" проти нашої ґазети й наших послів, яку виявляють декотрі польські орґани, котрим дуже не подобаєть ся наша безоглядність у поборюваню тих польських полїтичних заходів, які вважаємо за шкідні й небезпечні українському громадянству. Зосібна нашій часописи, яка від десятків лїт стоїть у перших рядах борців за полїтичну самостійність нашого народу на зверх і за здоровий внутрішний розвиток його материяльних і духових сил в напрямі новочасної нациї, не від нинї вигрожують ся "народнїм гнївом" нетільки явні наші національні противники, але й ті елєменти в середині нашого громадянства, яких публичну роботу наша часопись поборює з тим переконанєм, що робота їх іде в розріз з політичними чи культурними й економічними потребам нашої нациї, та що вона противна самостійному розвиткови нашому на зверх і консолїдациї й доцільній орґанїзациї сил наших в рамках нашого громадянства. Чували ми отже, й чуємо трохи не кождого дня сьвіжі заклики до "народного гнїву" на наші голови не тільки з боку польських і руссофільських ворогів нашої праці, а й з боку так сказати б наших "внутрішнїх ворогів" — з боку всїх тих елєментів нашого громадянства, дїяльність яких ми поборюємо й осуджуємо як шкідну й розкладову.   Трохи не що-дня грозить нам "гнївом народнїм" орґан того політичного гуртка українського, який явно й скрито силкується защіпити в нашім народї елєменти резиґнациї з повного полїтичного розросту нашого народу в новітню нацию, — Руслан. Страшним "гнївом народнїм" грозили нам нераз орґани того гуртка, котрий надуживав і надуживав великих кличів свободи, рівности й братерства для цілий дуже малих і наглядно суперечних з величию сих кличів, — Земля і Воля і Вперед; грозили так довго, поки самі не загрузли в багнї, яким на нас кидали, і поки взаїмно не кинули собі з нагоди дрогобицьких парляментарних виборів декорами національної зради, доконаної союзом з кандидатом "Ради народової" для поваленя української національної кандидатури. Грозили нам "народнїм гнївом" герольди т. зв. "станиславівської ориєнтациї" в своїх орґанах і на своїх конвентиклях за те, що ми остерігали громадянство перед тими культурними і полїтичними стежками, на які ті люди хотїли би звести наше громадянство; грозили нам на вічах і в дописях "гнївом народнїм" посли, котрим ми закинули надуживанє мавдатів для цілий шкідних нації; грозили нам "народнїм гнївом" усякі демаґоґи, котрих діяльність стрінула ся з рішучим осудом на сторінках Дїла. Тепер грозять нам "народнїм гнївом" актори й аматори того наскрізь гнилого та з етичного й культурного погляду осоружного явища в нашім житю, яке ми назвали загальною назвою пасквілянтства,— яке наслїдком занадто довгого толєруваня в нашім житю піднесло голову та яке з суспільних сутерен силкуєть ся втиснутись в область нашої штуки і здобути собі право горожанства в нашій лїтературі краснїй. На саму заповідь близшого розгляду творчости авторів сеї катеґориї головні репрезентанти нашого пасквілянтства зареаґували так, як реаґуєть ся в тих кругах, де сплетня, клевета і пасквіль є — "hof-flhig". Один з них (п. Т.) прислав редакторові порученим письмом заяву, що його фізично "зітре", другий наважив ся зробити те саме — без попередньої заяви.   А разом з сим розпочали обожателї й приклонники сього сорта лїтератури й особистої моралі орґанізувати проти редакциї Дїла — "гнїв народнїй". Надужили несьвідомости гуртка молодих людий до ухваленя — з виключенєм мериторичної дискусиї і з унеможливленєм тверезого розгляду справи — свого рода заяви признаня для... пасквілянта і його методи реакциї на закиди; ужили собі, як самі чинять ся в орґані молодінім, "крепких слїва"на редакциї і нам, редакторові Діла; скликали до купи в один гурт усї ті елєменти, котрі з яких-небудт особистих чи  прінціпіяльних причин невдоволені Дїлом і його боротьбою проти їх ідей і ідеалів; подались за помочию до християнсько суспільної рептилькит і до орґану, котрий в загаловку  називаєся "радикальним" орґаном, а в дійсности є видаваною без думки і без ціли, малограмотною ґазеткою; звернулись до випробованого свойого імрeccaрия, щоби своїми звязками з польською пресою спонукав передовсім Gazet-у Narodow-у i Gazet-y Wieczorn-y, щоб вони також з сього боку заатакували ненависний їм український орґан; спекулюючи на неосьвідомленість закордонної України в галицьких справах, один з чільних діячів тої "верстви" звернув ся врештї, як саме дізнаємось, до Київа, щоб і там викликати "стихійний" вибух "народнього гнїву" проти нашої ґазети. Принагідний кореспондент пише нам про се з Київа між иншим отсе:   "Не знаєте мабуть, що тут, у Київі, лаштуєть ся протест проти Дїла і збирають ся на ньому підписи. Звідки вийшов товчок до сього протесту? Було так: До одного з редакторів одного київського українського місячника, при якому гуртують ся тутешнї почитателї "Прекрасного" — на дїлї-ж люди, які ізза ріжних причин негодують на Раду, не пристають до Дзвона й не можуть всї гуртом помістити ся в Л.Н.Вістнику, — прийшов зі Львова лист від д. Є.. з зазивом до якомога швидкого орґанїзування протесту проти Дїла. Протест має повертатись не тільки проти оцінки певних сторін письменської діяльности Яцкова, а й проти острого критикування в Дїлї писань певного гуртка галицьких поетів і лїтературних критиків з'осібна ж дїяльности одного дуже плїдного й дуже — на мій погляд — претенсіозного й в дїйсности дуже малоосьвіченого молодого лїтературного критика. З листом були прислані відповідні вирізки з Дїла. Автор листа впевняв, що протестом своїм київські й взагалі закордонні письменники поцілять не тільки Дїло, й в усю національно-демократичну полїтику, яку осуджує й приятель д. Є а професор Г. Далї пропонуєть ся автором листа, щоб у місячнику помістити опріч протеста ще й сильну статю проти Дїла й його редактора. Все те, а найголовнїйше сам протест, повинно вийти обовязково стихійно, щоби нїхто не міг говорити, що воно робляне на зазив із Галичини, чи на замовлення.   "Одержавши такого листа, п. Б. кинув ся збірати однодумців, і матимете — чого доброго — "стихійного протеста"! Крім того розвідуєть ся сей добродїй за всякими пасквілями в лїтературі росийської України і за статтями про сю тему: вони — мовляв — потрібнї галицьким критикам, щоби певні сторінки діяльности Яцкова показати не такими морально поганими, як робить се Дїло".   Таке пишуть нам з Київа. Маємо, значить, дуже всесторонну "акцию" для осуду Дїла за протест проти занечищуваня лїтератури артистичним сьмітєм, відпадками лїтературної критики і — пасквілянтством. "Акция" — на два боки кордону! Акция, побудована на знаній правдї, що "новички відізвуть ся, коли вдарити в стіл", і на другій знаній правдї, що навіть для найочевиднїйшої гнилини і наймарнїйшого шарлятанства й бляґерства знайдуть ся десь — аматори: "Wie Еiner ist, so ist sein Gott" — каже німецький поет і додає висновок: "Drum wird sein Gott so oft zum Spott".   Справді! Ми зі своєї сторони можемо аранжерам сеї найновійшої акциї проти Дїла супокійно і згірдно, в почутю слушности й чистоти нашого становища, сказати те саме, що могли казати діячам инших подібних "акций" ранїйших, і що дійсність справдила: "Не тратьте, куми, сили — спускайте ся на дно!"   [Дїло] 