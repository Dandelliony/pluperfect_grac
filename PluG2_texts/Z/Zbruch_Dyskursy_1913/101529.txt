Недоля рабів.

  Рабом я родився в недолі — Куди дорога до волі? Я грішний, безчесний і злий, А кат мій, мов ангел, святий!   Коли я стаю до борби, Щоб волю здобути собі, Вже кат на весь голос горлає, Мене на весь світ внеславляє: "Глядіть! бунтівник він проклятий! І якжеж його шанувати? Він світ скатував би цілий, Як тільки він був би вільний!"   Колиж я спокійно тягну Свою сю недолю страшну, Вже кат на весь голос горлає, Мене на весь світ знеславляє: "Глядіть! на раба він вродився! Світ вольний йому й не приснився! Чужа йому вища журба, Незвісна — за волю борба!"   ***   Чому мені жертвою бути І грою чужої облуди? Бунтується серце у мені, Усій дорікає вселенній!   Лиш як на Розпятого гляну, У темрі нараз я прогляну: — "Мій сину!" — так каже Розпятий, "Від мене учись побіджати!   Лож немічна, й хоче підпори Меча, — та вона не поборе! Тебе ось кати бють бичами, Ти бєш їх правди огнями — Борцями родилися люди, Котрим з тих борців хочеш бути?"   [Нива, ч. 5 і 6 за листопад і грудень 1920] 