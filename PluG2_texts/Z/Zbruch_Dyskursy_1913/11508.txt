Консерватизм наших селян.

Чому наш селянин-переселенець, коли верне до дому із чужих культурних країв, не вводить в своїм господарстві сих здобутків господарских, які бачив в чужих краях?
Таке питанє завдає собі неоден з інтелїґентних людий, таке питанє завдавав собі і я нераз та нинї при вільній хвилї хочу на него відповісти після оповіданя одного із визначних наших інтелїґентів.
Ось які причини недостачи поступового розвитку подає сей чоловік:
"Хочете знати, добродїю, відповідь на се питанє, то нехай вам послужить примір з мене — говорив менї сей чоловік.
В моїм ріднім селї давними лїтами був введений звичай триполївки, де що третий рік запущено трету часть громадских піль на толоку (обліг), на якій випасала ся худоба вівцї і безроги. Кілько то намучив ся я доказами про знесенє толоки в громадї, нїчого не помогло. Доперва подїл ґрунту зневолив селян до знесеня спільних облогів.
Та лишило ся ще одно зло в селї. Стерниск житних і пшеничних не переорювано сейчас а лишено їх аж до осени на пасовиска.
Щоби доказати, що переорюванє стерниск впливає користно на видатність рілї, був я приневолений (по звиденю великої війни на слова із своїм батьком) взяти ся сам в часї ферий до орки.
Се мені протягом тижня вдало ся. Не так легко пішла недїля. По Службі Божій зібрав війт усю громаду на площі перед церквою і голосно ось так відозвав ся: "Панове громадо, тут приїхав до села син Пр. Л. і чи з бути чи із люти поорав стерниско на полї свого батька. Доти було так, що на стерниску пасли а тепер він нашій худобі тим пошкодив. Що ви на се, панове громадо?!...
Після такого війтового представленя і запиту заклекотїло від обуреня і гнїву громадян а серед сего клекоту падали дуже немилі оклики на адресу мою і мого батька.
Нїчого не помогли вияснюваня мої, що так повинні поорати всї, бо се користнїйше. Невдоволенє громадян супроти мене і мого батька протягом цїлого року не уставало. Не мало наслухав ся і я докорів із сторони батька.
Колиж на слїдуючий рік вродив ся на полї мого батька буйний ячмінь гарнїйший, чим у сусїдів, від тодї почали инші господарі орати стерниска.
Щоби сїяти конюшину годї було кого намовити і треба було щойно насильно самому спровадити насїнє і засїяти на полї батька невеличкий кусень ґрунту. Сусїди з початком слїдуючого року приглядаючи ся, говорили глумливо: "Дивіть як вчений син бавить ся в пана і змарнував батькови поле під конюшину".
Сї глузованя не тревали довго, бо вже в третім році бачив я на полї деяких мудрійших селян невеличкі "заміри" засїяні конюшиною.
Захотїло ся менї вводити на ґрунтї свого батька насїня спроваджені із взірцевих і піль і городів, бо прийшов я до пересьвідченя, що мої виклади і поговірки з селянами тих не переконають. Батько сильно супротивляв ся сїй новости, вкінцї згодив ся за зложенєм оплати гейби в річний наєм. Засадив я і засїяв спроваджені насїня на найнятім ґрунтї свого батька, справив все як слїд і чекав збору.
На превелику втїху мого батька хтось доволї значною скількостю насїня ще перед зібранєм з поля зі мною подїлив ся. Мене-ж се не дуже переймало, бо вже на слїдуючі роки я бачив у многих господарів такі самі насїня, які вперше росли на моїм найнятім у батька ґрунті.
Я люблю яринний город, до сего і відбув я огородничу практику. Приїхавши у своє рідне село, збирав я людий і говорив їм про рациональне використуванє огороду, який находить ся при господарских загородах. Чи думаєте, що мої щирі слова помогли? Деж там! Треба було знов поступити так само примусом і власноручний дати доказ хосенности своїх виводів.
Мимо того загляньте в город вже не в кого небудь, а до моїх родичів, а побачите там на одній і тій самій грядцї засаджену цибулю, помежи нею чосник а межи ними ще засїяний мак, морква і петрушка, а денеде втицьнено кукурудзу. — Вся моя теория і практичний досьвід пішов в забутє.
— Нехай буде, як бувало...
Нехайже тепер хтось питає, який лїк на сю упертість, нехай може хтось напише книжку (тепер хтось пише книжку про огородництво), нехай пішле даром кождому селянинови то селянин тицьне книжку навіть нечитану за сволок, а сам буде господарити так, як се робив єго дїд і прадїд.
Се запримітити треба, що богато селян переймає вже здобутки і культуру від других, однак все те йде черепашиним кроком і наражує перших піонєрів на немилі несподїванки із сторони дивно байдужних аж до пересади співгромадян села.
А наші селяньскі сади се прямо дикі гаї, які не лише не родять овочу та ще й отїнюють городи, роблячи їх неспосібними до управи ярин. Я хотїв завести бодай у свого рідного батька гарний садок, засїяв шкілку, розсадив на слїдуючий рік дички, пощепив їх опісля і вивів їх аж до корони. Та коли хотїв я садити після вимог саду, то батько рішучо спротивив ся і каже:
"На полї і городї я тобі позволив, бо то робота паньска не триває довго лиш оден рік або два, а далї знов буду господарити, як я розумію. Але садити дерева під сад буду сам і твоєї науки не потребую".
Посадив же старий, "як сам розумів."
Нинї вже виросли деревця на зрілі дерева і утворили густий гай з помарнїлими коронами дерев. Овоч в тім садї дуже марний і то лише на вершках дерев а помежи деревами протиснути ся годї. Прямо стидати ся треба сеї муки дерев, коли загляну у садок свого батька.
Зверну увагу на иншу тему:
Щоби побити хату бляхою, вже від кількох лїт намовляю я батька, вже і гроші на се дав я. Та гроші зужив батько на господарскі потреби а хати бляхою не покрив. Коли я приїхавши на фериї, спитав батька чому не побив хати бляхою, той каже: "Абож я потребую, щоби до мене прилазили ріжні волокити за милостинею, гадаючи, що ту мешкає якийсь пан. Зрештою я не хочу бути першим, щоби на мою хату люди зглядали ся. Вже й так свій вік дожию". Веде батько пасїку.
Нехай до неї хто загляне! Є там аж 60 роїв в улиях та згадайте в яких? Стояках і лежаках довбаних в дереві, дальше є і дзержони а навіть й найновійшої системи а кождий о иншім вимірі. Коли радив я, щоби справити однакові улиї і рами, купити витрісачку до меду на те, щоби користати більше з пожитку пчіл, на те дістав я таку відповідь: "До моєї смерти буде так, як є, а по моїй смерти зробиш собі, як тобі подобає ся".
Чиж годен що зробити молодий переселенець щось нового, вернувши до дому — говорив менї той чоловік — коли єму анї на дрібку не позволить хтось, хто чує ся старшим і мудрійшим в дома або і в сусїдстві!!!
Так говорив менї сей чоловік, котрого знаю, яко незвичайно обзнакомленого із рільничо господарскими справами. Сї виводи і богато инших, (на які випадало би писати дене-що обширнїйше) складають ся, що наш селянин не може примінювати у себе того, що чув або бачив межи чужими народами і в чужих крах.
Без просьвіти нема поступу!
Милованє, 1. VIII. І91З.
Михайло Коць.