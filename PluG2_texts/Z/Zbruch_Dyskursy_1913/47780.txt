Кончакова слава.

        Пригоди з лїт 1185—87.   Коли вожди половецькі Війско Ігоря побили, Обступивши наче стїни, Решту в морі потопили, А князїв і воєводів У полон свій полонили, —   Тодї на пиру славетнім Що до дальшого походу Головнії два ватажки Половецького народу Розійшли ся в своїх плянах І зчинили злу незгоду.   Перший виступив хоробрий Хан, Отрока внук, Кончак: "Рушимо тепер на Київ! Нам щастить не аби як. Помстимось за те, що згиб там Славний прадїд наш Боняк".   На те мовив Ґза завзятий: "Рушимо тепер на Сем; Там жінок, дїтий побитих Ми без захисту знайдем, І полон готов, богатий Безопірно приведем".   Встала мати Кончакова, Що сидїла за столом, І таке сказала слово: "Синку, бю тобі чолом! Мудро радив ти, туди лиш Веди війско на пролом!   "Ти здобув велику славу, Більшу ще здобудеш ти, Як без огляду на Київ Зможеш війско повести; Там дібєш ся ти напевно До найкрасшої мети.   "Тілько памятай, мій синку, Не займай Переяслава, Бо там буде тобі шкода, Хоч не зустріне неслава; Буде виграна порожня І пропаде наша справа.   Та найбільше стережи ся, Щоб ти не попав у Рим, — Там попадеш, то пропадеш, Буде щастю твому стрим, — Чи здобудеш, чи позбудеш, — Не переживеш двох зим".   Рік Кончак: "Гаразд, матусю!" І вклонив ся їй до ніг. "Віще ти сказала слово! Жаден би віщун не міг Так премудро нам сказати, — Тож за нього спасибіг.   "А що до Переяслава, То він не потрібний нам; Як добудем славний Київ, Переяслав здасть ся сам, А за ним візьмем Чернигів За пів дармо, наче крам.   "А Рим, матінко, далеко За горами, за морями, В Рим нї кіньми не заїдем, Анї запливем човнами, Тож про страх перед тим Римом Нема й тями поміж нами".   Потягло на захід війско, І пішов степами гук!... Тягне день і ніч степами Під червоними стягами, А по переду мов крук Провідник, що зна дороги, На кони не томить ноги, Чорний поступа Клобук.   Ідуть три дни і три ночи, — Анї міста, нї села; Видивляє війско очи, Хіть до бою аж пала... Аж ось чорною стїною Над піль диких пеленою Виринає, мов дрімає — Бач, твердиня не мала!   "Київ! Київ" — згомонїли Половецькії ряди, Хоч пізнать вони не вспіли, Чи прийшли якраз туди, Лиш давай пускати стріли Не надїючись біди.   (Далї буде).   [Дїло, 14.02.1916]   (Далї.)   Зараз город обступили Мов зелїзним обручем, Шатри в коло розложили, Щоб не мокнуть під дощем, І давай стрілять що сили, Острах сїяти кличем.   Міські заборола густо Скрізь обсаджені були, І Половцї знай не пусто Приступом на них ішли. Відси трупи й відти трупи, Та Половцї люд не глупий, Не боять ся жадних страт, Раз по разу приступали Полк за полком підсували; Бачилось, росла їх сила Поки ніч не наступила, — А ніч, знаєте, не брат; Боротьбу їх зупинила І живих поклала спать.   На другий день в ранцї рано, Поки тьмяно — не погано, Потім заграва кровава Весь край неба облила. Тут Половцїв вся орава Жваво вхопила за зброю, Зараз до нового бою Проти міста поплила. Та ось наче смерти яма Відчинилась міська брама, І з дружиною малою Вийшов князь з Переяслава.   Князь був молодий і бравий, Та Половцї в одній хвили Полк довкола обступили, Танець почали кровавий. Дїло, бачилось, не трудне Малу горстку роздавити, Хочби в крови утопити.   Але ось прийшло полудне, — Мала горстка не малїє, Тілько трупи сіє й сіє, А князь, наче бог війни! Куди ступить — стеле трупи, — Половчанок то сини. А у своїх в тяжкій хвили, Сам незломний, повний сили, Ярим словом серце гріє.   Тут Кончак захтїв завзятий Свою силу показати І князя з коня зсадить. Він прискорив хижим бісом І сягнув довжезним списом, Аби лївий бік пробить, Та не вдав таку він штуку, Здужав лиш у лїву руку Списа вістрє запустить.   Скрикнули Половцї втішно; Скочив знов один поспішно, Списом теж князя вколов, Але князь його нечайно Втяв мечем і він нечайно Повалив ся стрімголов.   В тім знов наче смерти яма Відчинилась міська брама, З брами-ж мов кровава мгла Вийшла друга часть дружини, Що зо страху без причини В ранцї враз з князем не йшла, А тепер в горячу хвилю Бодрість чуючи та силу Йому в поміч надтягла.   Розігралась кров юнацька. Вдарила в їх тлум з ненацька, Найгустїйший вал знесли, І князя у серединї В найстрашнїйшій різанинї Зраненого віднайшли. Він ще на кони держав ся, Не подав ся й не піддав ся, — Та тепер його міщани За його тяжкії рани Зараз в город повели.   (Далї буде).   [Дїло, 16.02.1916]   (Далї.)   А за містом сїч кровава Аж до вечера трівала, — Ніч зробила їй конець. І Кончак на сон склонив ся, Та в ночи йому приснив ся Мов від матери гонець.   Став при нїм, почав казати: "Докоряє тобі мати, Чом на Київ ти не йшов? На що Переяслав рушив І до втрати люд свій змусив І пролив князївську кров?"   "Переяслав!" — із просоня Викрикнув Кончак, і в тім Щез гонець, і з сну тяжкого Пробудив ся він зовсїм. Тут ватажки половецькі В його вежу надійшли, Помовчали добру хвилю І ось що йому рекли:   "Хане, нам не сила далї Отсей город добувать. Згибла наших половина, Й нам біди не минувать. Наша рада як найшвидше В дике поле мандрувать".   Встав Кончак, не сперечав ся, — Нїяко йому було, — І зняли Половцї табор, Поки сонце ще зійшло. Рушили на схід як хмара, Що свій висипала град; Лиш Кончак мов отягав ся, Якось позаду лишав ся, Мовби з милим чим прощав ся, Й обертав ся все назад.   Ідуть пів дня; не весела Многих ранених їзда; Навіть на здорових душі Сум і туга насїда. В тім на полї щось там блиска На подобу муравлиска Чи орлиного гнїзда.   "Город! Город!" — мимо волї Всі Половцї гомонять. "Нумо, вдармо на той город! Він не буде нас спинять, Адже в порожні вертаєм! Що в нїм, все позабираєм, А нарештї силу маєм І з землею все зрівнать!"   І коменди не чекали, Закричали, загукали, Живо рушили до брам, Та знайшли собі на диво Те саме кроваве жниво Тут, як перше було там.   Був се город не великий Без князя і без владики, Та міщан хоробрих мав, І лежав він близь болота, І була комусь охота, Римом хтось його прозвав.   Не злякали ся міщани, Як Половцї надтягали, Самі старші огнищани Заборола облягли Та камінам і корінєм І палками та друками Перший напад приняли.   Та їм стала ся пригода: Не вдержавши тиск народа Заборола впали два; В пролом той Половцї впали І тут тілько показали Хижість тигра й силу льва. Котрих старших — убивали, А молодших в полон брали, Кого здужали спіймать; Та було їм дивно з того, Що народу так не много, — Взяли всего сотень пять.   (Kонець буде).   [Дїло, 17.02.1916]   (Конець.)   В городї хаток не густо, Та в хатках тих майже пусто, І жінок зовсїм нема. І Половцї зміркували, Що даремно добували Те гнїздо. Та що-ж, дарма! Добули тай запалили Й далї валом повалили, А всїх вязнїв присилили Душ по десять до ярма.   І пита Кончак одного: "Що таке, що так немного Вас у містї тім жило?" "Та жило нас троха більше, Але все, що здоровійше І молодше і жвавійше, В комиші онті пішло".   Став Кончак і здивував ся, Але зараз догадав ся І до своїх став гукать: "Гей-же, браві, до одного! В комишах полону много, — Комиші перешукать!"   Браві рушили послушно В комиші та однодушно Кинулись стежок шукать; Та котрі в комиш війшли лиш, Тут-же всї і потопились, — Було сотен їх із пять. Решта ж, що була на сусї, К Кончаку прийшла у скрусї, Аби дати йому знать.   І накинув ся на бранця З лютим вереском Кончак: "Як ти смів мене дурити Стілько душ вігнати в сак?" "Та ви, хане, не питали, Як у комиші входить, Було зразу пошукати, Хто-б туди вмів проводить".   "А як звав ся той ваш город Проклятущий, за котрим Таку страту непочесну Я понїс і на почесну Весь пустив його у дим?" "Та той город вам не вадив Чим він вас до себе знадив? І вгадати тяжко, чим. Нїхто доси з ним не знав ся. Раді знати, як він звав ся? Звав ся, вибачайте, Рим".   Кончак слуха і не слуха, Мов важкий удар обуха Його зразу оглушив. Далї бранця не питав він, Всїх Половцїв навертав він, В кочовища поспішив.   І згадав він по дорозї, Що у головнім обозї Там у нього бранцїв много, Що забрали край Каяли! "Всїх поріжем до ноги! Игоря і Святослава... Не пропаде наша слава! Хай погинуть вороги!   Так дотяг він аж до Дону І почув тут: "Із полону Игор, бранець головний Втїк на Русь, дарма й шукати, Й нагло вмерла твоя мати". Став Кончак зовсїм сумний.   Та було лицарське серце В нього в той час, як і перше, — Довго плакать не ялось. Не давав він думцї стриму, Потягло його під зиму Рушить походом на Рось.   Певну чуючи звитягу Своїх не малу ватагу В пізну осїнь він згорнув; Рушив, як замерзли ріки, Та з своїми чоловіки Як пішов, так не вернув.   Вдарила зима нагальна, Остра, люта, незвичайна І морозна і снїжна. Хоч пішли вони в кожухах, Не було ладу в їх рухах, Тілько воля в них міцна Десь напасти, трупом класти, Грабувати, мордувати, Хоч пустиня самітна...   Хоробро в снїгу бродили, Але швидко заблудили, Шляху анї руш нема; Небо вкрила хмара сїра, Щезла часу й місця міра, Налягла густая тьма. "Взад вертать!" — "Куди вертати?" "Годї йти! Лягаймо спати!" І приспала всїх зима.   Писано в днях 27.—29. вересня 1914.   [Дїло, 18.02.1916] 