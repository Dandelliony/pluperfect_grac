Устрій "Укр. Наук. Т-ва" у Київі й устрій "Наук. Т-ва ім. Шевченка" у Львові.

У львівськім Науковім Товаристві ім. Шевченка тепер статутова кріза, мабуть уже четверта в часї його істнованя (1890—2, 1898, 1902—4). Нема сумніву, що періодичні такі крізи в культурних інституциях річ небажана і шкідна та що обовязком сьвідомого справи громадянства є обезпечити згадане товариство від таких статутових потрясень. Щоб се зробити, треба поставити питанє: де корінь лиха? І знайти відповідь на нього. Очевидно згори треба виключити такі відповіди як "реформаційна сверблячка", "особиста чи партийна справа" і т. п. субєктивні мотиви. Се очевидна недорічність, щоб такі причини потрясали товариством від 23 лїт; підчас коли наукові товариства у инших народів не зміняють своїх статутів 50-100 лїт. Десь мусять бути обєктивні причини того довголїтного статутового ферменту. На мою думку, в справі теперішної крізи нїхто не висловив дійсного жерела його і се спонукало мене, особисто незаанґажованого в останній статутовій крізї, трохи запізно, та може ще не зовсїм по часї, піддати кілька думок під розвагу членам Н.Т.Ш. перед недалекими загальними зборами.   Для мене з одного боку річ певна, то якби теперішний проєкт предложений виділом не знайшов квалїфікованої більшости на зборах, то через те кріза не то не втихлаб а ще загостриласяб; та з другого боку не можу позбути ся страху, що й апробата зборами теперішного проєкту не обезпечить т-ву кількох десятків лїт дуже потрібного внутрішного спокою. Бою ся тому, що новий проєкт, хоч дуже корисно відріжняєть ся від дотеперішного статута, то такі консервує ше дуже важні хиби дотеперішного устрою т-ва, якраз ті хиби, які є жерелом усіх статутових кріз. Мабуть кождий, по докладнїйшій розвазі, прийде до висновку, що головне лихо Н.Т.Ш. — то незгідність його цілий та характеру з його орґанїзациєю. Н.Т.Ш. повинно бути строго науковою, академічною інституциєю і такою воно хоче бути від ряду лїт, та одночасно має у своїй орґанїчній будові такі прикмети, що ярко суперечать такому академічному характерови. Судячи з теперішного устрою, можна назвати т-во вільною органїзациєю, яка між інших займаєть ся наукою. Се видко добре з порівнаня його устрою з науковими товариствами у людий.   Звичайно буває так, що аби стати членом наукового товариства і мати рішаючий голос у його справах, треба мати специяльні квалїциї особисті та перейти ще цілий ряд формальних перепон. Як хто замітив би, що чужі академії й анальоґічні т-ва не можуть бути зразком для нас, то я вкажу, що й ми маємо одно товариство з такою академічною орґанїзациєю. Маю на думці "Українське Наукове Товариство" в Київі, якого головою є проф. М. Грушевський.   Ціль У.Н.Т. навіть не чисто академічна, бо воно має займати ся м. и. популяризацєю науки (§2 його статута); одначе устрій зовсїм академічний. Має воно трояких членів: дїйсних, почесних та прихильників ("співробітників"). Для перших і других вимагаєть ся специяльних квалїфікаций: — дїйсним членом може бути тільки той, хто працює над якоюсь галузю науки і має друковані наукові праці (§13), почесним 1) відомий учений, 2) особа, що сприяє розвоєви науки, 3) особа, що сприяє розвоєви "Укр. Наук. Т-ва" та його закладів (§14) — і тілько вони мають рішаючий голос у справах т-ва. Набувають вони членські права лише в такім разї, як 1) поручить їх що найменше два анальоґічні члени, 2) прийме їх загальна рада т-ва, 3) прийме їх більшість загальних зборів, при почесних навіть квалїфікована (§17). Члени-прихильники, яких вибираєть ся з поміж осіб не перших-лїпших, які забажали-б належати до Т-ва, а з тих, то сприяють тому, щоб Т-во досягнуло своєї мети, через жертвованє та добуванє матеріяльних засобів, збиранє й жертвованє книжок, колєкций, наукових підручників, досиланє наукових кореспонденций, збиранє наукових материялів на місцях і т. п. (§15), переходять такий самий алємбік ще формальних перепон. Одначе не маючи наукових квалїфікаций не мають вони рішаючого голосу на зборах та права бути вибраним в ріжні уряди т-в а (§23). (Пор. Записки Укр. Наук. Т-ва у Київі. Кн. І. ст. 156—159).   А в Н. Тов. ім. Шевченка? Тут кожда людина й правна особа, будь се учений, урядник, студент, селянин, робітник, товариство, комітет і т. ин. за 10 К вкладки має право домагати ся членських прав з рішаючим голосом на загальних зборах про найважнїйші справи тов-а, з правом активного і пасивного вибору до найвисшої управи тов-а з рішаючим голосом в наукових справах. Тут досить знайти більшість між членами видїлу, щоби бути таким потентатом у нашій "Академії наук". Ну, а нехай видїл не прийме незнаної собі близше особи, то вийде особиста образа в усїми наслїдками її!... Ще більше лихо: періодично, якраз перед загальними зборами, на яких мають рішати ся важні справи (пр. тепер!), помічаєть ся наплив кандидатів на членів з домаганєм принятя доконче перед зборами, а по них 90%-ix анї думає платити дальше вкладки. Копіа z rzędem тому, хто покаже другу у сьвітї наукову інституцию з подібним устроєм! Ось і тепер у Громадськім Голосї читаю критику проєкту зміни статуту підписану — студентом І. чи II. р. унїверситету! Певно, і студенти можуть мати власні погляди на всї громадські справи, можуть їх прилюдно висловлювати, навіть таким авторитетним тоном, як згаданий добродїй; одначе, коли такі молоденькі панове мають рішати своїм голосом про будучий характер sit venia verbo Академії наук, то се хиба тільки у нас — можливе... Не знаю, чи згаданий студент є членом Н.Т.Ш., та знаю, що межи членами його доволї студентів, які науково зовсім не працюють і їм прислугує право приймати, зміняти або відкидати найкардинальнійші пункти статуту. Нехай сї та їм подібні члени кермують ся найкращими інтенциями, то де б яка така порука їх умової і житєвої зрілости рішати про такі многоважні питаня? А яке тут широке поле для демаґоґії! Уявім собі, що маємо вже самостійний унїверситет, богато професорів, ще більше студентів. З приводу Н.Т.Ш. (нашої "Академії Наук"!) повстає між професорами, що з природи річи є керманичами тов-а, роздїл у прінціпіяльних поглядах а тодї кождий із професорів видає ся сам або через когось у круговорот аґітациї серед студентів, щоби записували ся масово в "Академію Наук" і провалювали сю або ту сторону... Ну, що усьміхаєть ся вам така перспектива?   Добігаю до кінця моїх уваг. Прізнаю, що новий проєкт є важним кроком наперед у розвою Н.Т.Ш. головно задля утвореня ради і наукового збору, які не будуть підлягати непевним флюктуациям загальних зборів і зможуть розвинути успішну наукову дїяльність. Одначе обговорений висше корінь лиха — загальна доступність до Наукового Товариства — остає і в новім проєкті (принаймнї дуже мало обмежена) і може бути жерелом ще неодного потрясеня тов-ом в будучности. Тому бажав би я звернути ся до надзвичайних заг. зборів Н.Т.Ш. з запитом: чи не красше замість одного кроку в реформі тов-а зробити два й надати йому устрій вповні академічний, а тим самим обезпечити його від подібних кріз як тепер саме? А якби було вже пізно і на самих зборах не можливо на швидку перевести в сїм напрямі кодифікациї проєкту (се нелегка річ з огляду на ріжні набуті вже права — хоч і узгляднюючи се, розвязка у вказанім мною напрямі не неможлива, пр. лишаючи за дотеперішними звичайними членами набуті вже ними права, на дальше одначе сю катеґорию членів зовсїм замкнути, як замкнено вже свойого часу катеґорию членів-основателїв), то може добре булоб реформу статута відложити на якийсь час, а виділови дати загальну директиву будущої основної реформи. На мою думку і директиві ся повина би бути коротка і ясна: прийти з проєктом виробленим на лад Українського Наукового Товариства у Київі*).   Дїйсний член Н.Т. ім. Ш.   *) Завважу, що статут У.Н.Т. в Київі уложений кілька лїт після останної реформа статута Н.Т. ім. Ш. у Львові.   [Дїло] 