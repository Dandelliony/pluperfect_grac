День 8. XII. — день "Просвіти".

  Дня 8. грудня с. р. минає 49 лїт від основаня Товариства "Просвіта". За весь той час "Просвіта" совісно сповняла свій обовязок і можна сміло сказати, що всї наші народні інституції виросли на ниві зораній її працею.   Заповідали ся богаті жнива і українське населенє Галичани починало вже збирати овочі своєї працї. Та прийшла війна... Сотки читальняних домів, тисячі біблїотек та уряджень, сотки крамниць, кас та шпихлїрів — більша частина кервавого, сорокдевятьлїтного дорібку впали жертвою лихолїтя війни. Московська повінь затопила огнища української просвіти в Галичинї.   Та вони не сміють погаснути. Найвисший час розпалити їх на ново, бо студїнь тисне з усїх боків, а тих, що потребують світла і тепла непроглядні лани.   І час важкий, рішаючий долю народу може і на довгі сотки лїт!   Та на відбудову просвітних орґанїзацій попри працї треба гроша.   Нехай в день 8. грудня, в роковини уродин Товариства "Просвіта" згадає про неї кождий Українець, де небудь кинула би його судьба. Нехай згадає не лише словом але і жертвою, яка дала би їй спромогу розвинути як найуспішнїйшу роботу.   День 8. грудня, се день "Просвіти". Жертвуймо на почесний дар для Неї в роковини Її уродин. Нинї гріш дешевий, а для Товариства він дуже, дуже дорогий!   Жертвуймо самі на почесний дар "Просвітї", заохочуймо других, збираймо жертви від них та пересилаймо "Просвітї".   Нехай сегорічний почесний дар 8. грудня буде наглядним доказом нашої пошани для неньки "Просвіти", най засвідчить перед цїлим світом, що в хвилї, коли воскресла закордонна Україна, галицьке українське населенє готове жертвувати послїдне на здїйснене цїлий "Просвіти", на здїйсненє ідеалів українського народу...   Памятаймо, що на нас дивить ся цїла Україна, яка зводить тяжку, побідоносну боротьбу о свої історичні права, що на нас дивить ся цїлий світ, який при запоручуваню нам належних прав, судити-ме нас по нашим дїлам.   Гроші просимо присилати до Головного Видїлу у Львові, Ринок ч. 10.   За Головний Видїл Товариства "Просвіта": Іван Кивелюк, голова; Антін Гапяк, секретар.   За просвітно-орґанїзаційну Комісію Тов. "Просвіта": о. Теодозій Лежогубський, провідник; д-р В. Ривюк, секретар.   [Дїло] 