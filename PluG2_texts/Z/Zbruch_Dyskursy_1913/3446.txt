Занепад львівських орґанізаций. 

Статя надіслана.
Може буде вже десять років, як деякі поважні люди у Львові підняли гадку: злучити всїх львівських Русинів із ріжних станів в одно велике спільне стоваришенє. "Руська Бесіда", казали вони, гуртує тілько інгелїґенцию, "Зоря" лиш ремісників, "Просьвіта" і товариство ім. Шевченка є більше всекраєвими інституциями, а крім того не надають ся до витвореня товариських звязий; сотворім отже огнище, де могли би зійтись і злучитись всї руські стани, від найвисших до найбіднїйших. З тою отже цїлию основано у нас товариство "Львівську Русь", яка мала характер більше товариський. А небавом опісля отворено для справ полїтичних і культурних другу звязь „Орґанїзацию львівських Русинів".
Треба признати, що міщани, промисловцї і низші верстви приняли отворенє "Львівської" Руси" дуже симпатично і стали до неї громадно приступати. Вони так і бажали зійти ся десь на спільній точцї з інтелїгенциєю, щоби могли користати з її проводу і поради. І справдї поле до праці було тут так вдячне, як мало деинде. Однак на жаль, наша інгелїгенция не дописала. Спершу здавало ся, що вона одушевляє ся справою; вона зійшла ся раз і другий громадно на конститууючі збори; але вскорі зачав той огонь пригасати. Бо деякі з інїціяторів (прим. д-р Евген Левицький) виїхали зі Львова. Другі були надто перетяжені иншими занятями, щоби могли являти ся ще і на сих сходинах. Знов далеко більша часть, відносячись байдуже до всїх дїл, з'іґнорувала і сю справу. А були може і такі, що уважали се образою для себе, щоби входили в біднїйші або менше інтелїґентні круги. Досить, що незабаром остало ся лиш мало людий з інтелїґенциї, котрі вдержували контакт з сим стоваришенєм.
Всеж таки товариство розвивало ся в перших роках досить гарно. Комнати товариства в каменици "Просьвіти" не могли в недїлї і сьвята помістити ріжних гостий, особливо з працюючих верств, молодших і старших, мущин і женщин. Зорґанїзовано мішаний хор і пішли крім читальнї всякі популярні виклади, вечерницї, концертики, представленя, а то і звичайні товариські співи. Руська улиця лунала аж до ратуша від всяких патріотичних пісень і придержувала товпи львівської публїки, що любувалась ними і видїла наглядно силу руського житя. І се мало велике значінє, бо тут збирались сотки наших руських людий, що були би инакше пропадали в львівськім мори, а в сїм товаристві відроджувались і запалювались до свого національного житя.
Також і Орґанїзация виявляла при помочи д-ра Озаркевича, о. Стефановича, а потім п. Пісецького, значну дїяльність. Вона дала почин до закладаня читалень і захоронок на передмістях; скликувала збори і віча тай осьвідомлювала широкі верстви про належні їй права; брала участь у виборах (соймових, парляментарних і міських) і осягнула поважні чисельні результати; підносила справу руських шкіл в містї і висилала в сїй справі численні депутациї і меморияли до ради міської, намісництва, мінїстерства і сойму; займала в важних полїтичних хвилях (прим. в справі унїверситетській) становища на вічах і зазначувала їх демонстрациями на улицях міста. Правда, що та праця не була ще всесторонна і повна; всеж таки проявляла Орґанїзация значне житє, котре і підносило духа серед руської людности і заставляло міську управу, що числилась з тим рухом і склонювалась до деяких уступок в нашу користь.
На жаль, той рух, що став огортати широкі круги, зачав від кількох років ослабати, а дальше майже зовсїм підупав. Найперше зорґанїзувалось міщанство в окреме "Брацтво", а сим втратила "Львівська Русь" одну поважну складову часть. Але се мало б ще менше значінє, бож товариству лишали ся ще широкі круги серед решти львівської суспільности. Гірше було те, що попередні дїяльні люди з інтелїґенциї усунулись від участи, чи знеохочені байдужностю решти інтелїґентів, чи з инших причин, а за сим остала ся маса без провідників, котрі давали би її житю розумний і здоровий напрям. В минувшім роцї дійшло до того, що на загальні збори "Львівської Руси" явило ся ледви кількох інтелїґентів, а загал зборів творили молоді заводові практиканти, термінатори і под. і треба було чути ті тяжкі наріканя на байдужність і неробство інтелїґенциї, що вона лишає свій нарід, і таке друге. І прийшло до того, що в браку поважнїйших людий вибрано до видїлу в значній части людий молодих, котрим би ще учитись житя від старших, а не проводити. А наслїдки були такі, шо в видїлї висунули ріжні спори, настали непорядки, давне товариське житє підупало і т. д. Серед таких відносин зрезиґнувало перед пару місяцями кількох старших людий з видїлу, і товариство остало ся без управи. Перед трома недїлями скликано нові загальні збори "Львівської Руси", щоби завести там якийсь лад. І здавалось би, що тепер отямить ся інтелїґенция і возьме ся за своє дїло. Зосібна сподївано ся, що наші політичні мужі вглянуть в річ і зарадять лихови. Але зі всего того нічого не стало ся. Хоч велика часть нашої інтелїґенциї нїчим не занята і могла би частку свого часу присьвятити справам товариства, то явилось на зборах ледви кількох старших інтелїґентів. І треба було знов слухати острі жалї зібраних на старшу інтелїґенцию, що вона усуває ся від працї і лишає їх сама. І стало ся таке (яке мабуть нїгде не буває), що в неприсутности поважнїйших людий вибрано на зборах лиш часть видїлу, а для вибору решти членів порішено скликати по тижневи другі збори. Але і тут справа не полїпшила ся, так що ледви можна було склеїти управу, і то зложену по части знов з людий за молодих і недосьвідчених. Чи вийде з такої муки великий хосен, не знаємо. Ми віримо в добру волю сих молодих людий, але до веденя такого товариства треба досьвідчених людий, котрі зуміли би дати здоровий напрям житю товариства і мали-б повагу, і то не лиш у своїх людий, але і у чужих і у всяких властий, з котрими приходилось би їм в справах товариства мати дїло.
Рівнож підупала і полїтична "Орґанїзация львівських Русинів". І тут уступили досьвідні провідники, а на їх місця прийшли люди, котрі громадськими справами досї не займали ся і не мали їх розуміня. Що більше, весь тягар проводу як в "Львівській Руси" так в "Орґанізациї" звалено на одного чоловіка, до того зависимого урядника і занятого й своїми обовязками, котрий мимо найліпшої волї не в силї був подужати обом працям. Наслїдки такої нерозважної роботи показали ся небавом. А наглядним доказом того були недавні вибори до ради міської і до сойму. Хоч розвязанє ради міської було давно звісне, не роблено нїчого, щоби узискати хочби кілька мандатів, а виступлено з тим аж в послїдній хвилї, коли вже було за пізно. Рівнож нездарно виходили пізні скликуваня зборів виборцїв. А результат був такий, що ми замість показати нашу зростаючу силу в містї, виявили при обох виборах (в прирівнаню з давнїйшими) значний занепад. Ся сторінка нашого житя дуже прикра. І коли наш кандидат д р
Цегельський на зборах справедливо вказав, що головний напрям нациям, на котрий сьвіт дивить ся, надають міста, то нашим нинїшним станом у Львові ми певно не здобули собі пошани і респекту нї у Поляків нї у правительства, а про тивно значно погіршили нашу полїтичну позицию. А се велика шкода для нашого полїтичного житя, і достаточна тим більшого жалю, що вона вийшла з нашої власної вини і нездарности. По всїм тім піднесли ся в містї і в пресї тяжкі закиди на управу Орґанїзациї. Але справедливо беручи, вина паде не лиш на управу, але і на всю нашу громаду. Бо чомуж не впровадила громада в управу Орґанїзациї відповіднїйші сили? А потім, чи управа сему винна, що велике число наших сьвідомих інтелїґентів і міщан не сповнило свого чесного обовязку і не ставило ся при соймовім виборі до голосованя? Нї, тутки ми всї разом винні! В послїдній хвилі зачуваємо, що члени видїлу Орґанїзациї складають свої мандати і скликують збори громади для переведеня вибору нового видїлу. Але чи буде новий видїл лїпший?
Се дуже прикрі явища в житю нашого міста. Ми числимо у Львові чимало руських інтелїґентів і здавалось би, що при їх помочи повинно кипіти у нас житє. А тимчасом — з виїмком малої горстки, що пріє в ріжних наших інституциях і товариствах — львина її часть відтягає ся від всяких прилюдних обовязків і від працї для своєї суспільности. Одинокою цїлию їх житя здає ся бути: жити лиш для себе і споживати преспокійно свої добрі пенсиї, — без нїяких обовязків для народа, котрий їх виховав. Такої інерциї, яка закорінила ся серед нашої інтелїгенциї, ледви чи знайшов би де в другім народї. Справді, послїдний час, застановитись над сим лихом і перевести якусь санацию. Бо щож нам з того, що будемо вкладати величезні гроші в школи; що з того, що виховувати-мемо нїби руську мододїж і інтелїґенцию, як з неї будемо мати опісля такий хосен!
В послїднім часї піднесли деякі мужі гадку, щоби скликати найповажнїйших людий на нараду, що треба би вчинити, щоб втягнути до публичної працї як найширші круги інтелїґенциї і завести роздїл роботи, узглядняючи преріжні потреби нашого суспільного житя. Красна гадка. Але чи стане ся воно коли, і чи переведе ся воно в дїйсности, про се треба би дуже сум нївати ся. У нас завело ся нинї таке, що найспосібнїйші і найвиднїйші мужі, обтяжені певними принятими обовязками, поза ті обовязки нїчого дальше не видять і майже нїчим иншим не займають ся. З тої причини брак у нас тепер проводу, орґанїзацийної праці і інїциятиви в ширших публичних дїлах, а ще менше екзекутиви.
Підношу се слово „екзекутиви", бо хоч лунає ся у нас нераз, що підуть якісь наради і падуть на них корисні гадки і слова, то на тім звичайно й кінчить ся. Бо від слів до дїл у нас тепер дуже далеко, — непроходима пропасть. Так от же не знати, чи і в наших львівських відносинах наступить яка зміна на лїпше. Ми заняті від ряду лїт лиш великою полїтикою у Відни і в Европі, — а що дїє ся перед нашим носом, сего не добачаємо.

Львівський. 