Про потреби американських Українців.

І.   На скільки менї відомо, то між галицькими Українцями втер ся погляд, що заморські наші земляки — в полудневій і північній Америці, є вже тепер страченими для українського народа, і коли не нинї то завтра, коли не в першім поколїню, то в другім і третім стратять зовсім сьвідомість, що належать до українського народа, зденаціоналїзують ся і пропадуть безслїдно в американськім чи анґлійськім морю. Такий вже вирок істориї, говорять ті, що подїляють сей погляд, так було завше і так буде, бо істория повторюєсь.   На сїм місци і тепер не буду полємізувати з висше згаданим поглядом, найперше тому, що се погляд людий, які радше резиґнують перед проблємами, які приносить нам житє до розвязаня, замість заглянути їм просто в очи, а уважаю, що користнїйшим буде сказати дещо про сучасні пекучі потреби американських Українців, і коли ті потреби будуть бодай частинно залагоджені і робота зроблена, тодї вже можна би більше роздумувати над повисшим поглядом і розвязувати справу сяк або так. Про слушність висше наведеного погляду дізнаємось більше по близшім розглядї і зрозуміню житя наших американських Українців, як із апріоричного осуду, що вони страчені, пропавші, і т. д.   Та заки зачну говорити про їх потреби, уважаю потрібним повторити деякі загальніші факти — хотяй вони вже є загально відомими, та повторенє не зашкодить. Найперше коротко що до самого числа і як розсїлись наші еміґранти в Америці. Точно не можна сказати, яке число є там наших земляків, бо нема національної статистики, але о скільки вона є, то вносити мож, що в полудневій Америці знаходить ся тепер понад пятьдесять тисяч Українців, а в північній Америці число доходить до сїмсот тисяч.   Більшість з них осїла в Сполучених Державах, а за Сп. Державами йде Канада. Як і де мешкають? В полудневій Америці печуть ся на сонци і пухнуть на плянтациях без нїяких виглядів на лїпшу будучність; в Сполучених Державах розсїлись найбільше по фабричних містах та при вуглекопах і найбільша часть з них є звичайними денними зарібниками; в Канаді же gros наших переселенців осїлись на фармах і взялись до господарства, хотяй і ту знаходимо богато наших зарібників по більших містах Канади як Монтреаль, Віннїпеґ, Едмонтон і инших, але все те становить лише зникаючу меншість супроти тих, що поселились на фермах. В Сполучених Державах зарїбники наші розсипані по всїх великих містах разом з робітниками инших народностей і тому нїде не становлять якогось суцільного чинника в громадськім житю, бо всї вони там як перелетні птахи; в Канаді зате наші хлїбороби (фармери) хотяй в части розсїяні поміж иншим, все таки мешкають компактними кольонїями нераз по сто і більше анґлійських миль вздовж і вшир. У всїх трьох західних провінціях Канади, а то в Манїтобі, в Саскачеванї і в Альбертії мож подибати не одну околицю, де мешкають самі Українці — хиба з тим лише виїмком, що в місточку буде мешкати Анґлієць або Жид (по більшій части Жид) склепар. Ті великі наші оселї мають ту добру сторону, що там ми можемо жити своїм житєм і мати вплив і значінє в полїтичнім сьвітї Канади. Про бразилїйських Українців в дальшім тягу сеї статї не буду згадувати, бо відомости, які доходять до нас про тамошне житє наших земляків, дуже скупі й малозначні. Стан бразилїйських Українців є de facto дуже сумний.   Америка ще й тепер під взглядом культурним є in statu nascendi. Не знаю чи є де лїпший ґрунт для пильного обсерватора, який хотів би прослїдити, як творить ся нова культура, як зливають ся в одно ті найріжнороднїйші переконаня й сьвітогляди завезені там зі всїх кінців сьвіта. Не без інтересу була би, чи радше сказати є й Америка для нашого ученого, який завдав би собі труду там поїхати і приглянути ся, як західна культура впливає на ваших вигнанців з вітчини, за котрий кінець тої культури вони чіпають ся і що можна зробити, щоби дечому запобігчи, а головно тому — щоби вони не присвоювали собі злих сторін західної цивілїзациї, оминаючи добрі. Вдячність велика була би і тому, хто поміг би шукати за лїком на всї ті хиби нашого еміґранта, які він привіз зі собою з родинного краю, як сварливість й незгідливість, наклін до пиянства, рабство й сервілїзм, нехіть до науки, брак відваги до самостійного дїланя й инші подібні їм браки. Уважаю, що лише через пізнанє обставин, серед яких живуть і наші америк. Українці, можна їх зрозуміти і зробити дещо для них, щоби в них на дальше піддержувало національну сьвідомість.   Безперечно мож сказати, що американські Українці не мають ще досить сильних й трівких культурних інституций, якіб лучили їх в одну громаду серед чужого сьвіта, а гадаю, що лише добрі орґанїзациї і інституциї зможуть їх зберегти перед ассіміляцією. Та коли візьмемо на увагу ті трудности, з якими мусїли наші переселенці змагатись в перших роках, та знані річи, що чоловік вперед будує хату, заспокоює вимоги голоду і сплачує довг, занїм буде думати про якусь громадську дїяльність, орґанїзацию — а дальше коли пригадаємо собі, який елємент їде до Америки, то зовсїм нема чого дивуватись, що вони там не вспіли ще витворити сильних національних орґанїзаций, бо час рішучо за короткий, навіть колиб обставини й умовини були далеко красшими, як вони були й є. А помимо всїх тих трудностий все таки щось вже зроблено або бодай розпочато дїло.   Без дальших загальних уваг лїпше тепер обмежусь на деяких пекучих потребах наших заморських Українців, і згадаю коротенько про ті середники, які моглиб недопустити до денаціоналїзациї мілїона наших земляків, і якими думаю булиб: (1) Народна Орґанїзация, (2) Школа, (3) Церква, (4) Українська Преса.   Насамперед зупинимось над народною орґанїзациєю. Такі народні орґанїзації (поки що не полїтичні) мають Українці в Сполучених Державах в родї обох запомогових Союзів, при яких гуртують ся тисячі наших зарібників і кладуть основи під будучі сильнїйші союзи для збереженя нашого переїздного зарїбника перед винародовленєм. Що ті Союзи не вспіли ще згромадити коло себе всїх Українців мешкаючих в Спол. Державах, то се лише тому, що бракує місцевих сьвідомих людий всюда, якіб вміли людий держати в орґанїзації і знали, як представити їм хосенність таких союзів. В Канадї поки що нема подібних орґанїзаций і подібні інституциї як Союзи в Сполучених Державах не мають в Канадї будучности, тому що канадийський фармер маючи власний маєток не відчував потреби належати до Запомогового Союза. Канада скорше створить чисто просьвітні орґанїзациї або полїтичні, бо вже й були серіозні проби щоби їх створити — а що вони не були успішні, то лише тому, що брак там інтелїґентних людий на кождім кроці, які вмілиб кермувати. Брак сьвідомих одиниць болючо тепер відчуваєсь в Канадї, бо наш нарід до тепер віджив там материяльно і шукає, щоб згуртуватись в якісь полїтичні, просьвітні або инші орґанїзації, та нема кому, кажу, нема розумних (не зарозумілих), витревалих людий, якіб давали напрям тому шуканю і вивели їз з нетрів на прямий шлях. Нема тамошних свідомих інтелїґентів, а всї ті, що приїздять зі старого краю, то з більшої частини з них нема нїякої потіхи, а решта становлять дуже мале число майже guantite negligeable. Як Сполучені Держави так і Канада потребують щирих і працьовитих одиниць — бодай на час, щоб осьвідомити тамошне підростаюче поколїнє і поставити основи під народні орґанїзациї. Нема чогось лякатись поїхати там на пару лїт, бо Америка й дальше є ще краєм необмежних можливостий.   Тепер про наші школи в Америці. В Сполучених Державах маємо парохіяльні школи при церквах і дяко-учителїв, а попри те й кільканайцять приватних шкіл. Не може бути двох гадок, що такі школи, колиб були мудро ведені, мали розумну управу і енерґічного та сьвідомого учителя, то потрафили би громадити в своїх стінах всю нашу дітвору та осьвідомлювали її національно. Та на жаль нема їх всюда, де мешкають наші зарібники, бо нераз сьвященик не хоче посьвятити троха часу на заведенє такої школи, або прямо через брак учителїв. В Канадї не маємо подібних шкіл а є лише державні. За те є там велике число своїх учителїв і в тих державних народних школах мож учити годину української мови денно. Правда, не можна сього робити в школї, де є дїти ріжних народностий, але що там наші еміґранти осїлись компактно, то і школи їх майже часто українські. Про українське шкільництво в Канаді далоб ся богато сказати доброго й лихого — про що пізнїйше — а тепер я хочу підчеркнути лише факт, що майже кождого року відчуваєсь там великий брак наших учителїв, так що комітетові з чисто українських шкільних округів є змушені приймити чужинця учителя, який не вміє мови їх дїтий і часто густо зовсім не дбає про науку в школї, бо вчить чужинців. Є в Канадї три українські учительські семинарі в яких рік-річно приготовляють ся наші учителї, але все те замало — тому що з кождим роком приїзджає більше іміґрантів і школи ростуть як гриби по дощі; та не лише те що з кождим роком число шкіл зростає пояснює брак учителїв в Канадї, але й те, що учитель там скоро замотуєсь в торговлю, починає купувати й продавати, і вже нема учителя. Платня учительська не лиха, але щож коли де инде можна ще більше заробити. Сьвідомий Українець учитель може зробити все що в його силах в чисто українськім шкільнім окрузї, бо має він там вільну руку, інспектор і власти там не галицькі — їм лише ходить о те, щоб навчити дїтий анґлїйської мови, поза тим учитель може вести всяку роботу, просьвітну, полїтичну чи економічну, аби лише були в нього "руки й охота". Канадийські Українці під сей час найбільше відчувають потребу сьвідомих й добре вишколених учителїв Українців. Коли б се мало заохотити деякого галицького учителя поїхати до Канади на який час, то найсамперед пригадую таким, що знанє анґлійської мови се conditio sine gua non до Канади, бо инакше будуть наріканя й проклони.   Пишучи про потреби нашого американського шкільництва, не можу не згадати ще про одну цінну гадку, яку вже пару разів підношено й обговорювано в американських українських часописях, а іменно, щоб спільними заходами американських й галицьких Українців заснувати у Львові або де инде бурсу чи інститут для укр. американської молодїжи, яка по укінченю амер. high schools або унїверситетів приїздилаб до Галичини на рік-два, щоб виучитись рідної істориї, мови й лїтератури. Без сумнїву, що самі американські Українці подбали би за фінансову сторону такої школи, а вже Галичане мусїли би заняти ся виховавчою стороною. Вірю, що зреалізованє такого пляну мало би вельми важний вплив на звязь між галицькими й заморськими Українцями, а вже позатим і не згадуватиб, який вплив мала би така школа на задержанє національної сьвідомости серед наших американців.   [Дїло, 05.02.1914]   ІІ.   Приходимо тепер до потреб американських Українців на поли церковнім. В Сполучених Державах справа церковна стоїть ще найкрасше між нашим народом тому, що нарід там осїв ся в містах і місточках та більше може ґрупувати ся в парохії і удержувати сьвященика і школу. Є і там браки, як і всюда вони є, але вже не такі великі, як між нашими еміґрантами в Канадї. Від самого початку нашої еміґрациї до Канади панував там хаос на полю реліґійнім. В самих початках розсипаність народу і їх злий материяльний стан не позволили їм збудувати церков і удержувати сьвящеників, (яких, розумієть ся, не було, хотяй би нарід і в силї був одержувати їх). Такий стан витворив те, що почали десь як з під землї прокидати ся сьвященики зі звичайних шевців і т. д., з чим починають ся сварки, процеси, реформа. Анґлійські церкви, обсервуючи таке замішанє серед так значного числа католицьких вірних, впали на помисл, що їх мож би відїрвати зі всїм від католицької церкви і зробити добрими протестантами. Тому то пресбітериянська церков підняла ся коло з'орґанїзованя так званої "незалежної церкви", яка й до нинї ще істнує. Нехай нїхто не подумає, що ся церков що будь реформує або що її ціль є просьвічувати або реформувати, бо головною її задачею є бути помостом, яким наш нарід мав би перейти в табор анґлїйський і там зникнути. Маючи до дїла з тою так званою церквою, ми маємо до дїла не з тими кількома короткозорими людьми, які пішли на услуги чужим і ворожим людям, але з тяжкою, сильною і консеквентною рукою анґлійських ассиміляторів. Я певний, що з тої ґрупи людий, які нинї на вслугах пресбітериянській цепкві і з тої горстки їх вірних витворить ся пізнійше щось подібного як в Галичинї москвофільство і буде на кождім кроці робити кертичу роботу. Тому то канадийські Українці потребують зараз десяток працьовитих сьвящеників, які згуртували би їх разом в громади і зберегли перед львиною лапою. Материяльний стан наших еміґрантів в Канадї вже тепер не той, що був в перших роках і нема нїякої обави, що нарід там не може удержати сьвященика, аби лише той сьвященик був ще і чоловіком поза церквою, то всюда будуть йому раді і буде закиданий всїм по вуха. Важне дуже те, що священик муситьтам поза церковними функциями робити або бодай дораджувати народови в справах народних і просьвітних, коротко сказавши, сьвященикам нашим, які би їхали до Канади, римська справа повинна бути сьвятою, але наша українська справа першою. Правда, маємо тепер вже свого епископа в Канадї, який безперечно може зробити і є великі надїї, що зробить богато для народної справи, але що із того, як маємо епископа, а не будемо мати своїх щирих і патріотичних сьвящеників? Що нам із того, коли наші церкви будуть обсаджені Французами, яких нарід не любить і через них відвертаєть ся від своєї церкви; бо де нинї в Канадї є француський сьвященик (який приняв наш обряд), там є найбільше приклонників тої так знаної "незалежної церкви". Тому би конче як слїд зарадити, а нема кому, коли галицьке сьвященство  й на дальше буде жахати ся Америки й малих невигод. Поле широке й праця чекає. Треба лише людий, які хотіли би посьвятити ся (як хочете зробити з себе жертву) і попрацювати пару лїт над заморськими земляками. Крайно згубним є відкладати сю справу на колись, бо колись та поміч може прийти запізно.   Переглянувши коротенько потреби американських Українців на полях шкільнім і церковнім, з'упинюсь тепер над питанєм, що може зробити українська преса для збереженя національної сьвідомости серед амер. Українців. Не маю я ту на гадці лише американської укр. преси, а більше думаю про галицькі укр. часописи і видавництва, як там розходять ся і дуже радо читають ся. Тамошні українські часописи майже всї (з деякими виїмками) піклують ся народною справою і роблять дещо для неї, о скільки можуть і вміють. Зате в галицьких видавництвах стрічали ми дуже мало до тепер річевого порушуваня справ амер. Українців, хиба деколи уривочні голоси без ширшого значіня й ціли. Гадаю, що галицькі видавництва й часописи моглиб мати на тамошні справи дуже великий вплив, і може навіть більший, як тамошні партийні, сектанські і прочі часописи, тому що вони віддалені від буденної сварки деяких амер. укр. часописий, не втягнені в злобу дня і їх голос приймав би ся bona fide. Требаб їм лише слїдити за рухом амер. земляків, про який мож богато довідатись з самих тамошних часописий і потім час від часу писати про ріжні просьвітні, економічні й полїтичні справи, які ворушать ума наших братів в Америці. Дуже много можуть робити й галицькі періодичні виданя, як Л.Н.В., якого розходить ся в Америці досить велике число між тамошньою українською молодіжю, колиб присьвячували спеціяльно пару статей на рік своїм американським читачам — і в них познайомлювали їх з укр. літературою головно з тим, що є в ній красного, збуджували інтерес до неї, вказували на вагу знаня рідної істориї, збуджували любов до рідного слова й пісні, та підчеркували звачінє рідної мови для всесторонного виобразованя людини, а головно для амер. українців, яких дїти нинї побирають все знанє лише в анґлійській мові. Не можна закинути, що таких справ не порушують в наших перідичних видавництвах, але для заморських Українців требаб спеціяльно про такі річи писати, бо труїзмом кождої доби й місцевости є, що загально відомі й старі як сьвіт правди треба їм повторити, і сказати на їх адресу. Кожда статейка в галицьких укр. часописях про рух американських Українців, кожда більша розвідка в журналах, присьвячена їм, малаб свій вплив і навязувала би тїснїйшу духову звязь між вітчиною і тими, що її покинули та розсипалась по цілій Америці. Таку роботу мож дуже успішно робити хотяй би лише апельованєм до самих редакторів американських часописий, які так дуже часто проявляють свою задирчивість і невирозумілість — чим кладуть самим собі колоди під ноги. Сподїватись треба, що колись і амер. укр. часописи дістануть редакторів, які будуть уміли спільно трудитись коло народної справи, хотяй інтереси їх часописий є так розбіжними взглядом тамошних полїтичних справ.   При сїм не зайвим буде згадати, що американським Українцям конечно треба створити їх питому лїтературу. Читав я десь, що "Українство жиє мистецтвом", і приглядаючись отак здалека житю американських наших земляків я бачу, що в тім є богато правди. Не маючи ще доси своєї вагомої материяльної культури, якою можна би нам повеличатись перед другими і яка б давала нам почутє, що й ми нарід, який докинув й своїх скарбів у вселюдську скарбницю культури, ми головно одушевляли ся своєю піснею, драмою і красним письменством. Мав я спосібність нераз бачити в Америці, як залюбки наш нарїд співає свої рідні піснї, читає поезію й белєтристику — яку виписує собі зі старого краю, і вважаю, що та пісня й лїтература має дуже поважний й неоцінений вплив й велику обєднюючу силу для збереженя заморських Українців від зденаціоналїзованя. А щоби і дальше та наша пісня і мова лучила наших вже американських Українців в дальших поколїнях, треба конечно попрацювати комусь над тим, щоби теми брали ся з тамошних обставин. Вітчину кождий тодї цінить, як її стратить, так і з нашими америк. переселенцями — в Галичинї вони може не читали нїчого або дуже мало з красного письменства, та приїхавши до Америки, там почали читати, одушевлятись своєю піснею, штукою і драмою. Кажуть, що се з туги за вітчиною. Може бути богато причин, думаю, складаєть ся на се. Нехай лише той народ співає пісню зі змістом, в якій пробивають ся стремлїня, нехай в нїй говорить ся про те, що повинно бути, нехай він читає белєтристику, якаб виробляла в нього любов до всього рідного, вчила його про його національну окремішність — а осуджувала знімчених Юрків — тодї така лїтература питома америк. Українцям і обставинам зробила би велику прислугу. І нехай наші письменники памятають, що її конечно треба створити!   До просьвітної роботи над американськими Українцями взяла ся специяльна “Просьвітна Комісия", заснована при першім "Русько народнім союзї", яка має великі задачі перед собою до сповненя. Цілию комісиї є видавати популярне видавництво книжочок, устроювати відчити по ріжних містах, де жиє українській нарід, посилаючи туди своїх прелєґентів, орґанізувати читальнї, біблїотеки, просьвітні і драматичні кружки серед українського населеня і вести подібну культурну роботу. Коли зважимо великий брак сьвідомих і охочих до праці людий, тодї будемо могли собі добре з'ясувати, які трудности лежать перед "Просьвітною Комісиєю" на порозї її діяльности. Про видавничу дїяльність "Просьвітної Комісиї" дотепер хоч би і не згадувати. Маючи так велику суму гроша до розпорядимости, комісия могла за минувший рік видати богато путнійшого, як було зроблено. Та чи оправданим є докоряти за се "Просьвітній Комісиї"? Певно що нї. Час від часу ми все стрічаємо як "П. К." оголошує конкурси за відчитами, популярними брошурами і т. п. Пишуть, просять і благають, щоби люди написали їм, але охочих не знайшли много. Підчеркнути треба той факт, що очи "П. К." є головно звернені до вітчини, щоби тут в Галичинї або на росийській Українї компетентні до сього люди дали їм такі відчити і популярні книжочки. Сподїюсь, що в будуччині воно буде красше, бо гріхом було би зглядом всеукраїяської справи не звернути на се дїло уваги і недопомогти йому.   Не можу закінчити отсих кілька уваг, не сказавши нїчого й про брак людий на поли економічнім серед нашого населеня в Америці. Питаю себе нераз, чи ті мілїони долярів, які наш зарібник держить в американських щадничих банках, і всї ті гроші, вложені нашими купцями, склепарами etc. в економічні спілки (але не наші) не моглиб дати почин до створеня українських економічних і фінансових заведень? Так, моглиб, є надія, що і колись воно так станеть ся, але мусимо заждати на добре вишколених в купецтві людий з добрим купецьким хистом і розумом. Дальше про такі річи, що між нашими поселенцями всю торговлю захопили в свої руки чужинці (найбільше Жиди), аж соромно згадувати. А мож там заводити свої склепи, кооперативи без нїяких перепон від правительства, непотрібно ходити місяцями за концесиями чи позволенями, лише робити. Та хлїбороб не буде продавати цукор. Навіть такі виводи, як українські книгарні, і то найбогатші з поміж них у руках чужинців, і рік річно ховають у свою кишеню тисячі зароблені на наших книжках. Все се дуже невідрадні сторони нашого житя, без усуненя котрих ми не станемо на ноги нїколи.   Еміґрант наш привозить до Америки зі собою фізичну силу, яку запрягають і використовують чужі, даючи їм лише на прожиток. Галичина достарчує Америці водоносів і дроворубів в загальнім розуміню тих слів. Не поставили ми там ще свого млина, щоб ту воду звернути на нього, як зробили і роблять там Французи в Канадї, Нїмці, Ірляндці і Поляки в Сполучених Державах. Сподїваймось, що й до нас прийде "той добрий час", а його здаєсь менї й тепер вже мож доглянути в тих безнастінних шуканях наших переселенців за чимсь, щоб їх гуртувало в одну суцільну громаду. Прояви того шуканя маємо в таких орґанізациях як "Просьвітна Комісия" при старім Руськім Народнім Союзї, в зростаючім числі часописий в чисто народнім дусї, в змаганях Українців зі Сполучених Держав, щоб заняти якесь полїтичне становище, в дотеперішних перших полїтичних пробах канадийських Українців, та їх стрімлїнях на поли шкільництва — як також і в орґанїзациях українсько-анґлїйських учителїв в Канадї. Словом сказавши: істнує там рух оживлений, та бракує йому добрих керманичів, які давалиб напрям тим блуканям по нетрах, справляли всю енерґію в одно русло, і виховували наших переселенців після певної ідеольоґії, бо коли й на дальше стремлїня американських Українців будуть розбігати ся і взаїмно перечити собі, а інтеліґенти галицькі будуть на все махати рукою, то певно що тодї сповнить ся погляд зазначений на початку сих уваг. Та так не буде, коли доложимо лише трохи праці.   [Дїло, 06.02.1914] 