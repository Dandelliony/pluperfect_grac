Прийшли ті дні...

  Прийшли ті дні, бо мусіли прийти: З дерев пожовкле листя спадає, Колишеться в повітрі — з царства ясности Так в темну нірвану схажає.   Колишеться в повітрі: — "Ясні висоти, Пращайте! вже вас мені покидати! По стежці предків і мені іти, І повную правду пізнати.   Замовкли сурми й співи пестощів, Бажань і мрій, пестливої злуди, Борці й побід — уже нема тих днів! Немає! — так тихо усюди!   Скінчилось! зникне ще й моє імя — Нові по мені прийдуть покоління, Й підуть по стежці, по котрій і я Іду, — без знання провідіння!   Спішусь к меті! — я, стомлений борець! О сонце! коли святійшого світа Нема, — так сон найкрасший наш конець — Довічне, німе благоліття"!   [Нива, вересень-жовтень 1920] 