Участь Русинів в битві народів.

З приводу 100-лїтних роковин битви під Липском, які власне випадають в нинїшний день, подав Danzer's Armee Zeitung в останнім (42) числї статю, підписану ініциялами А. Р., в якій автор на основі воєнного архіву й істориї полків представляє участь австрийських полків в битві народів. Автор зазначує на початку статї, що без австрийського війска був би Наполєон рішучо відніс побіду під Липском. Дальше подає він, що в кампанії 1813 р. на нїмецькій землї і за свободу Нїмеччини з австрийського війска брало участь 42.913 жовнїрів і 877 офіцирів.   З 57 австрійських полків, читаємо там, брало участь в битві народів 37 полків, а прочі 20 знаходились на инших полях битви. В тім було 6 руських (Бережани, Коломия, Львів, Самбір, Станиславів, Тернопіль), один русько-польськ. (Перемишль) і три (Новий Санч, Сянік і Ясло), в яких складову часть входили також вояки з инших країв.   Автор статї D. A Ztg. подає ось-такі подробиці про участь сих полків у кампанії 1813 року:   Бережани, полк піхоти ч. 24. Сей полк брав участь в битвах під Дрезном, Кульмом і Арбесавом. В битві під Липском бились жовнїри сього полку коло Конневіц і коло замку Делїц, де вдарили вони на замок і взяли 200 Французів в неволю. Маршалок Понятовський завізвав бережанський полк, щоби піддав ся, але полк відповів на се виступом з кольбами і баґнетами. Батальон майора Вольного відпирав напади коло другого міста над Плєйсею. Майор Вольни здобув хрест Тереси. Полк стратив 9 офіцирів і 181 жовнїрів. По битві почтив полк князь Лїхтенштайн, перейшовши свої рядиз відслоненою головою. "Я здіймаю шапку перед кождим вояком 24 п. п." — кликнув він до офіцирів і жовнїрів.   В сих битвах командант ґенерал ґраф Мельверт одного разу віддалив ся значно від фронту 24 п. п., щоби зориєнтувати ся в ситуациї. Заки він помітив похибку, впав його кінь від кулї, а він дістав ся на очах свого війска до неволї. Коли приведено його перед цісаря Наполєона, вдав ся він з ним в довшу розмову.   Коломия, 41. п. п. Сей полк стратив під Дрезном 3 офіцерів і 268 жовнїрів. Воював він 16. і 18. жовтня коло Лїнденав. Останного дня напала на третий батальон (700 люда) молода ґарда в повороті з Липська і побила її по завзятім бою, в якім батальон коломийського полку стратив 6 офіцерів і 292 жовнїрів. 19 жовтня вирвав ся батальон з неволї.   Львів, 30. п. п. Сей полк бив ся під Дрезном, Кульмом і Арбесавом. В битві під Кульмом вдарив львівський полк сильним приступом на гору Стрісовец. Також добре списав ся полк і в боях під Арбесавом. В битві під Липском творив він останну резерву корпуса Колльоредо.   Самбір, 44 п. п. Два батальони сього полку било ся в сполуці з бригадою бережанського полку в битві коло Конневіц. Генерал Льонґвіль провадив сам битву і одержав кілька ран. Всї приступи сього хороброго полку розбивали ся о барикади неприятеля. Полк стратив 5 офіцирів і 314 жовнїрів (20%). Полк брав також участь в битвах під Дрезном і Арбесавом.   Станиславів 58. п. п. Сей полк не брав участи в битві під Липском, бо він остав ся під Дрезном ізза великих страт, які виносили 508 люда в убитих і ранених. Дивізия ґренадирів разом з такими дивізиями 30. і 41. п. п. брала участь в битві коло Конневіц 16 жовтня; 17. жовтня стояла вона в резерві коло Марклєберґа, а 18. жовтня держала сторожу в головній кватирі армії.   Тернопіль, 15 п. п. Се той полк, який проводив в битві під Асперн архикнязь Кароль. Стратив він під Асперн і під Ваґрам 32 офіцирів і 700 жовнїрів. Коло Дрезна стратив 1 офіцира і 197 жовнїрів. Вірний своїм традиціям списав ся полк славно і під Липском. Вояки ішли в бій в окликом: "Най жиє цісар Франц!" В кровавій стрічі коло Зайфертсгайн провадив один батальон полку бриґадир ґенерал Шефер. Загалом стратив полк 7 офіцирів і 247 жовнїрів.   Перемишль, 9. п. п. Сей полк першого дня був ще в походї на поле битви. Але дивізия ґренадерів сього полку била ся вже того дня на полудне від Вахав. 18 жовтня полк мусїв виждати кілька годин серед огню неприятельської артилєриї поки не взято його до боєвої лїнїї. Другий батальон полку визначив ся під командою майора Венца при оборонї городів в Делїц. Сей русько польський полк мав проти себе Поляків під проводом маршалка Понятовського. Страти перемиського полку виносили 2 офіцирів і 114 жовнірів.   Новий Санч (доповняючий округ Оломунець). 1. п. п. визначив ся в битві під Дрезном; страти його були: 10 офіцирів і 444 в убитих і ранених. В битві під Липском відпер сей полк у кровавій стрічі завзятий, просто дикий наступ француського корпуса Бертранда, котрий вдарив з окликом "Vive l' Empereur!" Проводив тодї 1. полком поручник Страга. Того самого дня 3 батальон сього полку виратував 7. батальон стрільців і 1. батальон 41. п. п. перед небезпекою француської неволї. Полк стратив у тих днях битви 12 офіцирів і 193 жовнїрів.   Сянік (доповнюючий округ Знаім на Моравії), 22. п. п. брав участь у липських боях і понїс страти: 4 офіцирів і 119 жовнїрів.   Ясло (допоняючий округ Троппав на Шлеску), 20. п. п. Брав участь в битві під Дрезном, Арбесавом, Ноллєндорфом і під Липском. Під Дрезном стратив 3 офіцирів 421 жовнїрів.   [Дїло] 