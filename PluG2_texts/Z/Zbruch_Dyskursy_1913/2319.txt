З галицьких образків

Моя бабуся.   Моя бабуся славна з того, що робить добрі скарпитки, що має богато гроший, (спить навіть з грішми) тай ще і з того, що — як кажуть — гроші одержала від несамовитого...   В останну подробицю я не дуже вірю, бо говорять про се тілько лихі люди, що самі взяли би гроші, хоч би і від несамовитого.   Моя бабуся високо добродійна людина.   Приймила „так для товариства“ собі внука, і він ходив на університет.   Мав богато скарпиток, але сьвітив рукавами, тай штани нераз не були цїлі.   Та якось одного разу сталось, внук захорів на слїпу кишку і — помер.   Лїкар, прикликаний товаришами хорого, робив тяжкі докори бабусї, що не прикликала його скорійше, бо був би хорого врятував.   Бабуся казала, що бідна і гроший у неї не було.   Розуміє ся, на похорон „гроші знайшли ся“, відбув ся він нав:ть з деякою „парадою“, бо на небіжчика натягнули елєґантну одежу, а на ноги наложено кілька пар скарпиток, як памятку від бабусї...   Тепер бабуся без внука, сидить усе, робить панчохи і — цїлими днями — плаче і плаче!   Одні кажуть, шо плаче за внуком, инші, що не буде кому дати скарпиток, які робить вже з подвійним приспішенєм.   Я знова певний, що бабуся плаче тому, що мало пар скарпиток наложено на ногу небіжчикови.   Бідна моя, благородна і добродїйна бабуся!     Облїґанти Рідної Школи.   Двом патріотам, що спокійно доживали віку, захотїло ся зробити щось для загальної справи.   Жиємо, жиємо, говорили собі, і — немає користи з нашого житя! Собачим житєм жиємо! Треба би щось придумати! Закладаймо школу !   Закладаймо школу — і два старі приятелї стиснули собі руки.   В уяві побачили вони вже велику ґімназию, до якої ходить тисяч хлопцїв, яких ніхто не переслідує, анї не проганяє. Хочеть ся жити, коли добре робиш, все тебе мало!   І, як старий звичай велїв, скликано збори, на яких явило ся богато, богато делєґатів.   І дивували ся всї, що в нас стільки робітників !   А коли референт говорив про давний уровень нашої просьвіти і про теперішну темряву, в більшої половини скликаних появили ся сльози в очах. Плакали.   І всї зі сльозами в очах ішли до стола і підписували річні облїґациї, на високі і малі квоти.   Школа була забезпечена на довгі роки, всї вже сьміяли ся з хитрого ворога.   Всї вийшли одушевлені і завзяті! Кождий казав, що панованє ворога кінчить ся!   * Дуже здивували ся інтересовані, що трафив ся один ледащо. Він перший внїс дісгармонїю. Не признавав від початку своєї облїґациї. Коли урґовано його, відповів: „Мої ласкаві панове! Облїґацию я підписував тільки на се, щоби менше-патріотичних людий до облїґаций заохотити"...   Ще більше дивували ся інтересовані, коли таку саму відповідь давали инші.   Та вже зовсїм перестали ся дивувати інтересовані, коли ізза урґенсів прозивано їх падлюками, інтрузами, то що   Розуміє ся, що такими високими „жертвами“ не могла вдержати ся школа!   Два патріоти, почали поволи витягати свої гроші, і сплачувати чужі довги.   І дивували ся ще більше, коли їм приписувано упадок школи, коли оклєвечувано їх по повітї, коли спихано на них упадок школи і страшну компромітацию перед ворогами !.   * Два приятелі сидїли разом і так говорили:   Піду зі сьвіта! Божеволїю! Не пережию сього! Правду казав Кулїш, що ми народ без чести, путя і поваги...   І довго, довго вони мовчки сидїли... 