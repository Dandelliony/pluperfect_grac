Проти ворогів реформі. 

Побачила в останних днях Галичина явище, яке бачити нечасто приходить ся сій країні. За реформою виборчою та проти ворогів її станули в один ряд усї демократичні галицькі партиї — без ріжницї національности. Явище в країнї такій, де дві нациї стоять на воєнній стопі супроти себе і де національні пристрасти вибухають з силою надзвичайною, — справдї завітне. Сьвідчить воно про одну річ понад усякий сумнїв: що справа, на котрій зійшлись противники і на котрій вони станули враз супроти спільного ворога, безпосередно торкається найбільш житєвих інтересів обох сторін в данім разї торкаєть ся житєвих основ обох демократий — польської неменше як української. І справдї! Хто тільки трохи вміє глядїти в будуччину дальше свого носа, хто направду і щиро бажає собі виведеня сеї країни із стадиї скорумпованого феодалїзму на шлях новочасного суспільного, економічного і полїтичного розвитку, кому душно в сїм відсталім закамарку, той — якої б він національности і не був, як тільки він не віддаєть ся слїпо під диктат шляхотських плянтаторів і визискувачів Галичини — мусить рвати ся до розбитя найважнійшога органу шляхетського самодержавя, до розбитя істнуючого виборчого закона соймового. Се правда така природна і така могуча, що вона вспіла запанувати над умом і волею кождого без виїмку демократичного заступника галицьких народів. Мимохіть, не сподїваючись навіть сього, знайшли ся в однім рядї Українці, польські людовцї і демократи. Навіть о. Ґломбінський не міг оперти ся непереможній силї природних відносин і льоґіці фактів, і він — представник воюючого польського націоналїзму! — пригадав собі на момент, що й він якийсь демократ, та й на критичнім засїданю комісиї для виборчої реформи льояльно виступив проти дикої шляхотської претенсіональности. Але саме в сїм пункті, де говорить ся про становище п. Ґломбінського, зазначуєть ся також момент, який каламутять припадкову демократичну ідилю та розбиває надмірні надїї щодо твердости позициї польської демократиї. Орґан п. Ґломбінського, Słowo polskie, нетільки не призналось до поглядів п. Ґломбінського в даній справі, а навпаки — просто здезавувало свого шефа. Стало ся таке у вчорашній статї, котра вибілює консерватистів на чистоти ангелів, а всю вину за розбитє справи хоче зіпхнути на — Українців. Розумієть ся, ми нї на хвилину не претендували на те, щоби вшехпольський орґан бавив ся якимись сентиментальностями супроти нас і нїколи не підозрівали його навіть про можливість обєктивного оцїнюваня нашого становища. Одначе коли Słowo polskie не завагалось у дуже критичну пору навіть свого чільного полїтика дезавувати, щоби тільки усунути можливість навіть хвилевої кооперациї всїх демократичних кругів в справі виборчої реформи, то знак се наглядний, на яких крихких ногах ся „кооперация“ стоїть.
Тож надїй ніяких робити собі не треба. Особливо не робити надїй надмірних. Одначе все ж таки не вільно й байдуже переходити попри факт збірного виступу всїх демократичних елементів проти шляхотської ароґанциї. Адже навіть таку мягку демократию, як нерозвинена польська, вяже обовязок витягнути консеквенциї з занятого раз становища — обовязок витревати на становищи і не зійти з дороги простої і певної.
Іспит прийде вже в найблизшім тижни. Тоді покажеть ся, чи польська демократия не затратила серед галицької гнилї останків характерности. Нейімовірно ароґантське домаганє консерватистів, щоб увіковічнити між иншим — аби тільки один яркий приклад згадати — також виборчі привілеї війтів при повітових радах, війтів, з котрих кождий другий має карні або дисциплїнарні доходженя зі „непорядки“ в урядованю, а кождий третий за всякі „непорядки" бував караний, — се ароґантське і ганебне домаганє мусить упасти — разом з усіми иншими їх безсоромними претенсиями! 