Лист Катрусї.

Прости, мій милий, що я тобі вчора Лист з так сумною піснею післала. Брат вже пішов до війська, мати хора, Я, бачиш, довго-довго в ніч не спала, Вікном від піль на мене смуток віяв; Що було радости в душі, та геть розвіяв!   Думала я собі: нема на світї Нїщо нетлінного, ввік молодого. Червак живе і в найбуйнїйшім квітї, Підваж скалу, — якій там хробів много! Засїєш лан, — а град нежданно лине. Оттак на нас тепер та буря суне.   І пригадав ся рік, який з тобою Я на селї так гарно пережила. Любов життя вязала нас з собою, Ти працював, боров ся, я, що сила, Старала ся тобі в роботї помагати. Де не поглянь в селї, — наш слїд пізнати!   Колись тут хлопцї, оттакі маленькі, Як ті горобчики, як ті писклята, Прийшли і кажуть: "Будьте ласкавенькі, Порадьте нам. Ми хтїли би до брата Вашого йти, до тих стрільцїв, що бють ся, Може їм там такі, як ми, здадуть ся."   "Такі, як ми!" — А то таке, мій Боже, Мале, дрібне, тоненькі рученята. Нї, кажу, хлопцї! Вичекайте! Може З весною або на Зелені свята Потрібуватимуть вас там у поли, А тепер йдїть, ростїть, мої соколи!"   От бачиш, милий, вислїди роботи, Зерно, яке разом ми засївали. Мали-б його тепер згноїти слоти? Гради і тучі зруйнувати-б мали? Мали би ниви наші й оболонї, Як тік, московські стратувати конї?   Отсе питаннє не йде менї з ума І безнастанно збентежує душу. Але я знаю: смуток, нїби чума, Вялить і нищить, а я — жити мушу, Я мушу свого села пильнувати, Ви там, в ровах, нам місце біля хати.   Тож будь спокійний! Я тут до останка Полишу ся і буду вартувати. Спокійний будь! Я не піду, як бранка, Ворога дїтям не буду я мати, За переможця возом на чужину Не побіжу. Як треба, — тут я згину!   А лист сумний, коли тобі напишу, То знай, — це смуток не от міра cего. Ніч, самота, а я сиджу й колишу, Мов у колисцї дитину "від него". Ті наші мрії, то щастє, що снить ся, А сум, як пісня, вєть ся, вєть ся, вєть ся. Гень аж до Тебе!   [Вістник Союза визволення України] 