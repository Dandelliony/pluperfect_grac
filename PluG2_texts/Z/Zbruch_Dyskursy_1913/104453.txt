З циклю "Cum grano salis".

  Діскредитація Бога.   Бог — артист чи копіїст? Як артист, то незугарний, Бо гомункулюс фіґлярний Наш Семенко — футурист Виявляє "божий хист".               Чи Семенко є та праця, Де свою подобу й зміст Бог явив, як копіїст? От і маємо: мара ця — Образ Бога... Гарна цяця!   Le sonnet sans tête (Експромт)   Ось Вам сонет, що зветься "безголовий". Так охрестив його колись Maynard. Sans tête... (сomme votre poete!) Чи вільно в дар Вам принести такий зразок віршовий? В нім тільки першої строфи нема, А в решті форма віршу та-ж сама, Обмежена лиш десятьма рядками. Що не звіршовано — то мій секрет І... Боже мій! — Хай буде це між нами, Коли скажу його Вам tête а tête.   [Воля, 02.04.1921]   Куди?   Куди сховаюсь од злоби Іуди, Каїна і Хама? Куди подінусь од юрби Патріотичного Бедлама, Коли скотинячі лоби Не дійме навіть епіґрама?!   Молитва.   Ховай нас, Боже, од щадниць Од видавців дипльоматичних, Од патріотів архаічних, Ховай од грому, блискавиць І од обіймів істеричних Сорокалітніх молодиць!   ***   Припавши до жбана Надземних утіх, Душа моя пяна Від пахощів їх. Не смійся, кохана Сміятися гріх — Ізольда Трістана Не брала на сміх.   [Воля, 09.04.1921]   