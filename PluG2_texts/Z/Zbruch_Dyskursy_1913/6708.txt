Невдача Австриї на Балканї.

Від пори невдачі Росиї в конфліктї з Австро-Угорщиною ізза анексиї Босни й Герцеґовини на весну 1900 року, заінїциював тодїшний керманич росийської заграничної політики, а теперішний амбасадор над Секваною політику пімсти супроти наддунайської монархії. І по тій лїнїї пійшла б того часу цїла загранична політика Росиї. Пійшов шляхом, витиченим Ізвольським і його ученик Сазонов і всї дипломатичні репрезентанти Росиї по європейських столицях та по столицях балканських держав. В тих останних провід давав амбасадор держави Романових над Золотим Рогом Чариков, котрого загально вважають творцем балканського союза, а найлїпшим його учеником був посол в Білгородї Гартвіґ, звісний інтриґант ще з Тегерану, відки Росия мусїла його забрати на виразне домаганє Анґлїї.
І кілька лїт росийська дипльоматия на цїлім континенті завзято працює проти Австро- Угорщини. Для сеї цїли мають дипльоматичні представники Росиї не лише свої словні арґументи для антиавстрийських інтриґ, але й... золоті. Від часу до часу можна почути голоси, що росийське золото пересипаєть ся з рук Ізвольського до париської преси. Про иншу пресу особливо нїмецьку й анґлїйську того не можна сказати. На Балканї росийське золото грає найбільшу ролю, там котить ся воно не лише до мізерних кас голосів публичної опінїї, але і до кишень „патріотів“, а навіть пануючих. В останнім часї були ми сьвідками, що росийський осел, наладований золотом продістав ся навіть на гору Тарабош та до обляженого Скутарі і доконав того, чого не могла доказати відвага і завзяте війска чорногорського. Громом вразило се австрийську дипльоматию. Але не счула ся, як сей золотом наладований осел поманджав дальше альбанськими горами. І се золото затьмило там австрийські мрії. Будувала Австрия независиму Альбанїю, не для кого, а для себе, аж тут зрадник із Скутарі Ессад паша, в порозуміню з ворогами монархії Габсбурґів, — з Чорногорою, Сербією і Росиєю проголошуєть ся володарем австрийського твору — Альбанїї. Чи може бути більша іронїя долї, чи може бути більше болюча відплата росийської дипльоматиї австрийській ?
З того приводу віденська Die Zeit пише, що з ґрафа Берхтольда нїякий будівничий держав. Він — пише Die Zeit — хоч сам мінїстер мілїтарної держави взяв ся будувати нову державу альбанську при помочи паперових нот. Дальше кпить собі сей віденський дневник з „провізоричного правительства“ Альбанїї, яке сотворив ґр. Берхтольд, і так пише: „Провізоричне правительство складало ся з десяти мінїстрів і девяти портфелів, як в найлїпше розвиненій модерній державі. В тім був приміром мінїстер внутрішних справ, котрий не мав хоч би одного полїцая до розпорядимости; був мінїстер судівництва, хоч в Альбанїї нема жадної юстициї, лише середновічна „кровава месть“; мінїстер просьвіти — в краю, де окрім кількох місийних шкіл взагалї нема жадного шкільництва; був мінїстер скарбу для народу, який ще не присвоїв собі звичаю платити податки; мінїстер війни серед племен, що під турецьким режімом не хотїли давати рекрутів; вкінци був і мінїстер заграничних справ, сам Ісмаїл Кемаль бей, котрий поза висланєм депеші з подякою до ґр. Берхтольда і маркіза ді Сан Джулїяна взагалі не мав що робити та сидить собі тепер в Льондонї“. „І за сю фарсу про провізоричне правительство пана Кемаля бея — кінчить Die Zeit — мусимо ми Австрийцї видусити з себе мілїярд, від шістьох місяців даємо руйнувати цїле наше економічне жите і витворюємо на будуче ненависть полудневих Славян до Австро-Угорщини в монархії і поза монархією. Нї, про основуванє держав ґр. Берхтольд нїчого не розуміє. Ми не питаємо ся вже тепер, що він зробить із Скутарі, але, що він зробить з Ессадом пашею, що може зробити? Найлїпше, на нашу думку зробив би ґр. Берхтольд, як би нїчого вже тепер не робив, а вернув ся назад до науки і заки знова зачне творити історию, нехай наперед навчить ся та в неї дізнаєть ся, що держави не збудуєть ся при помочи „промисловцїв“.
З тих слів видно, що Die Zeit радить ґр. Берхтольдови подати ся до димісиї. Та ледви, чи він се вможе зробити, навіть хоч би хотїв; не лише з особистої амбіциї, що ніяково уступати, нїчого не осягнувши, але і з тої причини, що не внайшов би наслїдника, котрий хотів би взяти на свою спину всї невдачі свого попередника. Отже ґр. Берхтольд мусить дальше остати ся серед того незвичайно прикрого положеня.
Та більше ще воно прикре для монархії нїж для керманича її заграничної політики. Причин треба глядати в слабости і відокремлености монархії. Слабість кождої держави на внї виходить все з її внутрішної політики. Внутрішна політика Австро-Угорщини все була нещаслива; вона замісць приковувати нациї до монархії, а навіть давати почин до ґравітациї народів инших держав, — відпихала і відпихає від монархії свої нациї. Серед такої політики не витворили ся австрийські патріоти. І не диво, що ріжні ґрафи по австро-угорських амбасадах, не переняті одною австрийською державною думкою, не знають иншої роботи для себе поза тим, щоби величаво репрезентувати монархію Габсбурґів по чужих столицях. А з таких дипломатів, котрі нїчим не ріжнять ся також і від керманичів австро-угорської внутрішної полїтики, не має монархія користи. Вони спричинюють монархії невдачі, вони переводять відокремленє її в Европі.
Бо хоч і давнїйше монархія не була сильнійша, то знаходила силу в тридержавнім союзі. Тепер вже і тої сили не знаходить, а знаходить її власне противник монархії — Росия. Ще на весну 1909 року головна сила у тридержавнім союзі — Нїмеччина отверто і рішучо станула по стороні Австриї. Тодї за Еренталя князь Більов заявив, що Нїмеччина стоїть рішучо по стороні монархії Габсбурґів і Росия разом зі своєю Сербією уступила ся перед Австриєю. Тепер зложив ще публично таку заяву фон Бетман Гольвеґ, але потайки пійшов на руку Росиї і порадив ґрафови Берхгольдови уступити перед Росивю, зректи ся альбанських міст Дібри, Джакови, Прізренду й Іпека для Сербії і Чорногори, а лишити для Альбанїї тільки Скутарі. Ся порада була поперта загрозою, що Нїмеччина не дасть помочи Австриї, як би прийшло тепер до росийсько-австрийської війни. Ось-такий то вірний союзник! А Італія? Чи не читаємо безвпинно в австрийських часописях високих війскових кругів, що на випадок війни з Росиєю мусить Австрия готовити свої корпуси також і проти Італії. Для кого ж сей тридержавний союз? В кождім разї, бодай в останних роках, не для Ав стриї.
До того довела монархію Габсбурґів її власна дипльоматия.
Инакша дипльоматия росийська. Вона перенята росийськими імпериялїстичними думками і сї думки цїхують її отверту і підпольну роботу. Се її слуга, в додатнім значіню, а у відємнім — австро-угорської, що наддунайська монархія побита на Балканї, що лежить побита й опущена.
Але що буде дальше? Чи ґраф Берхтольд разом з усїми своїми підвласними і добрими союзниками вспів тепер на останок вратувати вже не Альбанїю, але честь монархії? Росийська дипльоматия, осамотивши Австрию, здобула від неї на полудни для двох її ворогів — Сербії і Чорногори значні набутки коштом сотвореної ґр. Берхтольдом Альбанїї, а на конець ледви чи ве схоче бодай підпольною дорогою відібрати Альбанїї і пригнане Скутарі та на впослїдок і з самої Альбанїї зробити ворога Австриї. В той спосіб може опоясати Австро- Угорщиву перстенем ворогів від полудня.
Чи Австрия бодай з того останного дипльоматичного бою в Росиєю вийде побідником? Можливо, що вийде. Того бодай остаточно вже можна сподївати ся. Але се певна річ, що хоч ся побіда незначна, то прийде вона не легко.
Та все те було би тільки пів лиха, коли би Австро-Угорщина витягнула з останного балканського бою добру науку. Коли би відтепер вступила на шлях реваншу проти Росиї. Лише в такій полїтицї будучність Австриї. Лише недалека австрийсько-росийська війна дасть нове житє і силу монархії Габсбурґів, розібє її вікового ворога, усуне небезпеку з його сторони раз на все й освободить поневолені нациї зпід скиптра Романових. Будучність Австриї лише в руїнах варварської Росиї.
Як не зровуміє сього австрийська дипльоматия і не візьметь ся здїйснити се в найблизших роках, то потім зрозуміє росийська дипльоматия, що будучність Росиї в руїнах Австриї... 