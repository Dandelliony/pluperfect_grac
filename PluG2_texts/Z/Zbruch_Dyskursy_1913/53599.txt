Школа ім. Б. Грінченка.

Управа школи ім. Б. Грінченка подає:   По скінченю шкільного року 1915/16 годить ся нам подати до прилюдної відомости, особливо нашим ласкавим Добродїям, котрі нашу школу в сїм минулім роцї своїми жертвами спомагали, результат з нашої цїлорічної педаґогічної працї, та виказати користи, які принесла наша школа тим, котрі її своїми лептами удержують, — а заразом представити стан її фінансового обороту та можливість дальшого її розвитку.   Розклад нашої працї був в сїм роцї такий:   1. Наука всїх IV. кляс велась 7-ма силами учительськими, а то: 5-ма учительками, катихитом і управителем школи, одноразово денно в годинах ранїшних від 8—1 в полуднє.   2. Ужито до сего 5 саль наукових по причинї, що кляса І. як найчисленнійша, мусїла бути подїлена на 2 віддїли, а ще одну, 6-ту салю взято на канцелярію для управителя школи.   Вислїд науки такий:   1. В клясї І. а) і б) із загального числа вписаних дїтий 139 перейшло до кляси II-гої 110.   2. В клясї II. із загального числа вписаних дїтий 64 перейшло до кляси ІІІ-ої 56.   3. В клясї III. із загального числа вписаних дїтий 60 перейшло до кляси IV-ої 54.   4. В клясї IV. із загального числа вписаних дїтий 43 перейшло до кляс висших 42.   Було 306 записаних, а перейшло 262 до висших кляс. Вступних іспитів до шкіл середних не могли здавати з причини, що такі іспити у нас приходять аж по феріях.   Що до фінансового стану та його обороту в нашій школї на рік шкільний 1915/16, то він після виказу касового, поданого нам нашим скарбником паном Стоцьким, представляєть ся ось як:   Прихід:   1) 3 оплат шкільних і членських — 2,869.45 2) З добровільних датків і жертв — 3,257.68 3) Із субвенцій— 1.125 4) З обходів концертових — 147.74 Разом — 7,399.87   Розхід:   1) оплата чиншу за хату (з цїлої належитости 3.480) заплачено доперва 1.000 2) Оплата сил учительських 5.005 3) Оплата обслуги шкільної 290 4) Достарченє опалу 385.76 5) Урядженє і удержанє саль 439.86 6) Справленє дечого з інвентаря шк. 81.34 7) Видатки канцелярійні шк. 63.44 8) Дрібні адмінїстраційні видатки 127.73 Разом 7,393.13   Лишаєть ся в касї на залеглий довг за чинші в квотї 2.480, квота рештуюча 6.74.   Коли порівнаємо розхід з приходом, то бачимо, що мимо найстрогійшої ощадности, показуєть ся недобір в поважній квотї 2,473.26, як довг на неоплачений чинш за хату, що й не може нїкого дивувати в таких тяжких часах та нечуваній дорожнечі.   Із зіставленого тут виказу бачимо, що мимо многих недостатків в приладах і середниках наукових в нашій школї, наука йшла належним тором, з якої дїти могли таки вповнї скористати.   Сей додатний вислїд завдячувати треба нашій патріотичній суспільности, яка нас своїми ласкавими жертвами щедро спомагала, за що підписана управа школи в імени всїх шкільних дїтий і їх родичів складає сим прилюдно, всїм ласкавим Добродїям сердечну подяку, а заразом уклінно просить сю нашу бідну школу й на дальше мати в своїй ласкавій опіцї, без якої вона істнувати не може.   [Дїло] 