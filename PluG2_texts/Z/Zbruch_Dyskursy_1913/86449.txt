Переляк.

  Фейлєтон.   Нові часи, нові форми життя, новий смак, нові хвороби!...   То була інфлюенца, потім анґіна, а ще пізніше стовбняк, далі іспанка, італьянка, германка, анґлічанка, нині — переляк!...   Оця остання хвороба — є найновіща.   Коли почала вона косити людей — всіх жах узяв!... Невідомо було якого оця хвороба ранґу і походження!...   Почали посліджувати зо всіх боків...   Виявило ся, що хороба переважно вищого ранґу і так званого чисто соціялістичного походження, але — хапає і буржуїв.   Ступінь заразливости надзвичайний... В один день розповсюдила ся на 1/5 всього населення міста Київа.   Лікарі з ніг збились!...   Яких ліків не перепробували!...   Виявило ся... допомагали найкраще такі "нові" в медицині ліки: пашпорт на чуже імя, закордонна командировка, перукар, водевіль з переодяганням, новосілля та... от-же, відгадайте, читачу, що найкраще помагало під час оцієї епідемії?   Не угадаєте!   Ну, Бог з вами — відкрию вже вам секрета... Лише в імя гуманних почувань!...   Автомобіль!   Цілком справний самохід з запасом бензину в 2-3 пуда, з запасною шиною — знімав "переляк" краще всякої баби-знахарки.   А в минулому оцю модну хворобу наші баби-шептухи лікували трохи инакше...   Вони або "викачували", або "одливали".   Отже і я радив би, замість нового средства — "автомобільного" — вживати краще оцих старовинних методів:   Холодну воду і... нагая!   Холодну воду тим, хто лякаєть ся, а нагая, доброго козацького нагая, тим — хто лякає.   [Український голос, 24.01.1919]   