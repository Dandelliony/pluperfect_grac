В перші роковини.

"Віддайте Богови, що боже, а цїсареви, що цїсарське!"   Чи-ж не віддаймо?   Що днини йдуть споміж нас ті, котрих покличуть.   Йдуть, аби зложити свідоцтво правдї.   Про хоробрість, вірність і свободолюбність українського народу.   Свідоцтво, писане кровю, друковане життєм.   Але крім того, чого від нас божі і людські права жадали, дали ми добровільно, що найкращого було, нашу молодїж, нашу надїю, нерозвиті пупянки народу.   Серед блискавиць і громів, серед зливи та граду розцвились вони квітом буйним і невиданим досї.   Та багато з них лягло ззарання під сталевою косою смерти, багато ранами вкрилось, на всїх блищить червона роса.   Цїлий рік стоять вони там, де грають гармати, а смерть гуляє.   Цїлий рік не бачили їх батьки й мами, наречені та сестри.   Цїлий, як вічність, довгий рік!   Деяких не побачать нїколи.   Зате оглядатиме їх увесь народ очами будучности, як ідуть по зелених левадах надїй, горді й тихі, тишиною великого дїла.   Недурно же в їх жилах пливе кров великого Святослава й Мстислава Вдалого й Романа Галицького й Богдана Хмельницького й Богуна й Мороза й Кричевського — і стільки, стільки инших наших героїв...   Про значіннє і вчинки нашого стрілецтва писало ся багато. Свої й чужі. Не стану переповідати. Бо й пощо? Нема чейже між нами нїкого, хто не рад би пригорнути їх щиро до серця, дружно стиснути за руку та з горла, здавленого сердечним зворушеннєм, добути лиш одно-однїське слово: Спасибі!   Велике спасибі!   Нема дївчини, яка не плекала би радо й любовно квіток мертвим героям на гріб, а живим на горде чоло.   Додам лише те.   Покликуючи до життя стрілецьку орґанїзацію, український народ з гробу добув і на ноги поставив завмерлу традицію власного вояцтва. Створив завязки національної армії.   І ту армію зараз таки пхнув у світову війну.   Таким чином узяв в нїй безпосередню участь.   Участь добровільну.   Безпристрасний історик не сміє того забути!   Армія, як на нинїшнї часи, невеличка, з тисячок, не з мілїонів складаєть ся. Але за нею стоять мілїони українського народу, котрий її зпід свого серця добув.   І через неї велика світова війна стада нашою війною. Кожда її удача й невдача стала нашою вдачею та невдачею, нашою радістю і сумом.   Таким чином завдяки нашим Сїчовим Стрільцям стали ми безпосереднїми учасниками нинїшнїх великих подїй.   Завдяки їм не переживаємо торо найстрашнїйшого духового стану, яким є незаперечно безспроможність, свідомість, що ми безмовні й безсильні, що про нас рішають і рішать без нас, зовсїм таки без нас...   Вони там є!   Там, де рішаєть ся будучність Европи, де куєть ся наша доля, стоять невгнуто Вони — наші браття і други, любов і надїя, краса та слава, Українські Сїчові Стрільцї.   [Вістник Союза визволення України] 