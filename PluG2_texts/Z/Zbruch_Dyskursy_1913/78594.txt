† Іван Нечуй Левицький.

  Львів, 8. цвітня 1918   Київські часописи з 3. цвітня, які ми нинї дістали, доносять, що в Київі помер ві второк, 2. цвітня, в 10 год. рано, славнозвісний український письменник Іван Семенович Левицький (Іван Нечуй).   Покійний народив ся в 1838 роцї в семї сїльського священика на Київщинї. Після скінченя духовних шкіл — семинарії та академії — довгий час учителював по середних школах, а потім, залишивши учительство, почав працювати над своїми повістями, в яких показав себе гарним майстром рідного слова і щирим громадянином рідної землі — України.   Виступивши на українську літературну працю в початку 70-их років м. ст., він до останнього часу не покладав рук, працюючи на користь рідному народови, у якого були з ним братерські відносини.   Найкрасшими з повістий можна вважати: "Хмари", "Над Чорним морем", "Старосвітські батюшки та матушки", "Кайдашева семя", "Причепа", "Нахмарило", "Бурлачка", "Микола Джеря" і невмирущі "Баба Параска та баба Палажка".   Багато повістий Покійного друкувало ся в біблїотецї "Дїла".   *   На засїданю Малої Ради в день смерти Покійного президент Ради проф. М. Грушевський оповістив, що старий український письменник І. Нечуй Левицький, якому Мала Рада на попереднім засїданю призначила пенсію 2.400 карбованців на рік, помер сьогодня зраня в Дехтяровській богадїльнї. На запрошенє голови Мала Рада вшанувала память письменника вставанєм.   За порадою М. Грушевського Мала Рада одноголосно постановила доручити правительству, щоб воно подбало про урочистий похорон І. Нечуя-Левицького, а також доглянуло за річами покійника, які він записав на національні справи, бо рідні у нього нема.   Українське Народне Мінїстерство освіти містить в дневниках з 4 цвітня отсе урядове оголошенє про смерть і похорон Покійного.   Народне мінїстерство освіти з глибоким жалем повідомляє громадянство України про смерть славетнього письменника Івана Семеновича Нечуя Левицького. Одпіванє сьогодня о 12. год. дня у Софійському Соборі; по сьому похорон на Байковому кладовищі.   *   Вічна і славна память Великому Покійникови в українськім народї!   [Дїло] 