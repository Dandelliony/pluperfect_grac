На створені храми штуки.

Промова на інавґураційнім Концертї Музичного інститута Ім. Лисенка у Львові дня 13. червня 1916.   Дорогі Земляки! Достойні Гостї!   "И сей храм создан бисть в славу Бога". Такий напис буде стояти на отсїм будинку, розумієть ся, не конче вирізаний у камени чи начеркнений словами, але в усякім разї в ідеї, з огляду на його призначенє і — надїймо ся — також на дїйсне житє у нїм. І розуміє ся: "во славу Бога" — не як відорваного якогось, чисто лиш теоретичного понятя, про котре можна і також теоретично сяк і так диспутувати і спорити, а инодї навіть покривати ним як на те і власне туземне надмірне властилюбіє або й инше якесь, зовсїм не богоугодне, туземне угодіє; тільки Бога живого во Святих своїх, як каже псальмопівець — Бога як животворящого Духа, що бє в серци і світить в очах, кріпить надїю і присмирює гординю, а навіть муки і смерть святого Праведника возвеличує новим житєм і славою... І в сїм значіню буде се певно "храм во славу Бога!"   Бо сказано: не одним хлїбом жиє чоловік. Тільки попри хлїб насущний для свого тїла потребує і глядить все ще й духового корму для своєї душі: в науцї, штуцї і релїґії. Та між тим як наука задержуєть ся при відносинах окружаючого нас світа, такого, який він у даній хвилї є, штука і релїґія — під тим оглядом близше посвоячені зі собою — підносять нашу душу понад туземні злиднї у духовий світ наших ідеалів, немов у красшу і властиву нашу вітчину, немов у висше якесь, надземне наше прибіжище, до котрого все і все на ново ми відлїтаємо душею неначе на очищенє, обнову і відпочинок задля скріпленя наших сил до дальшого труду о хлїб насущний серед все і все нової, противної нам тут на земли, злоби дня. І така велика є та потреба нашої душі за таким упоєнєм і успокоєнєм, що як вона не дістає для себе у тім напрямі корму благородного, то хапає навіть за який небудь суроґат його, хоч би й у формі отруї. І ми бачимо се що-дня: де в запустїню церков і читальня, там пишаєть ся коршма і заулок. І тому буде се також храм во славу Бога. Бо также й тут — побіч церкви — буде переховувати ся здоровий духовий корм для душі нашого народу на противагу так дуже ще поширеним серед него нещасним і погубним трійливим суроґатам.   А буде він заразом також і чекарнею та скарбницею найпевнїйших і найтривкійших дипльомів нашого благородства супроти инших народів цїлого людства. Бо хто хоч раз уже з глибини душі молив ся з Бортнянським: "И воздасть ми Господь по правдѣ моєй і по чистотѣ руку моєю" або з Лисенком благав Бога для рідної Ниви неполитої роси цїлющої з неба, щоби процвила й позеленїла "мов Іорданові святії луги, зелені береги", чиж той не чув ся вже тим самим уздібненим і посвяченим також до участи в дивних містеріях Бетовенової "Missa Selemnis" або Моцартового "Requiem"?   Але ще одно: Коли великий любимець старинних Муз, божественний Плятон, захоплений дивною гармонїєю математичних відносин, підняв ґенїяльну гадку: лїчити нею вже прямо розпучливу і безнадїйну розтїч сучасних йому суспільних і полїтичних відносин своєї вітчини — і в тій цїли на початку IV. віку перед Хр. заснував в Атенах першу в світї Академію, поставив над входовими дверьми напис: Μησεις αγεωμετρητσς είσιτω, — значить: "Хто не має зрозуміня й любови до ґеометрії (тобто у ширшім значіню взагалї до точної науки математич ної), нехай сюди не входить". Ми не потребуємо давати анальоґічного надпису над одвірком нашого отсе Інститута, бо судьба — як се цїлий світ признає — не поскупила нам зовсїм любови до музики і співу. Але натомість можуть і повинні стояти слова одного з найбільших жрецїв сеї святинї, Севастіяна Баха: "Ich musste blutig arbeiten", т. зн. "Я мусїв кроваво працювати". (Ми кажемо далеко слабше: "гірко працювати"). Бо двох річий учить сей висказ Баха. Перше: Що ми всї, як каже наш Шевченко, "і царята і старчата — Адамові дїти", і як такі маємо кождий по засуду Божому їсти свій хлїб у потї чола. Так, як гадає також великий Ґете, коли каже свому Фавстови проповідувати:   "Das ist der Weisheit letzter Schluss:   Nur der verdient sich Freiheit wie das Leben,   Der täglich sie erobern muss."   Себто "Остаточний висновок мудрости такий, що лиш той заслугує на свободу житя, хто їх собі що дня мусить добувати".   А друге: Що і найбільший талант, навіть такий як Бах, мусить постійно і з усїх сил працювати, коли має осягнути понадхвилеві і понадбуденні вислїди, які відтак полишають трівкий слїд у великій історії людства. Звичайна швидконога популярність радше відводить від тої цїли. Бо, як каже знов згаданий вже Ґете: "Die Tat ist alles, nichts der Ruhm" ("дїло є всїм, нїчим розголос").   І нашому народови дала судьба, як знаємо, досить і талантів і сил до працї. Треба тільки хотїти і вміти працювати, евентуально також уміти вибороти й забезпечити собі можність і поле до працї серед великанської конкуренції народів у тім напрямі тут на земли. І варто може послухати ще, що сказав недавно у тій справі великий сучасний, жиючий ще, хоч старенький вже, нїмецький фільософ, професор липського унїверситету Вільгельм Вундт: "Das Recht auf Arbeit und das Recht auf Existenz für jeden — sie sind die zwei Urrechte des künftigen Staates. Sie sind aber untrennbar an zwei Pflichten gebunden: an die Pflichi, zu arbeiten, und an die Pflicht, nicht für sich selbst, sondern für die Gemeinschaft zu leben (значить: "Право на працю і право на істнованє для кождої одиницї — то два основні закони будучої держави. Але вони є нероздїльно привязані до двох обовязків: до обовязку працювати, і до обовязку жити не для себе самого тільки для загалу").   Так, безперечно. І нинїшна страшна війна, серед котрої ми отсе стоїмо, о скільки не є допустою Божим задля покараня надмірної людської гординї, є без сумнїву конкуренційною боротьбою за можність і поле працї на сїй нашій землї. І побідить у нїй певно та сторона, котра зуміє лїпше і згіднїйше від свого противника працювати: лїпше — у значіню індивідуальнім, тобто кожда одиниця зокрема сама про себе по своїм найкрасшим силам, а згіднїйше — в значіню орґанїзаційнім: з огляду на своїх власних співгорожан у себе дома і з огляду на своїх союзників чужосторонних. Нїмецький цїсар Вільгельм сказав раз до своїх жовнїрів лиш коротко і ядерно: "Ми маємо міцнїйші нерви, нїж наші противники".   І в тім також і наша найпевнїйша надїя на нашу красшу будучність. Бо нїхто в світї не може відібрати зовсїм можність розвивати ся у зазначених висше обох напрямах, — індивідуально й орґанїзаційно до щораз висшого совершенства і тим способом перевисшати недомаганя й недостачі наших противників. Правда, се не може осущити ся з нинї на завтра. Але чим же є у великій історії людства житє одного чоловіка чи одного поколїня?   Та нинїшну можність нашої працї і нашого розвою також на поли, на якім нинї посвячуємо отсей, хоч і як ще невеличкий, та всеж під кождим оглядом власний і рідний нам храм, ми знаємо, кому передовсїм маємо завдячувати. І тому з глубини душі і вдячним серцем звернїм до Бога ту величаву, всенародну молитву за Найяснїйше нам пануючого Монарха Цїсаря Франца Йосифа І.: "Боже буди покровитель!"   [Дїло] 