По здобутю Львова.

Загальна Українська Рада відбула повне засїданє в середу 23. червня.   Засїданє отворив голова п. д-р Кость Левицький промовою, в якій висказав горячі слова признаня і вдячности хоробрим союзним арміям за сьвітле дїло визволеня старинної столицї українських князїв. Дїло се до нового розцьвіту розбуджує віру Українцїв у побіду Габсбурської монархії над історичним ворогом України.   Присутні приняли промову Голови горячими оплесками.   З черги приступила Рада до дебати над полїтичною і економічною відбудовою української области Галичини. Приняті одноголосно постанови предложить Президия відповідним властям.   Українська манїфестация.   Визволенє Львова сьвяткує Відень, як велику і преважну подїю в ходї сеї сьвітової війни, радісними манїфестациями. В манїфестациях сих живу участь бере українська кольонїя у Відни.   В середу 23 червня о ½ 8 год. вечером зібрали ся українські орґанїзациї в мійськім парку, з котрого розвинув ся величавий український похід, прикрашений українськими стягами. Серед сьпіву національних пісень підійшов похід під памятник Радецького, де пос. д-р Трильовський виголосив до многотисячної юрби своїх і чужих патріотичну промову по українське й нїмецьки, в котрій висловив подяку союзним монархам і їх геройським арміям і вождам за висвободженє Львова.   У відповідь на промову пронесли ся у вечірне небо имни австрийський, нїмецький і український.   Величавий похід пішов відси через "Wollzeile" під нїмецький консулят при "Graben-ї". Зложена з пп. Сїнгалевича, Трильовського і о. Пеленського депутация увійшла до урядової салї консуляту і зложила на руки львівського нїмецького консуля п. Гайнце слова признаня і подяки нїмецькій армії за її спільно з нашою армією ведене дїло визволеня українських областий Галичини. Відповідь консуля звучала:   "Дякую Вам найгорячїйше за увагу, виявлену нїмецькому консулятови і тимсамим нїмецькій державі. Надїємо ся, що союзним арміям вдасть ся побити росийського ворога і добути почесний, тривкий мир, який повинен відповісти надїям обох союзних держав і вірного українського народу. Нехай Бог нам поможе! Прошу передати подяку також учасникам походу".   До зібраної на "Graben-ї" юрби промовив посол Сїнгалевич, зазначуючи, що Українцї найглибше відчувають радість ізза здобутя Львова — їх рідного міста, старої столицї українських володарів. У дїлах союзних армій здїйснюють ся заповіт Бісмарка, того великого нїмецького мужа державного, котрий розумів вагу українського питаня.   Потім промовив пос. Трильовський. Представивши гнет, який терпіли Українцї Галичини від росийського ворога, бесїдник висловив надїю, що союзні армії нетільки проженуть ворога з Галичини, а зможуть освободити з-під царського ярма цїлу Україну.   Відсьпівавши вдруге три національні имни, похід розвязав ся серед окликів в честь союзних монархів і армій та за висвободженє України.   Привітні депеші.   На руки п. д-ра Костя Левицького наспіли отсї депеші від українських еміґрантів:   Ґмінд (емігрантський табор) Українське населенє бараків у Ґміндї, відбувши великий манїфестацийний похід з нагоди визволеня Львова, просить зложити сердечний привіт і подяку союзним арміям і командам. Маковський, Кабаровський, Трешневський.   П. Д-р Горбачевський телєґрафує:   "З невимовно радісною вісткою про здобутє Львова витаю сердечно український парляментарний клюб".   Президия українського заступництва вислала привіт здобувцеви Львова, ґенералови Бемови Ермолї.   [Дїло] 