Кілька заміток про послїдне „Архієрейске посланиє“.

(Надіслана статя).   Стало ся, як ждало ся і як у такій поважній для вас хвилї мало стати ся, наші найвисші духовні Достойники в краю забрали голос і промовили до свого народу, а промовили так, як на підставі спільної наради повинні були промовити і, як инакше не можна було промовити. Що правда, найновійше Архієрейске посланиє не справдило надїй тих, що глядїли у нїм наживи для своїх полїтичних цїлий. Одні щирійші, накинуть ся зівсїм отверто і повтаряти муть в сотний раз інтерпеляцию посла Габермана і товаришів (7. засїданє XX. сесиї Ради державної з 25. XI. 1909.), „Найбільші вороги людскости то ті, що сьвідомо її обдурюють. А такі є попи“! Другі — звязані ще підпомогами материяльними і моральними зі сьвященьством, будуть собі лише тихцем глузувати з „миру о Господї“ і „Архієрейского Благословення“ і затискати зуби, що не так склало ся, як ждало ся. Перші — се социялїсти і радикали, другі — се значна частина наших националів. […] Мов гайворонє кракали з усїх усюдів, „схизма буде, схизма!“ Католицка Церков роздвоїть ся, дві народности замешкуючі Галичину і тут підуть перебоєм против себе, отворить ся пекло. „І ми тодї будемо могли у тій мутній водї рибу ловити, Церков роздирати, „поступ ширити“, попів проганяти!“ Аж тут. Таки инакше склало ся — як думало ся! Тай не на тім конець. Наші церковні Достойники станули тим разом так ясно і різко на церковній і католицкій основі, що всякі вороги явні і скриті нашої Церкви, аж похолонули. Бо й чиж може бути їм рівнодушно, як новий устрій краєвої ординациї виборчої вплине на моральність нашого народа і як в тім устрою будуть забезпечені засади католицкої віри? Маймо повну надїю! Цїлий лєґіон „гідних“ кандидатів, затверджених „Народним Комітетом“, у якім славити Бога і сьвященики „для рівноваги“ засїдають, постоять на певно за забезпекою засад католицкої віри! Для усуненя непорозуміня назвемо кількох з них: Будзиновский, Петрицкий, Цеґельский, Трильовский, Макух, Лагодиньский, Думка, Валїхновский і инший! За се Барвіньского і єго „партанманів“ годї до сойму допустити... Сеж прецїнь якісь люди ще з середних віків, яким годї у XX. віцї „поступу“ послувати! Таж то они поклали собі окликом: станути кріпко у своїх змаганях на взнеслих засадах Христових християньскої справедливости і дбалости про добро нашого народа, а таких людий у нас годї прецїнь терпіти. Вже коли ми при тій християньскій справедливости, годї не підчеркнути сей натиск і сю вагу, яку наші князї Церкви поклали на ню, яко на одну з найважнїйших засад. І так здає ся чоловікови, як коли би уже чув десь щось подібного. І пригадуєш собі, що саме християньско-суспільне сторонництво стануло на тій безоглядній справедливости: справдїшної свободи для кождої одиницї і то такої, щоби она не обмежувала свободи других! О якжеж до серця повинні би взяти ті слова сї, що раді би всїм загалом накинути свою тактику, свої погляди і свої переконаня. „Всякий християнький лад по селах і містах буває що кілька лїт розбиваний национальною і партийною боротьбою“ — жалують ся наші Епископи. Я навіть був би пропустив — що кілька лїт, лиш стало розбиває ся. Кому отже наш нарід дорогий повинен якраз звернути увагу на сю обосторонну национальну загорілість і сказати собі, що й краєве правительство не потрафить завести і удержати ладу, „щоби оба народи у себе і між собою могли мирно і по християньски жити“, коли такі люди в роді Будзиновского et cons. „wyplutego z łona własnego społeczeństwa“ будуть у нас в краю „першу скрипку грати“ і обі народности у вічнім подражненю підтримувати! Бо цїлим серцем бажають наші князї Церкви щирої згоди обох народів. „Вже задовго тревають борби поміж нами!“ „Лиш ті, що суть ворогами католицкої Церкви і народа, і все працюють над тим, що може принести єму шкоду противлять ся дїлу помиреня і хотїли би недопустити до дїла справедливости, яким має бути проєктована устава...“ Проєктована. Та ще не ухвалена! Але хто менї нинї заручить, що в новім складї україньских соймових послів знайде ся потрібне число членів, котре би спонукало радикальних послів до карности і послуху! Якими оборонцями католицкої Церкви є Трильовский et consortes, або й деякі национали в родї Цегельского et consortes — всїм аж надто добре звісно. Чиж й не до них віднести ті правдиві слова послїдного „послання“, що й они супротивлять ся дїлу помиреня і схотять дальше не допускати до дїла справедливости, яким має бути проектована устава? Гарні і взнеслі слова нашого Епископату і є надїя, що слова ті трафлять до здорового розуму нашого народу і в тім послїднім рішаючім часї знайдуть відповідний послух. Бо „Народний Комітет“ — лиш „комітетом“, а Епископат се Божою Милостию і Сьвятого Апостольского Престола Благословенієм наша верховна власть Церкви, якій кождий Українець-католик повинен підчинити ся і повинувати ся. Воля їх в так рішаючій хвилї повинна бути рішаючою! Нї один радикал (социялїсти славити Бога у нас ще не кандидують), що більше, нї один з тих национал-демократів, які отверто осьвідчили ся за безвірєм, не повинен стати — нам на ганьбу — представителем нашого народу! Чи стане ся се? Рішучо так повинно бути! (Конець буде).   [Дїло, 8.06.1913]   (Надіслана статя). _____ _____   (Конець). Наш нарід — як влучно зазначує Архієрейске посланиє — занадто привязаний до своєї віри! А духовеньство за много має впливу, щоби ми мали бояти ся злих наслїдків для Церкви з розширеня на нарід виборчого права! Так! чистїсенька правда! Лиш одно мале застереженє! Коби тото цїле духовеньство поступало дїйстно так, як єму і Церков і Настоятелї і званє наказує! Але чи ми можемо бути нинї певні сего, що не найдуть ся такі одиницї, які сховавши „посланиє“, будуть голосувати і аґітувати за радикалами, бо така воля чи апробата є „комітету і орґанїзациї“? В такім величезнім леґіонї сьвященьства могуть річ природна знайти ся одиницї котрі наносять тим самим шкоду й Церкві й своїй суспільности! Але загал — думаю — рішучо повинен піти за своїми пастирями. Без згляду на то, чи стратить ся там „в горі“ чи між „академиками“ репутацию людий „поступових“ чи інтелїґентних“, а зверне ся там на себе громи „ретроґрадів“ „клєрикалів“, чи може „суспільників“ (!) загал той — кажу — повинен рішучо виступити до борби не в обороні одиниць і „фамілїй“, а своєї Церкви й свого бідного народу, який мов замотиличена вівця йде не знати куди, в яку пропасть, своїми бідними хребтами видвигає на верх ревунів-патриотів, щоби ті чим скорше єго покидали, до Львова ся діставали, синекури забирали, кишенї наповнювали, а о тім біднім хлїборобі і добродїю-сьвященику зовсїм забували! І грізне „memento“ вичитують такі люди у згаданім „посланію"! „Ті, яких релїгією чи суєвірєм була слїпа ненависть до сьвященьства, і які уважали за першу мету своєї працї, відібрати нашому народови віру, не даючи єму в заміну нїчого, тратять у народа всякий вплив! І мусять стратити! Крикунів, ревунів, дерунів, звихнених морально людий з під темної зьвізди наш нарід не потребує. Най они полишать ся там й у тих суспільностях, де ся родили, але чесно жити не хотїли. „Нам потреба таких послів, які би уміли в соймі боронити справ Церкви і народа“! „Потреба нам таких, які знали би, о що і як старати ся для наших хлїборобів, для учителїв і молодежи, для духовеньства, і міщаньства, і всїх прочих верств нашої суспільности, для культурного і економічного єї двигненя!“ „То справа важна, зазначує наконець „Архиєрейске посланїє“, приступайте до неї в імя Боже, з усильною і покірною просьбою о Боже благословенє!“ О благословенє там панам з під стягу „Громадского голосу“ і „Діла“ не розходило ся ! Але все таки думали, що терором змусять і наш Епископат до „поступовійшого“ листу і більшої для них толєранциї! А тимчасом — як сказано — не так склало ся — як бажало ся. Не знати, як там столиця. „Поступова“ провінция бурить ся. Деякі навіть є тої думки, що „Дїло“ рішучо не повинно було печатати пастирского листу, сеж вода на млин „суспільників“! Але не минув ще день по „пастирскім посланию“, а репутация „Дїла“ і єго прихильників поправила ся. „Не пригадуєте собі, добродїю, дати „послання“?“ — заговорив мене перед кількома годинами оден з национал-демократичних патріотів. — Мабуть 29. мая 1913. р. „А тепер читайте се — каже — і підсуває менї „Дїло“ Рік XXXIV. ч. 122. на першій сторонї з гори — і я читаю: „На тім самім засїданю в суботу дня 31. м. м. постановив Народний Комітет на основі порозуміня з управою радикальної партиї не ставити кандидатур национально-демократичної партиї у виборчих округах: Коломия, Косів, Надвірна, Снятин і Товмач, та поручити своїм сторонникам (котрих переважне число становлять сьвященики!) в тих повітах підперти кандидатури радикальної партиї“! *)
Прочитав і задумав ся. „Ха, ха, ха, — засьміяв ся полїтик з „Дїла“ — Ви того не розумієте? Сеж прецїнь відповідь нашим Епископам за їх „посланиє“ у користь Вас „суспільників“!“ „Посланиє“ мало мати на наш погляд иншу цїль — виступити рішучо против польских епископів і їх здискредитувати, а „нас“ не рушати. Рушили, то й мають, а хто побідить, спізнають“. І він розпращав ся. І довго я ще думав над злобою людскою і деморалїзациєю, і довго ще розважав, хто у тій рішаючій боротьбі віднесе побіду і мило та успокоюючо звучали мені слова „Пастирского послання“: Ті, яких релїґією чи суєвірєм була і є слїпа ненависть до сьвященьства і які уважають за першу мету своєї працї відібрати нашому народови віру, не даючи єму в заміну нїчого, стратять у народа всякий вплив... • • • • • • • • • • • • • • Так, стратять і мусять стратити, наколи кождий сьвященик сповнить приказ Владик, котрому суперечить ухвала „Народного Комітету“. Сам Бог нам в тім допоможе! • • • • • • • • • • • • • • Ердека.   ______________________________   * В ч. 125. „Дїла“ з 7. VI. находимо таку оповістку:  „ЗА НАРОДНИЙ КОМІТЕТ: Д-р.Кость Левицький, голова                                   Д-р. Вол. Бачинсъкий, секретар.  *     *     * На округ Богородчани постановив народний Комітет не ставити кандидатури національно демократичної партиї, а поручити своїм сторонникам в тім повітї підперти кандидатуру д-ра Михайла Новаковського, адвоката в Богородчанах.“ Коментар злишний. — Ред.   [Дїло, 10.06.1913]     