Наслїдки розбитя.

Відень, 20 мая 1913. (В) Український союз парламентарний не функціонує, а спільного клюбу не мож було заснувати через рішучу опозицию одного тілько п. Трильовського. Всї три українські клюби парляментарні ведуть тепер полїтичну акцию самостійно, кождий на власну руку. Мимо сеї самостійности і окремішности всїх трех клюбів їх акция могла би бути однакова. Особливо однаковою могла би бути акция обох галицьких клюбів, українського і радикального. Се можливе, бо і погляди обох клюбів на найважнїйші справи біжучої полїтики є однакові, і, мимо формальної окремішности є в обох клюбах воля супроти ворога стояти фактично одною лавою.
Особливо в зазначуваню засадничого становища супроти найважнїйших біжучих подїй повинна би бути між обома клюбами згідність і могла б и бути, якби радикальний клюб під впливом Трильовського не полював на ориґінальність і більшу (?) від українського клюбу "демократичність", але перед кождою своєю енуцияциєю порозумів ся українським клюбом. Коли ж радикальний клюб припізнить ся з своєю енунцияциєю, а не хоче прилучитись до зазначеного вже становища українського клюбу, повинен би бодай уважати, що проголосив український клюб: не проголошувати чогось такого, з чого инші чинники полїтичні вичитували би (в дїйсности неістнуючу) суперечність між поглядами обох сторонництв. Суперечности, а навіть позори суперечностий між енунцияциями обох клюбів наші противники використовують в тій цїли, щоби ослабити постуляти українського народу, постуляти спільні так українському клюбови як і радикальному. Такі позори суперечностий маємо тепер в енуяцияциях обох клюбів з приводу торгів правительства о усталенє програми праць державної ради. По оголошеню дотичної ухвали радикального клюбу, в сторонництвах противних крайно опозицийному становищу українського клюбу чути такі голоси: "Український клюб заявив ся проти полагодженя цїлого пляну фінансового перед полагодженєм виборчої реформи соймової. Але клюб певно зійде з сего непримиримого становища, бо ще опози¬цийнїйший від українського, радикальний клюб противить ся лише одній половинї фінансового пляну, а що до другої половини, то не тілько не противить ся, але противно, жадає рішучо ухваленя ще перед лїтними фериями! Супроти того погроз української обструкциї проти сеї части фінансового пляну не треба брати серіозно, бо самі радикали до сеї обструкциї недопустять.
Прихильники скорого полагодженя фінансового пляну можуть так інтерпретувати ухвалу радикального клюбу, бо ся ухвала звучить:
"Наради над предложенями, що мають на метї поправу краєвих фінансів, треба спинювати найострійшими засобами аж до часу, коли буде полагоджена виборча реформа до сойму". Доси енунцияция радикального клюбу є згідна з енунцияциєю і дотеперішною тактикою клюбу українського. Однак сю згідність усуває дальший уступ радикальної енунцияциї:
"Рівночасно висловлює клюб домаганє, щоби ще перед фериями полагоджено ті податкові предложеня, які мають потягнути посїдаючі кляси до більшої чинитьби".
Отсе домаганє радикального клюбу виглядає дуже демократично і може в тяжко оподаткованих масах народних розбудити проти українського клюбу підозрінє, що той клюб "знюхав ся з панами", та цїлий плян фінансовий поборює тому, бо його часть має "великих панів потягнути до більшої чинитьби".
Не кажу, що ухвала радикального клюбу є випливом злої волї, аби членів українського клюбу представити як таких, що не хочуть оподаткувати панів. Ся ухвала є виключно випливом незнаня фінансового пляну, бо нїодин член радикального клюбу не є членом фінансової комісиї, анї не належать до спільного клюбу, в котрім на спільній нарадї обговорено би фінансовий плян. Через жаданє ухваленя тої части фінансового пляну, котра більше обтяжає богачів, радикальний клюб станув в суперечности до тої части своєї ухвали, котра противить ся ухваленю предложень, "що мають на метї поправу краєвих фінансів". У фінансовім плянї нема іменно таких предложень, котрі сеї поправи краєвих фінансів не мали би на метї.  
Радикальний клюб міг мати на думцї лише реформу доходового податку, бо лише сей податок має побільшити податковий тягар богачів. Однак побільшенє доходу з сего податку також мусїло би причинити ся до поправи краєвих фінансів, на що радикальний клюб, таксамо як і український, не хоче згодити ся. Закон про безпосередні особисті податки з року 1896. означує докладно, куди має іти певна сума з того, що державній касї принесе доходовий податок. Краї мають одержати що року 3 мілїони корон. Як податок принесе більше, нїж се, що роздїлено на підставі постанов закона, то (після уступу ч. 6. Арт. IX і уступу 3 в арт. X) половина над вижки роздїляє ся між краї в такий самий спосіб, в який роздїляють ся попередні З мілїони.
Постанова старого закона ясна. Що супроти того стало би ся, якби парлямент вволив волю радикального клюбу і ухвалив ту часть фінансового пляну, котра підвисшає податок богачів ? Що стало би ся, якби сей побільшений податок доходовий принїс державній касї нових 80 мілїонів? Сталось би таке, що "на поправу краєвих фінансів" против котрої радикальний клюб протестує, пішло би 10 мілїонів корон !
Ми не вгадувалиб про сю мимовільну похибку радикального клюбу, якби не те, що прихильники скорого полагодженя фінансового пляну вже використовують її і кажуть: "0бструкцийних погроз українського клюбу не треба бояти ся. Сей клюб змякне, бо опозицийнїй ший (?) від него радикальний клюб жадає скорого ухваленя доходового податку. Обструкция була би лише тодї небезпечна, як би виступила проти цїлого фінансового пляну. Як не буде обструкциї проти податку доходового, то друга часть фінансового пляну, зложена т і л ьк о з кількох параґрафів (!) буде мимо обструкциї полагоджена за два-три дни!”
Таку прислугу зробив радикальний клюб українській опозициї! Не зі злої волї, а тілько тому, бо рішав про сю справу самостійно, без посередного порозуміня з українським клюбом.   