Неволя.

(Етюд.)   Місто не місто й село не село, але оселя.   Сумна, неофітна й непривітна ця оселя!..   Ні багатих домів, ні вбогих хатин, а все бараки, бараки та бараки. Одноманітні, нахмурі, вогкі... І скільки їх накопичилося на цьому невеличкому обшару, обгородженому навкруги височезними штахетами, переплетеними колюхатими дрогами та охороняємими надійною вартою?..   Багато... Штук із сорок... І все так рядками, все по військовому, все розмежовані поміж себе вузенькими провулками та дротами.   Дроти... дроти... Так і лізуть у вочі.   А за дротами, мовби бджоли в улию, рояться люде... Тисячі людей... Ціле море людей...   І кого тілько тут не можна побачити, кого не найти?...   Тут є недолужні старці й жовторота дітвора; зівужалі чоловіки й слабі жінки; військові й цивілі; люде фахові й не фахові; в доброму вбрані й у дрантях, як тінь, миршаві.   Як тільки наступить день, як тільки прокинуться ці люде, як почнуть роїтися, як почнуть тужити та стогнати...   Боже! Аж сонце лякається та ховається за хмари, вітер перестає віяти, а природа тільки плаче, та плаче...   Але от розсіялися хмари, природа перестала лити сльози, на блакитному небі засяло сонце, а налетівший вітрець приніс радісну вістку з рідного краю...   Море людей раптом ожило, розсвітлилося та заграло...   Он десь біля одного бараку могутна сила чоловічих голосів досить мельодійно співає:   ...Ой! Ви хлопці, запорожці, Сини славної Волі, — Чом не йдете визволяти Нас з тяжкой неволі?...   А он у другому місці менше могутним голосом виграває скрипка:   Дивлюсь я на небо та думку гадаю, Чому я не сокіл, чому не літаю?... Чому мені, Боже, Ти крилець не дав? Яб землю покинув і в небо злітав...   І пісня людей і пісня скрипки зливаючися в один загальний гук, в один загальний гамір, розносилася вітром далеко за штахети цеї осені... далеко... в чисте поле... аж у рідний край...   Не проминув цей гук, цей гамір і надійну варту.   Варта стрепенулася, затремтіла та узброївшися в залізні ціпки та нагайки, як упир накинулася на співаючих мешканців оселі...   Почалася розправа, жорстока, крівава розправа...   Кров червоніла землю, сонце купалося в чорних хмарах, зрідка накрапував дощик, а в повітрі все ще блукало з пісні:   — Не-во-ля-яяя!...   [Вперед! 14.11.1919] 