Перед еміграцийною горячкою.

Богато фактів показує, що о скільки цїле наше суспільство та орґани державної адмінїстрациї безпроволочно не візьмуть ся за оборонну акцию — країна наша (східна Галичина і руська Буковина) увійдуть у фазу острої еміґрацийної горячки. Коли поміч, і то поміч незвичайно енерґічна, не прийде, то підуть за море і не вернуть ся нїколи до рідного краю сотки тисяч руських селянських родин, а місце їх у країнї нашій займуть чужинецькі кольоністи. Просто майстерним способом приготовляєть ся у нас масова еміґрация до Канади, і то еміґрация не сезоново зарібкова, а переселенська. Тисячами ниток обмотують еміґрацийні централї нашу країну, щоб вивезти з неї що найбільш підприємчиві елементи. Не можна навіть обняти в цїлім обємі суспільних, економічних і національно-полїтичних наслідків, які для нашого народу матиме сей страшний упуст крови!
Се справа нагла, пекуча і першорядної ваги. Цїле суспільство наше взиваємо до оборони перед спокусителями — аґентами і конфідентами експортових спілок, котрі в ріжних масках — надуживаючи навіть маски українського патріотизму! — заходять ся коло викликаня небувалої мандрівки нашого народу за море, мандрівки без надїї й можности повороту. Справу сю мусимо всї мати на оцї; наш загал мусить твердо поставитись нетільки до наганячів-чужинцїв, а й до тих "добрих людий", котрі за юдин гріш готові вилюднити з руського населеня Галичину і Буковину. Справи сї не випустить з під уваги наша часопись. Добере зробили українські парляментарні посли, що розпочали парляментарним шляхом бороти ся проти головного жерела еміґрацийної пошести. Подаємо низше інтерпеляцию, яку в тій справі внесено у парляментї і яку підписали між и. також посли Петрицький, Фолис, Петрушевич, Загайкевич, Днїстрянський, Онишкевич і Будзиновський. Будемо сподіватись, що за інтерпеляциєю підуть ще поважнїйші заходи. Бо рericulum in mora!
У внесеній дня 10. лютого с.р. інтерпеляциї читаємо:
В часї, коли суспільно-полїтична комісия палати послів в сїчни с. р. займала ся дебатою над предложенями, як спинити еміґрацию, розійшли ся вісти, що правительство небаром заключить договір з американським корабельним підприємством в справі заведеня еміґрацийної лїнїї Триєст-Канада, яка має ще значно скріпити еміґрацию австрийських селян.
Під покришкою, що Австриї потрібно великої торговельно-полїтичної і комунїкацийної акциї, та виміни товарів з Канадою, запевнило мінїстерство торговлї підприємству "Canadian Pacific" формальну концесию для еміґрацийної комунїкациї між Триєстом і Канадою і як не буде непредвиджених перепон, то певно з початком марта пічне воно свою роботу.
Д р Карло фон-Фрай з Триєсту виказав недавно наглядно, при помочи торговельно-статистичного материялу, що австрийський експорт до Канади мінїмальний, отже було би сьмішно над сим тратити слова. А про аґрарний ввіз із Канади до Австриї при нинїшних торговельно-політичних відносинах взагалі нема що і говорити. Отже не може тут ходити про нїяку торговельно-полїтичну акцию на те, щоби пособити австрийському експортови.
Правдивий стан річи такий:
Канадийське правительство віддало підприємству "Сапadian Pacific" до розпорядимости великанські неуправні земельні простори для будови зелїзниць, а австрийські хлопи, заохочені аґентами підприємства, які розсїли ся по цїлій державі, мають там здовж зелїзничого шляху творити для "Canadian Pacific" культурну країну, тодї як в краю хлопські посїлости пустїють або служать на панські лови.
А помагати сїй роботі, се найновійша аґрарна задача австрийської полїтики.
Секцийний шеф ц. к. мінїстерства торговлї Рідль так поставив справу в суспільно полїтичній комісиї, начеби цїла акция означала тільки інтензивне попертє австрийської торговлі і представив ся за сторонника різкої конкуренциї підприємства "Austro Americana", яке субвенціонуєть ся грішми з австрийських податків. Коли би навіть секцийний шеф Рідль, котрий у своїм часї вставляв ся за "Austro-Americana" словом і письмом, не вважав тепер сього підприємства за австрийське, то мусить він признати, що наслїдком його пропаґанди більшість палати послів наложила на населенє тягарі, які воно тепер ще сильнїйше відчує, бо видало їх на марне з уваги на те, що п. Рідль тепер вже аґітує за конкуренциєю проти субвенціонованого підприємства, а за концесиєю для американського "Canadian Pacific".
Попиранє конкуренциї зі сторони правительства спинило ся аж тепер, як показали ся її наслїдки, а саме, як ізза конкуренциї "пуль" також понизив цїни перевозу та завів ще нові лїнїї і в той спосіб еміґрация дійде до небувалих границь.
Нова лїнїя Триєст-Канада на се сотворена, щоби обійти острі еміґрацийні приписи Злучених Держав, щоби еміґранти могли відтам без перепони переселяти ся до Злучених Держав. Те саме робити-муть і другі нові конкуренцийні лїнїї до Канади. В той спосіб зросте знова еміґрация з Австриї, яка була зменшила ся з причини острих еміґрацийних приписів у Злучених Державах. А до того причинило ся австрийське правительство, котре при помочи концесиї для "Canadian Pacific" само манить своїх горожан кидати рідний край. І кидають вони свою землю, щоби сотворити для капіталїстичного трестового американського підприємства з дикої культурну країну.
Знижка корабельних карт III. кляси і переповнене на лїнїях до Канади приберуть такі форми, які викличуть еміґрацийну горячку. Ціни за перевіз можуть знова впасти до 40 марок, що, як згадано, буде великою заохотою за дешеві гроші дістати ся до Америки.
З якого становища не дивити ся би на поведенє австрийського правительства в сїй справї, то треба признати, що воно тут виявило свою короткозорість і нездатність.
Замісць глядати способів для спиненя еміґрациї, правительство манить своїх горожан забирати ся з рідного краю.
Люди, що доси вибирали ся з Австриї до Злучених Держав, не були для монархії зовсім страчені, бо вони ішли туда переважно як робітники і з невеликим доробком вертали ся по кількох роках назад. А хлопи, що поселяють ся в Канаді як господарі, для старого краю страчені на віки.
Притім ходять чутки, що "Canadian Pacific" австрийському правительству відплатило ся за сю концесию. Правительство мало одержати показну суму на диспозицийний фонд задля корупций. Замітне є поведенє одної частини преси в тій справі, яка шкодить державним і народним інтересам монархії.
І все те дїєть ся в порі, коли правительство носить ся з гадкою внести в державній радї проєкт нового еміґрацийного закона.
"Canadian Pacific" згори зрекло ся всяких субвенций з державних фондів. Алеж мимо того акция сеї лїнїї принесе народам монархії суспільну й економічну шкоду і тому правительство рішучо не має права роздавати концесий лише на основі своєї власти, але просто обовязане такі договори предкладати до розгляненя обом палатам державної ради.
З уваги на ті факти питають ся підписані президента мінїстрів і мінїстра торговлї, чим вони оправдають поведенє правительства і т. д.   