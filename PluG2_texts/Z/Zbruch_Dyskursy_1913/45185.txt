Листи Катрусї.

1.   Як ти від нас пішов, На світї сумно стало, Дрібненький дощ ішов, В городї квіттє вяло.   Й куди тепер не йду, До лїса, чи на поле, — Тебе я не найду Нїколи вже, нїколи.   Лишили ся менї Лиш спомини чудові, Неначе ті піснї, Невиспівані в слові.   Неначе ті піснї, Що не співають — снять ся, І родять ся у снї І в снї хиба здїйснять ся.   2.   Колиб я мала, колиб я мала Та ластовині крила, Мене-б від тебе не відірвала Нїяка в світї сила.   За гори-ріки, за гори-ріки Летїла-б за тобою, А так, мій милий, мабуть на віки Зостанусь сиротою.   3.   Жаль менї мами. Дуже тяжко хорі. Вже на хвилину ліжка не кидають. Недавно були з міста два доктори, — Що за недуго — сказати не знають, З тим і вернули... Сумно, милий, сумно! Здаєть ся, — чуєш, як йде в хату трумно.   А ще сумнїйше, що все памятають, Нїби твереза, здорова людина. На хвилю тільки часом забувають, Який рік маєм, яка нинї днина, Але війною цїкавлять ся дуже І все про тебе питають, мій друже.   "Коли він верне? — кажуть. — Я так хочу Бачити військо наше, нїм сконаю." А я — мовчу. Сльозами хустку мочу, Зубами губи до крови кусаю, Щоб не зайти ся плачем, не сказати, Що їм вже тяжко буде вас діждати."   Що ви далеко, гень, гень за світами, А ворон близько, все близше і близше... Часом — всї сплять, — я підійду до мами, А мама шепчуть: "Схились, доню, низзше! Чи правду кажеш? Може він ранений?" "Нї, він здоровий. Іде до нас, нене".   Йдуть, але инші, непрошені гостї, Йдуть, мов та хмара, мов туча бурлива. Зі сну зриваюсь... ось — ось, вже на мостї, Вже на подвірю... Що-ж я нещаслива З мамою зроблю?... На щастє — се грає Вітер осїнний і браму тручає.   То знов — опівніч — зірву ся з просоння, Бо нїби чую голос, так для уха Милий твій голос... Грають оболоння, А ви ідете, нїби заверуха, Нїби той вітер, що з нашого дому Має зірвати московську солому.   Та се лиш злуда... Сердечне бажання, Сон, який вічно душі нашій снить ся. А дїйсність?... Зійде сонечко пораннє І нїби світить, а світ чомусь тьмить ся. "Коли-ж надтягнуть?... питає знов мати. "Чому не йдуть вже?" — Що-ж менї сказати?   4.   Ти бачив, як павук Обсновує вікно; Так смуток свою сїть Пряде й пряде в одно.   І нїби сонце там І гріє і сія, Менї-ж нї ясности, Анї тепла нема.   Лиш вічно мріє дощ, Слота, як день, так ніч, Зітхання йдуть з грудей, А сльози кануть з віч.   Нї, нї! Нема вже сил, Скінчив ся мій терпець. Посеред тих могил Блукаю, нїби мрець.   І вір менї, колиб Надїї не було, На моїм гробі вже Будяче-б поросло.   Надїя-ж нас манить: Стрівайте! Йде весна; Що вснуло в осени, — Пробудить ся зі сна.   Пробудить ся і знов Розвєть ся, зацвіте. Недармо-ж ллєть ся крок І смерть мете, мете!   Недармо-ж ллєть ся кров, Мов рана — весь наш край. Одна, одна любов Тій кривдї зробить край.   Ти бачив, як павук Обсновує вікно: Так смуток свою сїть Пряде й пряде в одно.   [Вістник Союза визволення України, 12.12.1915]   5.   Я кілька днїв до тебе не писала, Бо не могла, бо знаєш, моя мати, Мати моя, — як тяжко се сказати! — Вже не живе...           Що я перетривала, Того тобі не описати. Дантейське пекло!           Ніч така спокійна І зорешлива, ясна, боговійна, Місяць вікном у хату зазирає, Чути, як лист зірветь ся і спадає В садї на стежку. На ту стежку, милий, Якою ми нераз розмріяні ходили Й снували думу про щастє.           А нинї?... Північ минула. О першій годинї (Години тої, поки жити буду Мабуть нїколи й нїяк не забуду) Мати зірвалась, широко повіки Відкрила. "Бачиш! Чому тії ріки, Як кров, червоні? І якже з них пити? Як в них купатись? Як тут довше жити? Треба йти геть!... Чи чуєш, що се? Громи? Зближаєть ся мабуть кінець Содоми, Йде хвиля суду..."           А то, бачиш, в дали Перші гарматнї стріли залунали І змовкли. Тільки відгомін землею Йшов, мовби хто скалу лупав під нею, І тільки чути придавлені стони Понад селом. Се так стогнали дзвони За кожним стрілом.           "Відчини комоду, Подай спідницю! Не ту, ту зі споду, Шовкову, чорну. Треба-ж привитати Коханих гостей. Чуєш? Йдуть до хати: Єдиний син мій, з ним твій наречений. А з ними наші стрільцї... Втворяй, доню, браму!           Прецінь раз, Боже!" Що вам, що вам, нене? Се вітер грає... Вспокоюю маму, Хоч добре знаю, що річ незвичайна Станесь за хвилю... Нараз — хата крайна Бухнула димом, палає, мов свічка, Я до вікна, а там — крівава річка, Небо в огнї. Шум, — рев, — крик розпуки. Засуєтились люде, ломлять руки, Мов божевільні бігають... О, горе! Прірвав ся беріг і бухнуло море... Що-ж менї бідній на світї почати? Там ворог — тут знов тяжко хора мати, Я поміж ними немічна, безрадна, Мов без галузки квітка самопадна В осїнну бурю, пірвана вітрами... А мати своє: "Біжи-ж бо до брами. Біжи на стрічу! Доню! Де ти? Де ти?" Втім двері — скрип! блиснули баґнети Московських ворів...           ...О, буду вмирати, А тую хвилю буду памятати, І навіть, схоче Бог, що в небі буду, Того пекла й там я не забуду!... Хора піднялась нагло і повіки, Що мали вже замкнути ся на віки, Нараз насилу відкрила широко. Га! Той перестрах! То диво! Га! То око! Одна велика безодня терпіння... О, люде! Люде! Таж ви не з каміння! Щоб ви відчули трохи, хоч в частинї, Що чула мати о тій одній хвилинї, В однім моментї, якби ви відчули, Може би инші, трохи инші були!... Глянула, руки мовчки заломила І повалилась стрімголов... Не жила...   6.   Тепер я, мій милий, не маю В живих на всїм світї нїкого; Нї батька, нї мати, нї брата, — Тебе лиш, тебе лиш одного.   Тебе лиш. І то, Господь знає, Куди за тобою лїтати Думками, чи в поле безкрає, В степи, чи в високі Карпати?   Хиба я, коханий, полину, Як сонце зайде за горою, В будучу вільну Україну; Там певно стріну ся з тобою.   Там певно на нас вже чекає Приют і безпечна остоя. Вперед! Перед нами безкрає, За нами зруйнована Троя.   [Вістник Союза визволення України, 19.12.1915] 