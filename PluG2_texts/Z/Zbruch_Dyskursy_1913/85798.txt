Тимчасовий основний закон про державну самостійність українських земель бувшої австро-угорської монархії,

  ухвалений Українською Національною Радою на засіданю дня 13 падолиста 1918.   Артикул І. Назва.   Держава, проголошена на підставі права самоозначення народів Українською Національною Радою у Львові дня 19. жовтня 1918. року, обнимаюча весь простір бувшої австро-угорської монархії, заселений переважно Українцями, має назву: Західно-українська Народна Република.   Артикул II.   Границі.   Простір Західно-української Народної Републики покриваєть ся з українською суцільною етноґрафічною областю в межах бувшої австро-угорської монархії, — то є з українською частиною бувших австрійських коронних країв Галичини з Володимирією і Буковини, та з українськими частями бувших угорських столиць (комітатів): Спиш, Шариш, Землани, Уг. Берег, Угоча і Маронорош, — як вона означена на етноґрафічній карті австрійської монархії Карла барона Черніґа Ethnographische Karte der österreichischen Monarchie, entworfen von Karl Freiherrn Czernig, herausgegeben von der k. k. Direktion der administrativen Statistik, Wien 1855 Maasstab 1:864.000).   Артикул III.   Державна суверенність.   Отся державна територія творить самостійну Західно-українську Народню Републику.   Артикул IV.   Державне заступництво.   Права влади іменем Західно-української Народньої Републики виконує весь єї нарід через своє заступництво, вибране на основі загального рівного, безпосередного, тайного і пропорціонального права голосування без ріжниці пола. На сій самій основі мають бути вибрані установчі Збори Західно-української Народньої Републики. До часу зібраних Установчих Зборів виконує всю власть Українська Національна Рада і Державний Секретаріят.   Артикул V.   Герб і прапор.   Гербом Західно-української Народньої Републики є: Золотий лев на синім полі, обернений у свою праву сторону. Державний прапор є синьо-жовтий. Державна печать має довкола гербу напись: Західно-українська Народня Република.   [Голос Поділя, 21.11.1918] 