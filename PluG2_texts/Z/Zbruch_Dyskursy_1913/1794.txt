Дещо про прінціп недоторканости стану посїданя у внутрішній полїтицї  Австриї.

Загально признано погляд такий, що посїданє не є правом, а станом, котрий виявляв ся на зверх тим способом, що хтось (особа) держить якийсь предмет у своїй власти з волею держати його для себе. Посїданє є отже трівким виконуванєм володіня (власти) над якимсь предметом. Щоби хтось був в можности виконувати власть над чимсь (щось для себе держати), мусить передовсїм сей предмет піддати своїй власти, мусить його опанувати, значить, мусить виконати над ним акт сили (насильства). Із сказаного виходить, що конечним складником (підставою) посїданя є передовсїм акт сили, насильство. В суспільностях незорґанїзованих одинокою підставою, яка нормує відносини поодиноких осіб і поодиноких ґруп між собою, є посїданє, що опирає ся на силі. Суспільність зорґанізована (передовсїм держава) не може терпіти, щоби підставою відносин одиниць і ґруп, котрі входять в склад її, було посїданє, оперте на силі, тілько ставить в підставу сих відносин виданий нею самою закон, якого цілию є впорядковувати відносини посїданя. Держава надає рівночасно законови силу забезпеченєм його виконаня а одиницям, що в склад держави входять, охорону перед насильством і можність оперти своє істнованє і розвій на тривкій підставі. Оскілько держава сеї задачі не сповняє, тратить вона вартість для одиниць, що входять в її склад. Бо яку вартість для горожанина представляла би держава, колиби він сам все на кождім кроці мусїв ходити з оружєм, щоби себе оборонити! Яку вартість має держава, коли вона не є в силі звернути слабшому загарбане сильнійшим добро? Сфера інтересів се — так сказати би — дальше розвинене понятє посїданя. Коли я не міг ще чогось в посїданє обняти, але задумую зробити се і може вже поробив приготованя до загарбаня чогось в свою власть, себто до заволодїня чимсь для себе в будучности, то сим і сотворив собі свою сферу інтересів. Бож коли хтось другий схоче зробити те саме, стає поперек моїм стремлїням або, як кажуть, нарушує мою сферу інтересів. Коли зважимо, що предметом посїданя можуть бути не тільки річи фізичні, а й права в найширшім значіню його слова, як прим. право заказу, коли зважимо, як широко можна толкувати право заказу, коли зважимо, як неозначена є ріжниця між посїданєм права заказу і сферою інтересів, коли зважимо, як широко можна толкувати сферу інтересів, — то признати мусимо, що стремлїнє зорґанїзованої суспільности, себто держави, до виключеня понять посїданя і сфери інтересів як основи розвою одиниць і ґруп, що в склад держави входять, є цілком зрозуміле. Держава, котра признала би посїданє і сферу інтересів за основу для нормованя відносин одиниць і ґруп в складї своїм, перестала би бути державою (зорґанїзованою суспільностию), а особи, ґрупи і народи, котрі входять в її склад, мусїли би вести між собою загальну боротьбу, настала би на обшарі сеї держави боротьба всїх проти всїх. Знов же з природи річи виходить, що посїданє і сфера інтересів являє ся дуже важним чинником нормуючим відносини міждержавні [міжнародні]. Посїданє і сфера інтересів як основа нормуюча взаїмні відносини є отже в першій мірі понятями з права міжнародного, де дійсно мають перворядне значінє. Від довшого вже часу лунають на сторінках австрийської преси слова „стан посїданя“; про стан посїданя говорять посли з парляментарної трибуни, станом посїданя займають ся комісиї парляментарні, про стан посїданя журять ся мужі державні, стан посїданя респектують австрийські правительства і навіть найвисше поставлені круги. Нема в Австриї крізи мінїстерияльної, в часі котрої не говорено би про стан посїданя. Кажеть ся: тому що Нїмцї, Чехи, Поляки і т. д. мали в попереднім кабінетї по тілько і тілько мінїстрів, то в новім кабінеті міністерияльнім повинні вони мати саме стільки, бо инакше був би нарушений їх стан посїданя. Кожде нове правительство в почутю, що своє істнованє завдячує станови посїданя, торжественно проголошує формулу, що до санациї невідрадних відносин між поодинокими народностями Австриї приступить лише за згодою спорячих сторін, бо инакше був би нарушений стан посїданя одної з них! Чи сей стан посїданя є законний чи протизаконний на се не звертає ся уваги! В той спосіб у внутрішну австрийську державну полїтику введено принціп, який має силу у відносинах міждержавних — прінціп, якого перворядною признакою є насильство, полишаючи на боцї прінціп законности. Всї ті круги не числять ся з небезпекою, яка через те повстала для держави як такої. І не знайшов ся нї один австрийський муж державний, котрий запротестував би проти того. Всї поводять ся так, як коли би стояли на лінії боєвій під Чатальджею і мали рішати про границю між Туреччиною і Болгариєю, як коли би поодинокі австрийські народи, кождий для себе, творили осібні держави, а не складові части одної держави. В сей спосіб дійшла Австрия в своїй внутрішній полїтицї до такого стану, що для поодиноких народів австрийських являє ся стан посїданя а не закон основою. Обовязуючі закони основні пішли в кут перед станом посїданя опертім на насильстві! Ось так австрийська держава подекуди перестала бути зорґанїзованою суспільностию, перестала бути державою, признаючи ся прилюдно за слабою до забезпеченя своїм горожанам признаних їм основними законами прав. Признаючи стан посїданя і сферу інтересів з обминенєм основних законів як основи нормуючи відносини її горожан, дала держава своє placet на bellum omnium contra omnes. Природна річ, що чим більше значінє у внутрішній полїтицї держави буде мати прінціп посїданя і сфери інтересів, тим більше буде упадати повага основних законів, тим горячійша буде боротьба поодиноких народів між собою і тим скорше держава в цїлости перестане бути зорґанізованою суспільностию, себто державою. Кождого, хто проголошує, і кождий хто признає прінціп стану посїданя без огляду на основні закони у внутрішній полїтицї держави належить уважати з точки погляду австрийської державности за ворога держави. Річ природна, що такий стан в державі є на руку передовсїм тим нациям і тим партиям, котрих задачею є розбити державу, або котрих точка тягару лежить поза границями держави. Коли недавно тому міжнародне положенє було таке, що була небезпека нарушеня европейського мира, представителї всїх народів і партий в парляментї і в делєґациях торжественно деклямували про потребу сильної Австриї, дали до диспозициї правительства мілїони корон і мало не весь людський материял, а рівночасно часть їх підкладає під основні закони становлячі фундамент держави бомбу під видом прінціпу стану посїданя і сфери інтересів, а другі не уважають за відповідне бодай звернути на се увагу! Наслїдок сього такий, що ті круги, проти котрих мобілїзовано грошевий і людський материял, не дуже то перестрашили ся, знаючи, що австрийську державність підїдав рак, його же імя „стан посїданя“! Цїлковите зіґнорованє австрийських основних законів державних, видвигненє на перший плян прінціпу недоторкаємости стану посїданя і сфери інтересів і підорванє в той спосіб істнованя австрийської держави занадто близько нас дотикає, щоби ми мовчки сьому приглядали ся. Занадто болючо вїдає ся в нашу національну еккзистенцию прінціп й недоторкаємости безправного стану посїданя і сфери інтересів. Пригадаємо собі кілька важнїйших подій. Коли на черзї стояла реформа виборча на підставі загального рівного тайного і безпосередного права голосованя на домаганє репрезентациї, щоби і до нашого народа сей прінціп прикласти, кинено нам в очи питанє: а що ви посїдаєте? – і наділено нас 26∙4 процентами галицьких мандатів та дивижними двомандатовими округами. Коли тепер стоїть на черзі реформа виборча до сойму, видвигнено знов прінціп стану посїдання і хочуть накинути нам 26∙4% соймових мандатів. В боротьбі за реформу виборчу вилїзла зі станом посїдання навіть більша посїлість, ставлячи ся вістрям против польських демократичних партий. Але найкрасший образ, до чого веде прінціп посїданя і сфери інтересів у внутрішній полїтиці державній, дає справа українського унїверситету. Хочу бути як найобєктивнішим. Є у Львові унїверситет, в котрім переважна часть викладів відбуває ся в польській мові, а мала часть в українській мові в сїм унїверситеті могуть габілїтувати ся доценти в українській мові; іспити можуть відбувати ся теж в українській мові. Се факт. Правительство австрийське в почутю обовязку, який на него накладають основні закони, рішає ся поробити заходи в цїли заложеня осібного українського унїверситету у Львові. Тепер приходить Flüch der bösen Tat. Стоячи на прінціпі ненарушуваня чужого стану посїданя, предкладає правительство проєкт цїсарського письма до заопінїованя Полякам. На се дістає скрутну відповідь «В прінціпі годимо ся на заложенє українського унїверситету, але (?) жадаємо рівночасного ствердженя, що дотеперішний унїверситет у Львові є польський; не позваляємо (!) щоби український унїверситет повстав у Львові, (були навіть заяви з заказом утвореня українського унїверситету в Перемишлі, Станїславові і т. д.) заявляємо, що в разї утвореня українського унїверситету у Львові с и л о ю н е д о п у с т и м о д о й о г о і с т н о в а н я, а становище наше мотивуємо сим, що инакша полагода справи заложеня українського унїверситету нарушує наш стан посїданя. І правительство піддає ся сїй арґументациї. Питаю ся, яке посїданя Поляків нарушує факт заложеня українського унїверситету у Львові? Чи Поляки вже посїдають право заказу заложеня українського унїверситету у Львові? Не перечу, що заложенє українського унїверситету взагалі нарушує сферу польських інтересів у східній Галичині, особливо, коли сей „інтерес“ розуміти по теорії “ausrotten”, яка дуже популярна серед найвпливовіших польських партий в полїтицї супроти українського народу. Вони опираючись на прінціп сфери інтересів, хочуть набути посїданє права заказу заложеня українського університету взагалї, а зосібна у Львові. Коли допустимо можливість сього, то спираючи ся на прінціпі посїданя і сфери інтересів, мусимо допустити можність заістнованя і запосїданя. Приміром: для Поляків: права заказу утвореня якоїсь народної або господарської школи (публічної а навіть приватної) з українською мовою викладовою, утвореня українського рільничо-господарського товариства, вибудованя української санаториї в Яремчу або в Ворохті, заложеня Українського бюра еміґраційного, вибудованя церкви і т. д. і т. д., бо все те „нарушує їх сферу інтересів“; — Для Українців, право заказу Полякам сотвореня таких самих інституций, — для Нїмців права заказу заложеня таких інституцій польських і подібних інституцій призначених для Італійців. Чехи або Нїмці можуть на тїй самій підставі заказати утвореня якої-небудь фабрики в Галичинї, котра конкурувала би з їх виробами і т. д. і т. д. І кожному з цих народів – по польській рецепті признаній ц. к. австрийським правительством, можна буде сього права заказу доходити силою. Отже сила перед правом! Треба тільки сили, сили і ще раз сили. Геть закони основні, на яких опирає ся істнованє держави. Ось до чого веде послідовно передуманий прінціп, недоторканости посїданя без огляду на те чи він законний або нї. А де буде місце для держави і державних інтересів?! Зібравши все висше сказане, стверджуємо: що у внутрішну полїтику Австриї в сферу права публичного введено прінціп посїданя і сфери інтересів, котрий як чинник розкладів там місця не повинен мати, — що народи і партиї, оперуючи тими прінціпами, тим самим підкопують істнованє держави, стремлять до анархії в державі, — що покликані до сего чинники не звернули доси належитої уваги на се, — що в разі дальшого прикладаня сего прінціпу в области права публичного в Австриї держава мусить розлетіти ся. Стоїмо в передодні знаменних подій в міжнародній політиці європейських держав. Від того, чи внутрішна політика Австриї в час заверне ся з небезпечної дороги, на котру зійшла наслідком принятя прінціпу недоторканости стану посїданя без уваги на його беззаконність, на широку і безпечну дорогу, вказану їй основними законами, залежить її будучність.   