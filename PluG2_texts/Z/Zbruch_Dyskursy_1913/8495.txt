Пляни нам. Коритовського.

Przegląd poniedziałkowy приносить з Відня від "визначного польського посла" кореспонденцию про те, як новий намісник думає в новім соймі заспокоїти вшехпольсько-подоляцьку опозицию. Зустрівши ся з провідниками тої опозициї і вчувши від них категоричну заяву, що вони з свого становища абсолютно не уступлять, д-р Коритовський подумав собі:
"А може би щось Українцї попустили?... Д-р Коритовський "стрінув ся" однак також з провідниками Українцїв і одержав ввічливу, але рішучу заяву, що українські національні демократи і радикали, що репрезентують величезну більшість українського народа, нїколи не зійдуть низше умов заключеного компромісу і що не є виключене, що під впливом огірченої публичної опінїї мусїтимуть поставити ще дальші умови!
"І ось насуваєть ся д-ру Коритовському слїдуюча думка: Поляки мають в своїй парляментарній і соймовій репрезентациї поважну консервативну фракцию, чомуж би фракция такої самої краски не могла собі знайти місця серед української репрезентациї ?... І ось в сїй хвили пригадує собі д р Коритовський радника двору п. Барвінського, так радо видженого по нинїшний день в сальонах і мінїстерияльних бюрах, пригадує собі проф. Студинського, частого в його домі гостя і бувшого свого учителя української мови і думав собі, якби-то гарно такий радник двору Барвінський або проф. Студинський і инші тої самої краски мужі виглядали прим. в соймі ?... Чейже такий радник двору Барвінський або проф. Студинський, о. канонїк Гордїєвський або хто инший не принесе до салї соймових нарад чинелїв або бубна і не гриматиме на пульпітї!
"Роздумує отже д р Коритовський, чи при повнім додержаню приреченя "лєгальности виборів" не можна поперти радника двору Барвінського і кількох його прихильників, виключно при приміненю прінціпу т. зв. "прихильної невтральности". Намісник не сумнїває ся, що п. Барвінський є дїйсним і чесний українським патріотом і що також, як соймовий посол боронив би совісно прав свойого народу. Знає однак дуже добре п. намісник, що радник Барвінський держить ся відмінних прінціпів, як українські національні демократи і радикали, що є далеко більше від них "уміркований" і що покланяє ся максимі, що місто довгої боротьби "красше взяти зараз те, що дають, а на решту трохи почекати". Отже мимотого, що д-р (?) Барвінський в своїм Русланї недавно ще тому закинув національним демократам І радикалам, що в справі реформи поробили за великі уступки Полякам, думав собі п. намісник, що Барвінський дав би ся може "переконати" і згодив би ся на деякі зміни компромісових умов, прим. щодо числа двомандатових округів, одержавши в заміну за се для українського народа якусь важнїйшу рекомпензату на економічнім або иншім поли.
"П. намісник є тої думки, що ся угодовість може заважити на тересах в рішаючій хвили, бо надїє ся, що умірковане москвофільське сторонництво перефорсує також при теперішних виборах кількох своїх кандидатів, які, як звісно, згодили би ся правдоподібно на уступки в справі підвисшеня числа двомандатових округів. Коли би після сего пляну ввійшло до сойму кількох прихильників п. Барвінського, тодї могли би вони разом з уміркованими москвофілами, не остаючи з ними впрочім природно в нїякім союзї або пактї — допомогти краєвому правительству до одержаня деяких змін умов компромісового проекту, з якими то концесиями міг би може п. намісник зближити ся до польської опозициї".
Стільки інформатор Przegląd-у poniedziałkow-ого Від себе можемо тільки додати, що коли-б сї інформациї мали бути вірні, то се дуже кепсько сьвідчило би про полїтичний змисл п. Коритовського. Ми вже мали нагоду вияснити, як наш національний табор зустрів би пробу повтореня виборчої практики ґр. Казимира Баденїя. Се розумів навіть ґр. Потоцький і тому пошукав собі прислужників в москвофільськім таборі. Невжеж по досьвідах ґр. К. Баденїя з "Католицьким Союзом" і по досьвідах ґр. Потоцького з москвофілами п. Коритовський був би такий нерозумний, щоб повторити рівночасно експерименти обох названих своїх попередників?! Се справдї було-б за богато полїтичного розуму і... з а богато провокациї, на яку наш національний табор не оставби винним відповіди.
Инша річ, що християнські суспільники хотїли би, щоби д-р Коритовський поміг їм дістати ся до сойму. Про се ми вже писали, а тепер можемо служити одною подробицею що-до мандатового апетиту шефа христ.-суспільників. І так нашу звістку про те, що на Надвірнянщину д. Цєнський форсує д-ра Глїбовицького, можемо доповнити не менше цїкавою звісткою, що на той сам округ мав апетит „сам" п. Ол. Барвінський, обчисляючи так само, що там з огляду на великі камеральні добра, правительственні орґани мають найліпшу позицию при "робленю виборів". В тім напрямі "Христ.-сусп. Союз" робить заходи у нам. Коритовського, щоби приняв кандидатуру шефа хрисг. суспільників під опіку ц. к староства. Цїкаво, хто побідить в тім "бою" о ласку "свише": "рorzadny starorusin" чи "рorzadпу ukrainiec"? Думаємо очевидно про "бій" о ласку кандидованя, бо що-до мандату, який є станом посїданя нашого національного табору, — то дуже сумнїваємо ся, щоби "безсторонність" нового намісника посунула ся аж до відібраня того мандату в користь — все одно чи москвофільського чи христ.-суспільного — прислужника польських верховодів краю. 