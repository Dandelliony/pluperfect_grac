Виборча реформа.

Результати.
Що здїйснено з демократичних змагань до соймової виборчої реформи в основах, ухвалених соймовою комісиєю ?
Перше всего здїйснено загальність виборчого права. Тепер уже не буде в краю горожан, які були би виключені від впливу на краєве законодавство, від контролї краєвої господарки. Правда, загальність виборчого права не відносить ся до горожан жіночого пола, яких виборчі права остануть тільки в дотеперішнім обємі, одначе галицький сойм не є тут виїмком, бо цїла австрийська репрезентацийна система виключає від загальности виборчого права горожан жіночого пола.
Сю загальність виборчого права здїйснено тим способом, що в містах, які доси творили міську курию, побіч тої дотеперішної міської куриї, опертої на податковім цензї, утворено курию загальну, в якій будуть мати голос всї без ріжницї горожани, т. зн. як ті, що мають голос у міській цензовій куриї, так і ті, що доси виборчого права не мали. Подібно в дотеперішній сїльській куриї признано голос усїм тим, які доси виборчого права не мали, а зате тим, що доси мали виборче право, признано два голоси. Значить, загальність виборчого права получено в обох сих куриях з плюральністю: розширяючи виборче право на тих, що його доси не мали, признано рівночасно подвійний голос тим, що доси мали виборче право. В містах заведено плюральність посередно, роздїлюючи виборцїв на дві куриї і признаючи виборцям цензової куриї крім того голос в куриї загальній; в селах буде плюральність безпосередва: в тій самій куриї ті, що малі виборче право доси, мати муть два голоси, — ті, що доси виборчого права не мають, один.
Ся плюральність є власне відємною стороною загальности виборчого врава. Та рівночасно є вона тільки консеквенциєю нерівности виборчого права, якої не могли усунути сторонники демократичного прінціпу і яка має бути задержана і в новій виборчій ординациї.
Виборче право є рівне тодї, коли всї виборці мають і що-до форми і що-до змісту однакові виборчі права. Що-до форми виборче право є рівне тодї, коли кождий виборець має прим. один голос; що до вмісту — тодї, коли голос кождого виборця має однакове значінє, значить, коли в цїлії области даного виборчого права один посол припадає на таке саме число виборцїв згл. населеня.
***
З того становища виборче право до парляменту в Австриї також не є рівне. Великі міста є упривілейовані супроти менших (і навіть центральні виборчі округи в більшемандатових містах супроти округів дальших), міста взагалї супроти сїл, одні краї супроти инших, народи супроти народів. Найяркійшим приміром тої нерівности є національні відносини в нашім краю: 42 процент українського населеня краю має тільки 26 4 процент парляментарних мандатів; 58 процент польського, жидівського і нїмецького населеня репрезентують у парляментї Поляки, які розпоряджають 73 6 процент мандатів.
В проєкті виборчої ординациї до сойму нерівність виборчого права значно більша і притім незамаскована формальною рівністю. Сойм має складати ся з 8 ґруп, з яких кожда опираєть ся на инших основах.
Коли нерівність (плюральність є також тільки одною з форм нерівности) виборчого права є найбільшою хибою проєкту виборчої ординациї до сойму, то за те важними прикметами її є безпосередність і т а йність голосован я. Доси в сїльській куриї через посередність голосованє було майже неможливе, щоби вибір був висловом волї загалу управнених до вибору. Таксамо явність голосованя в міській і сїльській куриї мала такий вплив, що навіть чесних виборців або відстрашу-вала від участи в виборчім акті або навіть заста-вляла їх голосувати не по своїй совісти. В міській куриї, де голосованє й доси було в руки дїдичів, що особливо важко відбивало ся на нашім народї, якого репрезентували в соймі пп. Цєньскі і тов. І є се великий здобуток демократичних елементів, що нова виборча ординация до сойму заведе безпосередність і тайність голосованя ; в обох міських куриях і в куриї сїльській виходити муть посли всетаки з волї загалу, а не з ласки полїтичної адмінїстрациї. Особливо-ж важне звачінє має безпосередність і тайність голосованя для нас; тепер уже прийде кінець репрезевтованю наших селян польськими дїдичами.
Проєкт виборчої ординациї, опертий на висше обговорених загальних основах, представляєть ся в порівнаню з теперішним станом так:
Сойм складаєть ся з отсих членів :
а) 3 трьох архиепископів (рим.-кат.; гр.-
кат. і вірм.-кат.) львівських, князя-епископа (рим.-кат.) краківського, двох епископів (рим.-кат. і гр-кат.) перемиських, єпископа (рим.-кат.) тарнівського і епископа (гр. кат.) станиславівського, з презеса Академії Наук у Кракові, а ректорів істнуючих кождого часу в краю університетів і з ректора полїтехнїчної школи. Тепер в краю є два унїверситети, яких ректорами є Поляки. Значить, всїх вірилїстів буде 12, з того 9 Поляків і 3 Українцї (митрополит й оба епископи). Такий склад вірилїстів був і доси, отже поки-що в групі вірилїстів нїщо не змінить ся. Зміна настане аж тодї, коли буде заложений український унїверситет. На основі постанови, що в соймі мають засїдати "ректори істнуючих кождого часу в краю унїверситетів" в соймі засяде з вірильним голосом ректор українського унїверситету. Тодї всїх вірилїстів буде 1З, з того 9 Поляків, 4 Україцїв.
б) 3 215 вибраних послів, а саме:
1) 3 45 послів великої земельної власности, вибираних як доси; з них 1 Українець.
Курия великої земельної власности має доси 44 мандати всї польські. Тепер число мандатів сеї куриї має збільшити ся одним мандатом, призначеним і забезпеченим для Укранцїв.
2) 3 8 послів середної земельної власности, яка оплачує 100 корон або більше ґрунтового податку і не належить до виборчої кляси великої земельної власности; з них 4 Українцїв.
Ся група новоутворена. В теперішній виборчій ординациї її не було, і виборцї, які будуть до неї належати, належали доси до сїльської куриї, евентуально з т. зв. вірильним голосом, т. зн. не вибирали виборцїв, тільки разом з вибраними виборцями голосували на
посла.
3) З 44 послів більших міст,вибираних як доси; з них 5 Українцїв.
Доси ся група вибирала 28 послів, значить, число її мандатів значно збільшуєть ся. Нові доси ми не мали змоги вибрати в сїй ґрупі свого посла.
4) 3 12 послів тих самих міст, вибираних загальним і рівним голосованєм; з них 3 Українцїв.
Ся ґрупа новоутворена і призначена для тих, що досі були зовсїм позбавлені виборчого права. Загальне і рівне голосованє в сїй ґрупі значить, що в нїй будуть управнені також виборцї попередної міської (цензової) ґрупи, про що вже була мова висше. Четвертина мандатів у сїй ґрупі призначена і має бути забезпечена для Українцїв.
5) 3 пяти послів торговельних і промислових палат.
Доси ся ґрупа вибирала трох послів, кожда з істнуючих в краю торговельних і промислових палат (Львів, Краків, Броди) по одному. Тепер львівська і краківська палата вибирати-муть по двох послів; брідська остане як досї при однїм. Українцї в сій ґрупі не мати-муть свого представника.
6) 3 2 послів ремісничих палат.
Ся ґрупа новоутворена для ремісничих палат у Львові і Кракові. Українцї не мати-муть у
нїй свого представництва.
7) 3 99 послів сїльських громад разом з рештою міст і місточок, вибираних на основі загального голосованя з однократною податковою плюральністю для управнених; з них 45 Українцїв.
Ся ґрупа мала доси 74 мандати, роздїлені на полїтичні повіти (на основі подїлу з 1861 р.) Виборче право в нїй опирало ся на податковім цензї. Тепер буде воно загальне, значить, розширене також на тих, що доси виборчого права не мали; зате управнені доси матимуть подвійний голос, — про що вже була мова. Так само була вже мова про те, що голосованє в сій ґрупі буде безпосереднє й тайне, коли досн було посередне й явне. Українські мандати, як в усїх наших ґрупах, так і тут мають бути забезпечені.
Взагалї новий сойм мав складати ся з 228 (до часу заложеня українського унїверситету 227 членів, з того 13 (до часу заложеня україн. унїверситету 12) вірилїстів і 215 послів. Теперішний сойм складається з 12 вірилїстів і 145 послів, значить число вірилїстів збільшено о 1 (від часу заложеня українського унїверситету), число послів о 66. Національний склад сойму має бути такий: 166 Поляків (72.8 проц.) і 62 (до часу заложеня українського унїверситету (61) Українцїв (27.2 проц.) В теперішнім соймі національний склад зовсїм не є установлений анї забезпечений. Зазначивши се, лишаємо собі докладне обговоренє виборчої реформи з національного становища до слідуючої статї.
Коли цїлий склад сойму розділено на суспільні ґрупи, то відношенє суспільних сил представить ся нам ось-як:
Поділивши сойм на ґрупу дїдичівсько-капіталїстичну (полїтично аристокракратично консервативну), до якої можна зачислити вірилїстів, велику і середну земельну власність і торговельно-промислові палати, і ґрупу міщансько-селянсько-робітницьку (полїтично демократичну), до якої зачисляємо pепрезентацию решти міського (ґрупа міська цензова, міська загальна і ремісницькі палати) і сїльського (ґрупа сїльських громад) населеня, будемо мати таке відношенє дїдичівсько-капіталїстичної ґрупи до міщансько- селянсько-робітницької в теперішнім соймі 59 до 102 або 36.6 проц. до 6З.4 проц; в новім соймі 71 до 157 або 31 і до 68.9 проц. Означає се збільшенє демократичних сил.
Відношенє між ґрупами загального голосованя (міська загальна курия і курия сїльська) до всіх наших ґруп представляєть ся в новім соймі як 111 до 117 або 48.9 прц. до 51.1 прц. В теперішнім соймі про таке відношенє не може бути мови, бо всі ґрупи були оперті на податковім цензї, при чім явність голосованя в міській та безпосередність і явність голосованя в сїльській куриї мала той наслідок, що репрезентация сих демократичних ґруп діставала ся також в руки консерватистів. За те некорисною стороною для ґрупи загального голосованя в новім соймі є плюральність голосованя в тій групі.
Можна би ще подїлити сойм на ґрупу сільську й міську, при чім до сїльської треба би зачислити духовних вірилїстів, велику і середну земельну власність і курию сїльських громад, до міської сьвітських вірилїстів, торговельно-промислові і ремісничі палати, міську курию цензову і загальну. Але економічні противенства й полїтичні ріжницї поглядів між окремими складовими частями сих двох ґруп такі великі, що в дїяльности нового сойму такий подїл ледви чи коли зазначить ся.
Так представляєть ся виборча реформа з суспільного становища; з національного становища обговоримо її слїдуючим разом.   