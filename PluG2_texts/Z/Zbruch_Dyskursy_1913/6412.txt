До ясної цїли.

Коли в 1848 р. "Головна Руська Рада" розвинула акцию за подїлом Галичини, галицькі Поляки в своїй контракциї виступили з твердженєм, що польська національність, се історичний витвір, який повстав з трьох племен: мазурського, руського й литовського, отже домагати ся подїлу Галичини, значить, потурати племінному сепаратизмови руського племени, який хотїв би повернути взад колесо істориї і відлучити ся від свого матїрного польського пня.
"Польська мова — читаємо в польськім мемориялї з 27 падолиста 1848 р. — стала одиноким посередником письма й мови в цїлім краю. Мова мазурська, руська й литовська остали тільки диялєктами сїльського люду, отже не могли анї розвинути ся анї виробити ся. Таким чином про гнетенє руської мови польською можна хиба на стільки говорити, на скільки все і всюди диялєкти люду з поступом просьвіти мусять уступати й уступають виробленій і лїтературній мові народу".
Коли ми з сим становищем Поляків з 1848 р. порівнаємо те, що та часть польського табору, яка відмовляє нашому народови всяких національних прав і яка в справі соймової виборчої реформи віднесла отсе побіду над польськими партиями компромісу, говорить нинї, то побачимо, що польське становище зовсїм не змінило ся.
"Епископи не хотять, щоби раз на все замкнено всякому польському впливови доступ до руського населеня, не хотять, щоби в соймі повстала окрема руська курия, одним словом, боронять єдности краю і здрігають ся перед полїтикою, яка поволи мусїла би довести до що-раз глибшого національного роздїлу і вкінци до відірваня червоноруської землї від матїрного польського державного пня", - пише Rzeczpospolita, величаючи "czyn narodowy" польського епископату.
"Думаємо, що всяка петрифікация полїтичного сепаратизму чи в самім соймі, чи в роздїлї обох народностий між дві окремі виборчі урни, є противна характерови і натурі взаїмного співжитя", — заявляють у своїй енунцияциї польські епископи.
Вкінцї провідник східно-галицької польської шляхти п. Абрагамович складає заяву, що польським ідеалом є асиміляция руського народу.
Так представляєть ся польська національна полїтика супроти нашого народу в Австриї. Як бачимо, на порозі конституцийного житя австрийської держави стояла вона на тім самім становищи, на якім стоїть і нинї, на становищи асиміляциї, себто польонїзациї нашого народу.
А наша національна полїтика?
Можемо бути горді, що при всїх своїх хибах наша національна полїтика на самім початку конституцийного житя австрийської держави поставила собі ясну цїль: здобутє національної самостійности, на скільки се можливе в межах австрийської держави.
І треба сказати, що осягненє тої цїли було дуже близьке.
Справою подїлу Галичини на східну й західну займало ся австрийське правительство ще в часах обсолютизму, маючи очевидно на увазї головно адмінїстрацийні мотиви. Так 27. лютого 1847 р. в справі подїлу Галичини запало прінціпіяльне цїсарське рішенє, в якім говорить ся, що "Галичина має бути подїлена на два ґуберніяльні округи" з столицями Львовом і Краковом. Коли-ж ґубернатор Галичини ґр. Ф. Стадіон вказував на трудности переведеня такого подїлу, нове цїсарське рішенє з 13. жовтня 1847 р. говорить: "Не є моїм наміром, щоби пертрактациї в справі постановленого подїлу Галичини на дві ґубернії були перервані аж до часу переведеня всїх орґанїзацийних уряджень, які заінїціовані в тій провінциї. Навпаки по думці моєї постанови з 29. марта 1849 р. належить приготовити все як слїд щоби, коли признаю відповідну до сього пору, можна було той подїл перевести без ніякої проволоки".
В 1848 р. справа подїлу Галичини набрала національно-полїтичного значіня. З домаганєм подїлу Галичини виступила "Головна Руська Рада", найперше на славянськім конґрес ї в Празї, а опісля в мемориялї до цїсаря з 9. червня 1848 р., в мемориялї до мінїстерства внутрішних справ з 17. липня 1848 р;, в петициях до новоутвореного Державного Сойму (Reichstag), на яких зібрано над 200 000 підписів, в депутациї до цїсаря, принятій на специяльній авдиєнциї 6. падолиста 1848 р., в мемориялї до мінїстерства внутренних справ з 28. жовтня 1848 р. і вкінцї в мемориялї до мінїстерства внутрішних справ з 29. марта 1849 p. А успіхи сеї акциї?
Один з польських полїтичних провідників в 1848 p., що був якийсь час президентом першого австрийського Державного Сойму, Францїшек Смолька, пише в листі з 8. серпня 1848 р.: "Вам відомо, що ми наміреному подїлови Галичини, підписаному цїсарем 19. червня 1848 p., brevi manu скрутили карк".
Коли-ж для противаги петициям "Головної Руської Ради" Поляки розпочали свою акцию, висилаючи мемориял до цїсаря і правительства і роздаючи членам Державного Сойму полємічні брошури, написані з польського становища, офіцияльний орґан мінїстерства внутрішних справ Wiener Zeitung з 26 січня 1849-р. виступив з острою статею проти тої польської аґітациї. "Всї ті письма є наглядним доказом, що Поляки не хочуть зректи ся супремациї над гнетеними від віків Русинами. Всїми можливими софізмами старають ся доказати, що в Галичинї є тільки один нарід, а Русинів не уважають нациєю. Право до рівноуправненя, яке в однаковій мірі прислугує Русинам таксамо як і Полякам, Поляки хочуть прикласти тільки виключно до себе". Так писав урядовий орґан австрийського правительства.
В першім австрийськім Державшім Соймі Русини не осягнули сповненя свого домаганя. Ухвалений конституцийною комісиєю того Сойму в часї від 13 січня до 3 марта 1849 р. т. зв. кромерижський проєкт конституциї не дїлить Галичини на два коронні краї, як сього домагали ся руські посли, тільки означує її як один коронний край. Одначе кромерижський проєкт конституциї не перейшов без уваги над домаганєм руських послів і старав ся бодай в части відповісти їм в иншій формі. Отже дїлить Галичину на 10 адмінїстрацийних округів з т. зв. окружними соймами (з законодатною й адмінїстрацийною компетенциєю, низшою від компетенциї краєвого сойму), постановляючи, що "означенє тих округів буде переведене з можливо найбільшим узглядненєм національности". Крім того кромерижський проєкт зазначує, що подїл Галичини на виборчі округи як при виборах до Державного Сойму так і при виборах до краєвого сойму повинен як найбільше узгляднювати національні окремішности.
Кромерижський проєкт — як відомо — не став законом. Дня 4 марта 1849 p. Державний Сойм розвязано і того ж дня октройовано нову державну конституцию, в якій заповіджено також октройованє к р а є в и х конституций.
На сїй основі в Вістнику державних законів з 1850 p., ч. 386., оголошено під датою 29 вересня 1850 р. краєву конституцию для Галичини. Ся конституция, не розриваючи зовсїм єдности краю, дїлила його одначе на три рівнорядні области, з трьома рівнорядними соймами, т. зв. соймовими куриями в Кракові, Львові і Станиславові, себто на область чисто-польську, мішану польсько-руську і чисто-руську. Кожда соймова курия була зовсїм самостійна в полагоджуваню для своєї териториї всїх тих справ, які конституция признавала справами краєвими. Тільки що-до деяких справ застережено, що вони мусять бути полагоджені однаково в цїлім краю. Сі т. зв. загально-краєві справи мали бути полагоджувані так, що або всї три соймові куриї ухвалять однакові закони, або, колиб сього не можна осягнути, справу полагоджує т. зв. Центральний Видїл, зложений з членів краєвого Видїлу, до якого всі соймові куриї вибирали би своїх делєґатів, і з додаткових делєґатів соймових курий. Автономічною адмінїстрациєю мав займати ся один на цїлий край краєвий Видїл, зложений, як сказано, з делєґатів усїх соймових курий.
Значить, соймові куриї репрезентували подїл краю на три части; Краєвий Видїл і Центральний Видїл репрезентували єдність краю.
Такий подїл краю не був, правда, сповненєм домаганя "Головної Руської Ради", але всетаки забезпечував Русинів від польської переваги.
Анї державна конституция з 4. марта 1849 p. анї краєва конституция з 29. вересня 1850 р. не ввійшли в житє; цїсарський патент з З1. грудня 1851 р. злїквідував усї конституцийні здобутки "весни народів" і привернув абсолютизм.
Тимчасом прийшли подїї в заграничній і внутрішній полїтицї Австриї, які заставили корону і правительство шукати порозуміня з Поляками, і польська полїтика, яка зрозуміла, що ліпше йти з Австриєю нїж проти неї, спричинили, що між короною і польською шляхтою довершив ся пакт, який віддав наш нарід в Галичинї під панованє польського абсолютизму,
На нашу суспільність впала важка задача обороняти свою національність на два фронти: від Поляків і від москвофільства і серед тої боротьби, не тільки без нїякої помочи, яку дає новочасним суспільностям державна орґанїзация, але ще серед перешкод зі сторони держави, яка стала знарядом польської шляхти, будувати від основ своє національне житє. Та цїль, яка в 1848 р. була така близька, відсунула ся в далечінь ідеалу, на який весь час були звернені очи нашого народу, але якого здійсненє представляло ся дїлом далекої будучности.
Так дійшли ми до теперішної хвилї, яка нас поставила перед задачу : коли хочемо далї розвивати ся, мусимо здобути в нашій країнї права повноправн о ї нациї, яка сама рішає про свою долю.
Компроміс в справі виборчої реформи до галицького сойму мав дати нашому народови minimum національно-полїтичного істнованя в рамах краєвої автономії й самоуправи. Одначе тепер компромісова соймова виборча реформа розбита, і все починає важити ся на ново. Не знаємо, хто візьме верх в польськім полїтичнім таборі: чи ті, що годилися на признанє нашому народови бодай завдатків на національно-полїтичну рівноправність, чи ті, що виступають як наші непримиримі вороги і кидають нам в лице клич асиміляциї.
В такій хвилї наша суспільність мусить особливо ясно бачити цїль, до якої йде в границях австрийської держави. Та цїль: національнополїтична самостійність нашого народу в межах австрийської держави. Бачили її ясно наші батьки на "веснї народів", коли вона була така близька, треба іти до неї й нам, через перешкоди, які поставило на нашім шляху пів столїтя польської самовлади.
А польський табор має два шляхи: Або в нїм візьме верх думка, що наш нарід — нация, якій належать ся ті самі права, що польському народови, і та думка уможливить перебудову правнопубличних відносин краю обопільним співдїланєм обох народів, — або вдержать у нїм власть ті, що виступають проти нашого народу як вороги з кличем асиміляциї, і тодї прийдеть ся нам здобувати національно полїтичну самостійність в що-раз важчій боротьбі.
Так чи инакше — се залежить від становища польського табору.
Наша суспільність все повинна мати перед очима ясну цїль і чи в співдїланю з польським народом, чи в боротьбі з нашими ворогами серед польського табору йти до тої цїли.   