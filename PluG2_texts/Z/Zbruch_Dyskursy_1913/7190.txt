Слово столицї краю.

Вчера на поклик полїтичної орґанїзациї Українцїв міста Львова тисячні лави заповнили простору салю "Яд Харузім". Зібрало ся українське львівське міщанство і робітництво, зібрала ся інтелїґенция всїх українських партий, щоби відповісти гідно на визов, який кинула нам вшехпольсько-епископсько-подоляцька клїка, який кинув теж провідник польської шляхти п. Абрагамович своїм висказом "асиміляция". На вічу явили ся також репрезентанти східно- галицьких повітів, які вчера рано зїхали ся були на загальні збори "Сїльського Господаря". І клич боротьби зі східно галицькими шляхтичами та їх прислужниками, що прогомонїв на вчерашнім вічу, відібєть ся безперечно рівноголосним відгомоном від Лемківщини аж до північно- східного росийського кордону. Загомонить відгомон народного гнїву і хвилї розбурханого українського моря хлинуть об ворожі острівчики...
Віче отворив іменем полїтичної орґанїзациї Українцїв міста Львова п. О. Пісецький, який привитав парляментарних і соймових послів, що прибули на се віче, а передовсім п. д-ра Костя Левицького, котрого вічевики привитали довго неустаючими оплесками. Опісля запропонував на предсїдателя віча п. пос. д ра Евгена Олесницького, а на секретаря п. С т. Біляка, що присутні приняли через аклямацию.
Предсїдатель, подякувавши за вибір, удїлив голосу референтови п. д-рови Костеви Левицькому.
Перед семи роками — говорив керманич української репрезентациї — лунав в нашім краю всенародний клич за загальним, різним, тайним і безпосередним правом голосованя до парляменту. Тодї станув увесь наш нарід в Галичині як один муж за здобутє приналежних йому прав. Отся акция коштувала нас немало труду і жертв, однак принесла пожаданий овоч. Наш нарід показав силу і значінє і разом з другими народами держави виборов чотироприкметникове право, а для себе виборов більше значінє в парляментї. Українська справа піднесла ся з домашньої галицької справи до значіня загально-державної. Але і виборча реформа до парляменту мала противників, а були ними консерватисти всїх країв, найбільшими-ж були наші галицькі шляхтичі. Однак за виборчою реформою до парляменту станув наш монарх, станули широкі народні маси і в той спосіб проломано опір.
По парляментарних виборах на основі нової виборчої ординациї виринула квестия виборчої реформи до соймів, а передовсїм до галицького. Зараз на І. сесиї в липни 1907. p., коли на дневнім порядку парляментарних нарад виринула справа санациї краєвих фінансів державними податками, наші українські посли заявили : Дамо краєви все, що йому належить ся, але краєва управа мусить перейти в инші руки. Треба припустити до управи краю український нарід. Під сим кличем відбули ся в 1908. роцї вибори до галицького сойму. Але ваші змаганя перепинила жорстока рука покійного намісника. Він розбив наш український табор, видвигаючи москвофілів, а рівночасно більшість соймових мандатів опинила ся в руках шляхти. Українське представництво зараз по отвореню сойму заявило, що головною справою сего сойму має бути переведенє виборчої реформи, та що він до жадної иншої ухвали не в компетентний. Сей сойм мав уступити ся новому демократичному справедливому соймови. Се була наша полїтична девіза в 1909. і 1910. р. А коли ми побачили в 1910. роцї, що польська соймова більшість легковажить собі се, тодї українські посли були примушені ужити тактики голосної обструкциї. (Бурливі оплески). Ми мусїли загатити правильну дїяльність сойму. Ми розуміли, що як тілько соймова більшість побачить, що вона може дальше істнувати, то не буде журити ся про виборчу реформу. На тім становищи видержав наш клюб через три роки.
А зійшов з него аж тодї, коли заключено компроміс і коли в комісиї для виборчої реформи ухвалено компромісові основи виборчої реформи. Ми уступили зі свого становища під тим услівєм, що першою справою соймових нарад має бути ухваленє виборчої реформи. Так отже стало ся, що ми при помочи центрального правительства дійшли до компромісу. Підчеркую, що проєкт виборчої реформи був проєктом компромісовим. Щоби до него дійшло, мусїли ми богато з наших домагань полишити. В нашім парляментарнім і соймовім клюбі бороли ся дві думки. Одна думка була: Борім ся безупинно дальше, а тодї здобудемо рівне право для всїх, а передовсїм рівне для українського народа в порівнаню з польським. Друга думка була, щоби народу не ослабляти тою вічною боротьбою, аби здобути новий етап, аби нарід відпочав на тім етапі, щоби відтак міг тим основнїйше бороти ся. І ся друга гадка стала загальною нашою думкою. Ми всї пішли сею дорогою.
Що приносив нам компроміс ? Приносив передовсїм загальне право, всї мущини мали одержати безпосередне виборче право. Не здобули ми рівного права для всїх і рівного для українського народа в порівнаню з польським. Причиною того було задержанє курий. Сю нерівність заводить вже перший параґраф ухваленого артикулу краєвого статута, який говорить про вибір з поодиноких курий. Ми мали дістати на 228 послів 62. Се є справдї малий процент, та всетаки є він кориснїйший від нинїшного стану, коли ми на 161 послів маємо всего 24 заступників. Нерівність означує також плюральність. В міській і сїльській куриї одна часть виборцїв матиме по два голоси. Важною для нас справою є забезпеченє мандатів для одного і другого народа. Ми хочемо справедливости виборчого права, хочемо забезпечити с я перед рабованєм наших мандатів. Є три способи забезпеченя: перший се заведенє національного катастру, аби Поляки і Українцї окремо голосували. Другий спосіб забезпеченя— се виборча ґеометрия — громади переважно українські викроюєть ся у виборчі українські округи, а громади переважно польські — у виборчі округи польські. Третий спосіб — се пропорціональність, коли в однім окрузї вибирається більше послів так, що забезпечуєть ся заступництво і більшости і меншости. Забезпеченє в компромісовім проєктї послїдувало в деяких куриях на основі виборчої ґеометриї, а в деяких на основі комбінациї національного катастру з пропорціональностию. Однак сей спосіб забезпеченя давав нам дещо до сумнївів. Крім того домагала ся українська репрезентация, щоби наш нарід мав не лиш забезпечене число мандатів, але і вплив в краєвім видїлї. Ми зажадали, щоби на сїмох членів краєвого видїлу двох припадало Українцям, а дальше щоби польських членів краєвого видїлу окремо вибирали Поляки, а українських Українцї. Се є річ дуже важна, хто має нас заступати в найвисшій краєвій маґістратурі. Ту ходило о право самоуправи. Подібне жаданє поставили ми при виборі українських членів до комісий і краєвих інституций. Зажадали ми також, щоби побіч маршалка були два його урядуючі заступники, з них один Українець.
По довгих і мозольних переговорах доведено до компромісу, але при його заключуваню проявляла противна сторона неабияке побоюванє. Коли годили ся на компромісовий проєкт, то виразно застерегла ся перед тим, щоби новий сойм переводив дальші зміни. Вони домагали ся петрифікациї, а саме, що треба би більше як ¾ послів, щоби можна було опісля перевести якунебудь зміну краєвого статута. Але ми і на се згодили ся. Ми розуміли, що коли прийде хвиля, що  цїлий нарід забажає вповнї справедливої реформи, то супроти могучої народної струї не опре ся жаден сойм. Чого нарід схоче, те мусить бути переведене. (Оплески). 
Польська шляхта, польські верховоди хотїли також забезпечити перед новим соймом свої двірські обшари. Колиби мало прийти до примусової сполуки двірських обшарів з громадами, так тодї дїдичеви мало остати виконуванє поліциї на власнім обшарі і тодї обшар мав платити 20 проц. менше додатків від громадян. Дїдич мав би також засїдати без вибору в громадській радї. Ми і на се згодили ся. Ми не хочемо, щоби двірський обшар мішав ся до громади, тимбільше, що не довго ще треба чекати, як двірські обшари дорогою парцеляциї розплинуть ся в селянському мори. Шляхта застерегла собі також, щоби деякі постанови щодо повітових рад були на віки петрифіковані. Ми згодили ся вправдї на полишенє курий при виборах до повітових рад, однак переперли те, щоби вибори в сїльській куриї оперли ся на оплачуваню реального податку.
Коли зберемо все сказане разом, то все таки треба признати, що сей проєкт розширив загальне право. Всї виконують вибір безпосередно. Один нарід не може загарбати мандатів другому. Також маємо забезпеченє, що шляхта не буде мати переваги в новім соймі. Нам дає компромісовий проєкт ширше заступництво. Дає нам також крихту національної автономії. Се все є корисні сторони. Є богато і некорисних, однак корисні переважають. Ми сею реформою не одушевляли ся, однак поклали наше слово і цїлий нарід пішов в довірю за нами і сказав : Спробуймо подати руку польському народови. В сїм компромісї йшло також осотворенє мосту до спокою в краю, до згоди. Йшло о се, аби польський нарід признав рівне право розвою українському народови.
Однак ся гадка зістала розбита. А розбили її ті чинники, котрим найбільше повинно на нїй залежати. Розбили її в першім рядї ті панове, що жиють з нашим народом. До помочи взяли собі вшехполяків, яких виключною цїлию в винищувати другі народи. Третим чинником, який добив виборчу реформу в сїм соймі є польський епископат (Ганьба, бурливі ворожі оклики). Польська шляхта мала дотепер всю власть в краю в своїх руках і з тим їм важко було розставати ся. Але ся господарка довела край до повної руїни, здержала розвій культури і заострила національну боротьбу. Тепер йшло о те, чи оба народи мають бути господарями в краю, чи лише шляхотська клїка. Тепер закипить в краю боротьба ! Віроломність польської шляхти є визовом для нас. На сю віроломність наспіла вже відповідь з найвисшого місця - нею було замкненє сойму перед скликанєм буджетової комісиї. Дальше має наступити розвязанє сойму, розписанє нових виборів і леґальне їх переведенє. Се була відповідь цїсарського правительства. Сим дало правительство вислів, що сей сойм був нездатний до переведеня виборчої реформи і поєднаня обох народів. Він має уступити ся перед новим соймом (Оплески). Приходить тепер черга на відповідь з долини — від народних мас. Ті маси мають відповісти, чи хочуть, щоби шляхта дальше рабувала їм мандати (Ганьба їм). Щоби дати гідну відповідь, треба щоби між самими Українцями була єдність, солїдарність і карність (Славно, гучні оплески). Щодо польського народа, то ми підемо до виборчої кампанїї з тими ґрупами, що вміють додержати слова (Славно). Нашим виборчим кличем буде вибрати якнайбільше прихиль-ників виборчої реформи, а пова-лити ї ї ворогів. (Оплески) Ми йдемо не у бій безправний, але у бій за наше право. Ми були би негідні назви народа, колиби не дали ворогам народних прав гідної відповіди на їх бундючний визов. Мусимо підняти той визов з кріпким духом. Новий сойм мав ухвалити виборчу реформу і уступити новому демократичному соймови. Наша справа чиста. Ми дали слово і за него постоємо. За справедливість і честь мусимо йти до виборчої кампанїї з тим переконанєм, що український нарід лише в завзятій боротьбі здобуде собі свій гаразд і своє право. (Грімкі оплески).
По сїм забрав слово д-р Евген Озаркевич. Бесїдник зазначив, що ми стоїмо на справедливім становищи, що навіть Поляки, які так дуже сьвяткують конституцию третого мая, забувають на одну точку, яка в нїй знаходить ся, а саме, що що 25 лїт має відбувати ся ревізия конституциї. Тимчасом галицька краєва конституция істнує вже 52 роки, і польська шляхта не хоче її зревідувати. Польська шляхта хоче, щоби наш нарід був дальше льокаєм. Щобільше ми бачили сумне явище, що найвисші польські церковні достойники станули по сторонї ворогів Христової любови. (Ганьба) І честь нашому епископатови, що він став разом з прихильниками поєднаня народів. (Славно). Припімнувши, що вже козацькі війни виклали ксьондзи-Єзуїти, бесїдник візвав львівське міщанство і робітництво, як також інтелїґенцию до сильної і карної орґанізациї. Вкінцї д р Озаркевич поставив до промови референта д-ра Костя Левицького слїдуючі резолюциї, які на кінци піддав предсїдатець п. др Олесницький під голосованє і які присутні приняли через аклямацию.
Резолюциї звучать:
1. Віче Українцїв міста Львова висказує своє признанє і подяку українському соймовому клюбови, а зосібна його провідникови д-рови Костеви Левицькому за його становище в справі реформи виборчої ординациї до краєвого сойму.
2. Віче Українцїв міста Львова осуджує поступованє сих польських сторонництв, котрі мимо заключенґ компомісу між польською і українською стороною, мимо прихильного становища краєвого і центрального правительства і волї монарха, пішли за кличами вузко-партийними і еґоїстичними і розбили на разї сей важний крок до зближеня і мирного співжитя обох народів, що замешкують сей край.
3. Віче Українцїв міста Львова взиває ц. к. правительство, щоби як найшвидше приступило до розвязаня краєвого сойму і перевело як найскорше нові, лєґальні вибори.
4. Віче Українцїв міста Львова апелює до усїх сторонництв, що стоять на основі справедливости, щоби в новім зміненім проєктї виборчої ординациї до краєвого сойму узгляднено справедливі домаганя мешканцїв міста Львова і на основі національного катастру дали їм тільки представників в краєвім соймі, кілько їм належить ся з огляду на число мешканцїв. Далї промовив пос. Т. Старух, піддаючи острій критиці дїяльність шляхотської клїки, її воловодженє в унїверситетській справі, а опісля в справі виборчої реформи. Коли доходимо до кінця переговорів, тодї польська сторона перевертала завсїди кота до гори хвостом. Припімнув, що се віроломство є дїдичною прикметою польської шляхти, яка вже від сїмсот лїт дала безлїч доказів віроломства. З одної сторони присипляють вони нас переговорами, а з другої сторони ведуть в краю асиміляцийну полїтику. Тепер прийде ся нам підчас виборчої кампанії бороти ся не лише з двором, але також з "косцюлками" і "каплїчками". Підчас цїлої бесїди саля дрожала від ворожих окликів на адресу подільських обшарників і епископів.
Слїдуючий бесїдник п. Володимир Темницький в імени української социяльно-демократичної партиї заявив повну солїдарність з иншими українськими партиями, якої додержать і в виборчій кампанії.
По промові робітника п. Зубача забрав голос редактор Микола Курцеба, який горячо промовляв за тим, що супроти грізного ворога повинні екзекутиви українських партий, а передовсїм національно демократичної і радикальної зійти ся і обдумати докладний плян цїлої виборчої кампанїї. Опісля поставив слїдуючу резолюцию, яку принято однодушно:
5. Віче Українцїв міста Львова, признаючи вагу хвилї при найблизших виборах до сойму, при котрих зведе ся бій проти вшехпольськоподоляцько-епископсько-москвофільської коалїциї, апелює до всїх українських полїтичних орґанїзаций в краю, аби вони полишили на боцї свої партийні інтереси і руководячи ся загальним національним інтересом, зєдинили всї свої сили у одну сконсолїдовану національну виборчу кадру і в той спосіб уможливили побіду нашим кандидатам.
На сїм скінчила ся лїста бесїдників і предсїдатель д-р Е. Олесницький замкнув віче короткою промовою і завізванєм до відспіваня гимну "Ще не вмерла Україна". На салї залунав національний гимн, з яким на устах вийшли вічевики на вулицю, хотячи дістати ся під сойм. Однак полїция замкнула кордоном ву-лицю, що вела до сойму. Тодї похід, який чим дальше, тим все більше зростав чому сприяли також польські Зелені сьвята, пішов Казимирівською вулицею.
Коли похід, співаючи національні піснї, зближав ся до театру, прямуючи на головні міста вулиці, нечайно збоку напала на демострантів полїция під проводом трех комісарів і почала академіків, що йшли в перших рядах, бити в лице, в груди, та в голову. Найбільше пописував ся полїциянт ч. 278, який чинно без найменшої причини зневажив аж кількох наших академіків. Обурена тим брутальним нападом публика приняла грізну поставу, зневажені академіки почали відплачувати ся. Малощо не прийшло до проливу крови, лише завдяки впливови кількох старших громадян удало ся втихомирити оправдано обурених академіків. Похід з малими перешкодами пішов Краківською вулицею на ринок під "Просьвіту", з відси по промові студ. Біляка і по відспіваню національних пісень, розійшли ся вічевики супокійно домів. 