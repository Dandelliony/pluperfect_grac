Мілюков про українське питанє в Росії.

Новозаложена "Korrespondenz der Nationalitäten Russland", яка почала виходити в Бернї в Швайцарії, містить одержану від редакції льозанської "Ukraine" заяву Мілюкова в українській справі. Ся заява, в якій Мілюков підчас свого останнього побуту в Швайцарії сформулував своєї партії відношенє до українського питаня і вигляди на полагодженє його в Росії, звучить:   a) З початком війни, коли становище Українцїв супроти війни і воюючих ґруп держав не було ще ясне, конституційно-демократична партія виробила проєкт широкої культурної й адмінїстративноі автономії земель, заселених Українцями.   b) Навіть тодї, коли головні напрями серед Українцїв приняли означені форми, навіть після того, як офіціяльні українські делєґати з Галичини відвідали Царгород і Софію і там поскладали більше заяв в тім напрямі, що українська нація від Росії нїчого не жде й нїчого не жадає, тільки бажає побіди центральних держав, — навіть тодї помістив я в "Рєчи" кілька статий про українське питанє, в яких обороняв становище кадетів і домагав ся для України важних концесій.   Тимчасом українське громадянство не тільки в Галичинї, але також в Росії показувало ся з ходом війни що раз більше непримиримим. Се утворило майже непоборимі трудности не тільки для пропаґанди партії, але також для моєї особистої пропаґанди. Та не вважаючи на се, коли в Думі утворив ся поступовий бльок і коли він почав займати ся національним питанєм взагалї і зокрема українським, став він, взагалї беручи, на становищи партії кадетів і рішив домагатися деяких уступок для України.   c) Одначе становище України як в полїтицї так і в пресїі з розвитком подїй на боєвищи і в нутрі держави тільки скріпило полїтику реакційних партій супроти України, замість доставити арґументи російським партіям, прихильно настроєним до українського питаня.   Ті партії все були проти всяких уступок для України. Вони також тероризували правительство, лякаючи його українським заговором і вказуючи йому на українські симпатії для центральних держав, як також на їх приготованя до Повстаня.   d) Ті російські полїтичні партії ("союзъ русскаго народа", праві націоналїсти і т. д.) покликали ся на заяви української преси, і то не тільки галицької, але також російсько-української. За те поступова партія мусїла обмежати ся або на заяви загального характеру або на запевненя, що між Українцями є також ґрупи, які не втратили своєї віри в Росію і хотять іти з Росією. Не вважаючи на все те, поступовий бльок нїколи не відрікав ся своїх головних принципів, які служили йому основою для рішеня українського питаня.   e) Одначе з огляду на всї арґументи, якими послугували ся реакційні партії, поступовий бльок як також партія кадетів бачили себе примушеними вдержати ся від всякої публичної заяви в Думі про українську справу. Така заява, на нашу думку, не тільки не принесла би користи, але могла би ще пошкодити Українцям.   t) Та хоч всяка дискусія в Думі про українське питанє була неможлива, поступовий бльок не перестав далї студіювати се питанє. Що більше, він ще поглибив студіованє сього питаня, запевнивши собі співробітництво відомого українського історика проф. Грушевського. В порозуміню з ним виробив бльок цїлий ряд мір, які принято в проґраму поступового бльоку в українській справі.   В порозуміню в проф. Грушевським виробляє бльок також инші тези, які, хоч доси не ввійшли ще в його проґраму, одначе певне будуть приняті до неї.   g) Бльок і партія кадетів не можуть виступити з своєю проґрамою в українській справі перед Думою і в пресї, доки внутрішнє положенє Росії не уможливить здїйсненя сеї проґрами. Прихід сеї хвилї залежить не тільки від внутрішно-полїтичного розвитку Росії, але також у великій мірі від відношеня Українцїв до Росії.   Чим більше зростати-муть між Українцями ґрупи, прихильні до Росії й антанту, чим більший буде вплив тих ґруп, тим лїпші мати-ме вигляди українська проґрама бльоку. Також менше ставати-ме перешкод до здїйсненя сеї проґрами.   h) Та все таки поступовий бльок і партія кадетів не остають без дїла, аж доки не поправлять ся обставини, тільки вже тепер займають ся питанями, які стоять на деннім порядку і є звязані з українським питанєм. Між ин. розвинули вони в Думі і в пресї акцію, щоби зробити неможливими старі методи, які примінювано при першій окупації Галичини й Буковини в сих краях.   i) Вагу сеї акції можна оцїнити на основі факту, що навіть деякі орґани реакційної преси присвоїли собі арґументи бльоку. Очивидно бльок не може запевнити, що його арґументи подїляє також правительство. Але бльок і всї його партії рішені інтерпелювати правительство, коли б старі методи були на ново примінені.   [Дїло] 