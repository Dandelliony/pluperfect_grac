Шалїйте, шалїйте, скажені кати!

Шалїйте, шалїйте, скажені кати! Годуйте шпіонів, будуйте тюрми; До бою з Москвою Україна стане, Порвем, порвем, порвем ті кайдани!   За правду, за волю ми станемо враз, Тюрми нї гармати не пострах для нас, Бо вольного духа не скути в кайдани, Біда, біда, біда вам, тирани!   Робітники духа, робітникам всїм Ми руки подаймо, на бій їх ведїм, Бо спільна усїх нас злучила недоля І труд і піт і кров, і неволя.   За правду, за волю і т. д.   Від краю до краю не громи гудуть, — Українські полки на ворога йдуть. І поклик рокоче: вставайте, народи; Пришила пора, пора — день свободи!   За правду, за волю і т. п.   Підвалини світа валять ся старі, Поблідли деспоти, дріжать опирі, Бо зоря свободи вже сходить яскрава! Для всїх, для всїх, для всїх рівні права!   За правду, за волю і т. д.   І вольні народи, як добрі брати, Полинуть до сонця, до щастя мети, Розкуєсь, двигнеть ся і наша родина — Одна, сильна вільна Україна!...   За правду, за волю і т. д.   [Вістник Союза визволення України] 