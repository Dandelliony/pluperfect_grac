Чи довго ще?

Як кому ще треба було наглядного доказу на те, як далеко в нас від слів до дїл, як мало в нас здатности ставати швидко в ряди, ставити відповідних людий на відповідних становищах, відчути хвилю і безпроволочно нею покористати ся, як мало в нас — одним словом — інстинкту орґанізациї (отже : координациї й субординациї) і як мало людий дійсности, людий дїла, що вміли б, не розщибаючись по хмарах, у відповідний момент зробити відповідну річ, — то доказ такий дали йому події, яких сьвідками ми в протягом вже звиш чверть-року. Кажемо „події“, а треба властиво сказати „брак подїй“. Нїчим иншим, як повним браком подій, характеризуєть ся у внутрішнім житю нашого суспільства час від початків теперішного воєнного потрясеня до дня нинїшного. Заложенє рук, і якесь тупе вижидане грядучих подій, і балаканє й шептанє, що ось то сього треба-би і того треба-би, і мріянє про роботу, і повна нездарність за роботу взяти ся... Се в той час, коли нетільки наші національні сусїди й соперники в сїй країні орґанїзують ся, зброять ся і вправляють ся, хвилі слушної ждучи і в наш бік навіть погрози воркотячи, але коли й від наших внутрішних національних ворогів підповзують до нас чутки про оружні підготовленя проти нас та в підмогу їх заграничному мандантови і нашому непримиримому ворогови.
Голїруч ми мали-б приняти нетільки московську орду, і нетільки вшехпольсько-подоляцьку „буту“, але навіть — удари москвофільських опричників! Зрозуміле се було-б ще, якби таке бездїльне вижиданє було висловом продуманої тактики неанґажованя суспільности на непевні спроби. Але нї — загал і провідники думають що инше, шептають і говорять про активну участь нашу в подїях, навіть нараджують ся вад сим, доручають „функциї“ поодиноким особам, і — після богатьох слів ми стоїмо докладно на тімсамім місці в нашій орґанїзацийній, оборонній, фізичній і моральній справності й готовости, на котрім стояли перед місяцями.
Анї управи українських політичних орґанїзаций, анї управи специяльних орґанізаций плеканя масової фізичної справности не станули доси на висотї задачі надзвичайного часу. Ориєнтували ся довго, а коли врешті признали за неминуче потрібне поставити суспільство в стан зорґанізованої підготовлености, то — аж тодї розпочала ся та траґікомедия нездарности, яку народна поговірка означила словами „хоче, а не може“. Замість безпосередно по рішеню взяти ся за діло в істнуючих в даній хвили орґанїзаційних рамках і в межах в тій хвили вже можливих, розпочало ся старе, так добре нам відоме „роботяще неробство“. Розпочало ся товченє води в ступі, і розпорскуванє тої води людям і взаїмно собі в очі. Отже — замість справдї робити те, що вже в той момент було можливе, розпочалось т. зв. ставленє справи на „ширший ґрунт“. Потім розпочалося взаїмне перелїцитовуванє в „широкости“ ставленя. Міжпартийні переговори і — неминучі при таких істориях індиянські „фортелі“. Таке довге „роздумуванє“ над статутами, шо стало-б його на видуманє нових метафізичних систем. Біганина ідейно розкуйдовчених (хоча самих по собі і добродушних) людий з мінами таємничих „конспіраторів". Добір (підступом!) людий — для репрезентации такий доцільний, що дитина з нього весело сьміялась-би. І врештї — заповіданє нових (ще мало їх було!) „міжпартийних" „конференций".
І так далї.
Але далї так бути не може! Сїй траґіфарсї бездарности, волуйковатости, довгих язиків, широких ротів і коротких рук мусить прийти конець. З якої сторони і не вийшов-би товчок до покінченя сеї істориї і до стягненя справи на реальну основу, — то суспільство винне їй буде вдячність.
Низше знайдуть читачі зазив від гурта українського жіноцтва, яке, знетерпеливлене воловодженєм, з власного почину рішилось штовхнути справу наперед. Зазив сей має Редакция в руках вже від кількох днів. Отягала ся з поміщенєм його, не хотячи, щоб такий важний акт, як орґанїзованє грошевих засобів на харитативні потреби, доконав ся без порозуміня з покликаними до активної орґанїзациї кругами. Коли одначе надії не здійснюють ся, а за те розкривають ся перед нами нові вигляди на нові „міжпартийні“ „конференциї“ з усею їх добре випробованою безплодністю, рішилась Редакция дати місце голосови нашого жіноцтва.
А суспільство наше певно на голос сей як слїд відгукнеть ся. 