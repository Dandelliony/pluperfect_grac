Нинїшний день.

Нинїшний день — день скликаня постійної комісії для соймової виборчої реформи — може заважити на долї нетільки української й польської, а й державної політики найблизших вже часів. На засїданє сеї комісії йдуть українські посли заосмотрені рішенями українського соймового клюбу, який відбув учора свої наради. Вислухавши звіту голови клюбу д-ра Костя Левицького про хід переговорів в справі виборчої реформи за час від лютого мин. року, ведених клюбовою президиєю, перевів клюб широку дискусию над сею справою. Вислїдом дискусиї було, що клюб приняв до відома звіт про хід переговорів та станув на тім становищи остаточних мінїмальних домагань наших, які в переговорах заступала президия супроти польських партий. Президиї і членам комісиї для виборчої реформи ухвалено директиви що-до дальшого веденя акциї іменем клюбу. Відповідно до тих директив будуть на нинїшнім засїданю українські члени комісиї заступати наше становище.
О скільки знаємо з ходу дебати, то спірними між українською і польською стороною в справі виборчої реформи є тепер отсї питаня :
Питанє процентового відношеня мандатів обох національностей — тут Поляки вперто стоять на признаню нам 60 мандатів на загальне число 227, себто на признаню нам 26,5%. Наша сторона стоїть на своїм мінїмальнім домаганю 30 проц., і коли Поляки не зійдуть зі свойого непримиримого становища що-до процентового відношеня польських і українських мандатів та коли далї будуть силкувати ся зіпхнути наш вплив в краєвім соймі до тих границь, які нам зазначила перед роками парляментарна виборча реформа, — то нема мови про дальші переговори над сею справою. Не може бути мови про те, щоб ми позволили себе зіпхнути в соймі до того рівня полїтичного значіня, до якого нас зіпхнено в парламентарній виборчій реформі, переведеній в часї, коли ми були без порівнаня слабші нїж тепер. То ж яка вона і не були ся парляментарна виборча реформа, то з фактом її числити ся мусять і Поляки, і мусять згодити ся з фактом, що вона піднесла наше полїтичне значінє далеко понад ту міру, яку ми мали в хвили вводженя в житє парляментарної виборчої реформи.
Друге питанє торкаєть ся домаганя петрифікації дотеперішних впливів у повітових радах. Наша сторона пішла тут в уступках дуже далеко: згодила ся на признанє прінціпу репрезентациї інтересів у будучих радах повітових. Коли ж невдоволені сею уступкою польські консерватисти домагають ся петрифікациї дотеперішнього (скандального!) чисельного відношеня ґруп вибираючих до рад повітових і дотеперішного способу виборів, — то се знов претенсия, про яку — шкода говорити.
Третє питанє відносить ся до означеня прероґатив українського посольського тіла в будучім соймі. Тут уступчивість наша пішла так далеко, що ми ради полагодженя виборчої реформи не настоюємо на такім преважнім для нас домаганю, як сотворенє української соймової куриї в соймі з правом vet-а, а обмежуємо ся на домаганю, щоб наші посли самі вибирали українських членів краєвого виділу та після означеного ключа вибирали українських членів сеймових комісий і краєвих інституций. Коли ж польська сторона з сих наших — дуже скромних домагань — годить ся тільки на перше, а відкидає друге, то се ще один причинок до пізнаня польської „згідливости".
Серед такого стану спірних питань збираєть ся нинї комісия для виборчої реформи. Українська сторона, хотячи врештї вирушити важну справу з мертвої точки і хотячи раз уже добити справу до полагодженя, пішла на уступках дуже далеко, богато дальше, нїж се було б корисне популярности її серед українського загалу. До торгів наші домаганя серед таких обставин не надають ся. Як Поляки не приймуть домагань сих і не схотять дати нашому народови осьтак minimum полїтичної екзистенциї в области краєвої автономії, то собі можуть приписати вину за невдачу великого в істориї обох народів, в істориї Галичини і Австриї діла.