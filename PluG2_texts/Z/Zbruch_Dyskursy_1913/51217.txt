Ориґінальні стрілецькі піснї.

  І. Стрільцї в початках.     (На ноту: "Ой, зацвіла черемшина"...)   1. Збирають ся добровольцї В славнім містї у Стрию, Гей-гей! В славнім містї у Стрию.   2. Чекає їх доріженька У далеку сторону — Гей-гей... і т. д.   3. Посїдали добровольцї До некритих ваґонів — Гей-гей...   4. Де все їде худобонька, Біла, товста, без рогів — Гей-гей...   5. Машерують добровольцї Через Мезитеребеш* — Гей-гей...   6. Чи то військо, чи то банда, Бігме не розбереш — Гей-гей...   7. Один світить грішним тілом, А другий колїном — Гей-гей...   8. А пан четарь командує: "Товариство передом!" — Гей-гей...   9. Кріси мали, як тички, А на плечах тлумачки — Гей-гей...   10. Нї думають, нї гадають, Бо в животах нич не мають — Гей-гей...   2. Марш.   Попереду сотник іде, Раз, два, три... Він до пекла з нами піде Раз, два, три, Бо він хлопець як сметана, Має ранґу капітана, Раз, два, раз, два, раз, два, три... Гей, ви Стрільці Січовії, Раз, два, три — Ваших дївчат серце млїє, Раз, два, три — Та ви на се не зважайте, Лиш все вперед поступайте — Раз, два, раз, два, раз, два, три...   (Сї дві піснї співали Стрільцї головно в початках).   3. А хто хоче у запічок...   А хто хоче у запічок, А ми хочем в поле Заглядати смерти в очі І жити на волї — Гей-гей — 2 рази   А хто має ту відвагу В наші ряди стати, Той у світї, що захоче, Буде здобувати.   А наш сотник малий ростом, Великий розумом, Троха сварить, троха глядить, Бо нас передумав.   А наш четарь працьовитий, Не гордий на ковнїр, Лише дбає, щоб з нас кождий Зістав добрий жовнїр.   Ой, як крикнув пан отаман, А ми всї прибули, Не жури ся, Україно, Сини не забули.   Україно, Україно, Ми вже за горами, Утікає ворог лютий Перед бунчуками.   Слава тобі, отамане, Слава Українї, В тебе слово, у нас полух І ми самостійні.   Веди, батьку-отамане, На ворога в поле, Заглянути смерти в очі І жити на волї...   4. Заповіт дївчинї.   По дорозї гомін йде, Наша сотня в поле йде, Вперед сотник нас веде, А четарі по боках, Стрілець з крісом у руках: Кождий бистро в даль глядить, В серцї пімсти жар горить... Ти, дївчино молода, Не забувай за стрільця, Бо він вірний вітчинї, Буде вірний і тобі. Як лиш з війни поверне, Тебе щиро пригорне; А як Пан Біг призначив, Щоб в могилї він спочив, Полюби товариша, Сїчового стрільця. Він поправдї кохав, Бо з любови вмирає...   (Співали новобранцї У. С. С., як відходили 12 жовтня 1915 р. в поле).   * Мезитеребеш — по укр. Страбичів, село на угорській Українї, де стояв перший раз Сїчовий Кіш. Кільканадцять день ходили Стрільцї в своїх одїннях і за той час подерли їх на вправах тому "світили тїлом".   [Вістник Союза визволення України] 