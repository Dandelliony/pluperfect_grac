Галицкий Меран.

Коли се пишу, (10. липня) у галицкім Меранї, себ то в Залїщиках, осїнна студїнь; буйний вітер гне тополї до самого долу і обриває в садах останні, і так нечисленні сего року, недозрілі морелї, які десь не десь на галузках уже починали червонїти ся. На брудних улицях не видко нї одного жидика, старі жидівки не сидять на порогах хат перед вонючими ровами, котрими стїкає всяка нечисть, і не плетуть бездушно панчіх, жиди міркують по брудних хатах, як далї жити на білім сьвітї, — одним словом тихо і мирно у місточку. Каварнї нема, кіно "Сфінкс" не має фільмів, пиво набите ще передвчера, дощ хляпає, — серед таких обставин нема иншої ради, лише треба сидїти дома і хоч письмом жалувати ся перед хрещеним миром на житє у такій дїрі чи норі або западнї далеко за сьвітом. Ох, бо до галицкого Мерану дальше, як до правдивого! А так далеко, що пільзненьске пиво, заким сюди через Львів приїде, то робить ся по дорозї львівским, черновецким або навіть бучацким, хоч на цїнї не тратить нїчого... Хоч би преславні льокальні зелїзницї від повений не западали ся в землю і не розлазили ся в болотї, то до галицкого Мерану треба таки страшно довго їхати; правда, чоловік має за свої гроші ту потїху, що наїде ся всмак і до сита, та, звісно, що як чого за богато, то і наймилїйше опротивіє. А коли сюди приїдеш тай заживеш, то здає ся тобі, що ти виїхав далеко на полудне до Єрусалиму за море і що вже рідного краю нїколи не побачиш. Не знаю, хто се назвав Залїщики галицким Мераном. Се був певно якийсь член Ligi przemoсу рomyslowej, оптиміст, котрий цїлком жидівске місточко уважав мимо всего патриотичною фортецою na kresach, котрий цїлком безпартийне і міжнародне землетрясенє в Залїщиках назвав колись польским, — се був певно чоловік, що приїхав сюди в погоду у спеку, вилїз на береги Днїстра і звідтам подивив ся на місточко в ярі. Здалека, звісно, все красше, і Залїщики здалека можуть подобати ся. Або може був се патриот, що приїхав з місточка, котре не знати з якої рациї називає ся Тлусте (з польска, аби не помішати з руским Товстим), бо оно — се місточко Тлусте — таке худе, брудне, заболочене і погане, що звідтам як приїхати до Залїщиків, то чоловікови мусить здавати ся, що приїхав до Мерану. Тут хоч природа постарала ся о гарні рами для місточка і все намагає ся прикрасити сей яр. Могучий Днїстер, що перед тижнем підняв ся був на 6 метрів висше понад звичайний рівень, давно-давно що замахнув ся тут у своїм танци так, що вилупав в скалистих берегах прегарний величезний лук і обняв своїми зеленими раменами цїлий півострів, спадистий до води. Сонце тут ще й тепер часом пражить на кітлину так, що люди ходять цїлким безсильні і сплять по садах. Якжеж то гарно мусїло тут бути колись! Ліси навколо, зарослі зелені стометрові береги, могуча ріка, всюди буйна ростинність, і тепло, соняшно... Тепер богато змінило ся. Залїщики зовсїм не за лїсами, коло місточка їх нема. Остатні лїси на берегах против міста витяв мілїонер Табора, бо потребував гроший на одно "візо" у фербля; єго наслїдники (бо він сам зійшов трохи не на дїда) лупають береги на камінє і ті сьвітять біло против сонця, лише декотрі партиї берегів зарослі корчами. Красна ще — і то дуже — околиця Крещатика-монастиря, що причіплений до високого берега Днїстрового, як ластівяче гнїздо. Се місце таке романтичне, що не надивити ся на него. Самі-ж Залїщики в долї треба роздїлити на дві части, так як они й подїлені на жидівске місточко і руске село, і оглядати окремо. Всюди, що правда, садів богато, бо оплачують ся, але жиди, котрих тут є кілька тисяч, всїх сил докладають, щоби споганити образ природи. І треба їм признати, що — як всюди по наших містах, так і тут, се їм вдає ся. Ви бачите на кождім кроцї безнастанну борбу синів Ізраіля з природою. Природа зішле на Залїщики зливу, сполоче місточко чисто і гарно, занесе бруд у Днїстер; сонце висушить болото і калужі дуже скоро; санітарна комісия в подобі наших доморослих хрунїв вичистить ночами рови (а се не жарт, тут справді пускають безроги на ніч у місто між жидів), — не минув день-два і вже коло ровів знову перейти годї. Нехай улиця називає ся не знати як патриотично, Ґрунвальдзка або Міцкевича, — все одно, bгасіа mojzeszowego wyznania величають Ґрунвальд і Міцкевича по свому, сьмітниками, гноєм і брудом. І ви бачите нераз, як природа вяне і слабне, не може собі дати ради з жидами, і в місточку настає атмосфера, яка з Мераном не має нїчого спільного. Тут культура на силу добуває ся до місточка, зелїзниця свище, на Днїстрі два величаві мости, такі чудові, що для росийских шпіонів просто розкіш оглядати їх; на улицях елєктричне сьвітло, водопроводи з прегарною водою, — підсонє таке, що полоницї ростуть великі, як яблока, в садах морелї, виноград, морви і инші полудневі дерева, — що з того, коли жиди не розуміють краси і, як не мають гною перед вікнами, не можуть жити. Село Залїщики далеко красше. Тут є такі огороди понад Днїстром, що аж просять ся на паньскі віллї, на вакацийний відпочинок, на лїчничу оселю. А сусїднє, цїлком близке село Добрівляни таке гарне, хоч малюй! Дивиш ся на те все нераз і не два і все гадаєш собі: колиб таку сторону мали Нїмцї у своїх руках, що они зробили би з неї! Сеж зовсїм така сторона, як над Реном. Сюди зїздили ся би люди дивити ся, як на диво, і за відпочинком і за здоровлєм. Лишали би гроші і не жалували би. Але й Нїмцї не жалували би доложити до інтересу, знаючи, що се їм виплатило би ся. В Залїщиках про се нїхто не думає. Тут навіть нема де мешкати, дорожня, як у Львові, а господарка така, як всюди у нас. Селяни втїкають до Канади, а жиди тягнуть, що можуть, ще з тих, що не втекли. Сумно! А коли настане ще такий час, як ось тепер, що і в галицкім Меранї студено і непривітно, апатия нападає всякого. Як Днїстра не спиниш, так не спиниш темноти, непорадности, визиску, бруду — і всего того лиха, що впало на нашу землю. Сил за мало, не порадиш! 
О.М.   