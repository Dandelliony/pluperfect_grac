У відповідь „сьвященикови з Дїла". 

До чого може дійти пересадний і загорілий националїзм, незгідний вже не лише з духом Христовим, але навіть з розумною етикою поган, о тім сьвідчить передовица в „Дїлї" з дня 22. марця с. р, під заголовком "Станиславівська язва" — а підписана якимсь трусом "сьвящеником" (?), що в нечесний спосіб реаґує на допись о. Дурделли в "Русланї". Кажу в нечесний, бо коли о. Д. явно і отверто підписав ся під свою дописею, то єго противник не мав на стілько навіть цивільної відваги, щоби підписати ся під своєю дописею, а знов редакция "Діла", не хотячи присїсти до роботи і написати що мудрого, поміщає сю безглузну писанину на першім місцї.
Тим дала редакция "Діла" і собі і тому "сьвященикови", котрого плід ума помістила на чільнім місцї — сьвідоцтво крайного убожества. Бо написати пашквіль на другого сьвященика і на Епископа, се дїйсно недостойне вже не лише сьвященика, але взагалї розумного чоловіка. Тілько злоби, тілько партийного шовінїзму, тілько духового убожества і упідленя себе і свого стану, може видати з себе хиба одиниця умово хора. У автора сеї дописи не видно нї віри, нї чести, нї розуму, анї стиду, бо о якій чеснотї моральній, як скромности або християньскій покорі — і бесїди нема, а видно лише диявольску гордість і гнїв, який граничить вже лише з божевілєм.
Автор, як видно з дописи і єго власних слів, наперед іронїчно пише о о. Дурделлї, що він "зволив ласкаво написати кілька глубокоумних заміток на тему "националїзму а церкви" (мале ц!), — а "Руслан" поспішив ся зараз напечатати сї мудрощі в ч. 57. Позволю собі навести трохи більше слів "сьвященика" на доказ, що у него нема нї віри, нї чести, нї розуму. Сей "сьвященик" пише о своїм собратови: "Коли згадуємо про отсю статю о. Дурделли, то не робимо сего з уваги на вартість порушених у нїй думок, а тим менше з уваги на нїчим незамітну особу автора (хоч він з відомих причин підписав ся під плодом свого мозку повним іменем і з точною адресою!); статя о. Дурделли висловлює офіцияльний погляд на справу национальну більшої частини станїславівского духовеньства і тому міркованя о. Дурделли являють ся симптомом загальнїйшої хороби, яка заражує уми некритичних одиниць серед нашого духовного стану, а з якою наше суспільство повинно енерґічно бороти ся".
Прошу з тих слів осудити лише се: чи поважний чоловік, не фанатик, до того сьвященик "соль земли", „сьвіт міру", може в такий низкий спосіб іґнорувати свого брата по чину, кажучи, що єго особа "нічим незамітна" (чи тому може, що він лише сотрудник ?!), дальше інсинуує "сьвященик" о. Д., що він з відомих причин підписав ся під плодом свого мозку, отже, що він пише на те, щоби піддобрити ся Епископови. Ту злоба подвійна: посудив "сьвященик" сьвященика о лихий намір, що він робить все для материяльного добра; піддав в зле сьвітло Епископа, що він лише тому дав добрі парохії, хто щось напише і підпише ся без згляду на се, як він працює і які єго заслуги.
Що любов народа доводить навіть Русини до загорілости і заслїпленя, бачимо зі слів "сьвященика". Та пересадна, заслїплена любов довела і сего "нїби сьвященика" до правдивого заслїпленя, чого доказом є допись н.н. „Станиславівска язва”.
Коли в часах загального шовінїзму і у наших сусїдів Поляків і у Москалїв і у Мадярів та Румунів — навіть Анґлїйцїв в Канаді, яких всїх шовінїзм ми на собі найлїпше відчуваємо, а які всї уживають всеї власти на нашу шкоду і з якими ми всї тут боремося — і в Канадї мусять саме тепер наші братя зводити сильну борбу з Анґлїйцями, за їх шовінїзм, як о сім пише "Канадийский Русин", коли отже в тих часах забере голос Епископ остерегаючи перед тим дїйсно "безглуздим і туманним" националїзмом, зовсїм незгідним із справдешним народолюбством, завзиваючи до християньскої любови, то деякі в "своїй ексцентричній уяві" (ужито тут слів "сьвященика з Дїла") — то сей сам сьвященик називає то ненавистию д о национальної справи у Епископа, і що більше він, як дуже учений (сей "сьвященик з Дїла") сьміє ще запевняти, що наші Епископи "хапають готові міркованя чужих людий і пописують ся ними по ріжних своїх посланиях та ґазетах". Ту знов бє в очи страшна гордість „сьвященика“ з „Дїла“ — лише на превеликий жаль не міг той сьвященик зацитуватй творів, з яких черпають і Епископи, пишучи свої посланія, і инші пишучі до ґазет.
Він іґнорує і сї послания і сї дописи, іґнорує і редакцию католицкої часописи Sonntagsblatt, котрої певно і не читав, для него Α і Ω—„Діло“! Що більше, той сьвященик кинув болотом в сторону інтелїґенциї сьвітскої, кажучи, що она „з национального погляду пасивна“ наші школи назвав пропаґаторами „рабства“, на ших лїтератів поганьбив, що они не пишуть патриотичних оповідань; переїхав ся ще раз по Епископах, що они з прінціпу сторонять від патриотичних обходів, (хоч лишає в спокою сьвітских інтелїґентів, яких в 100 рази більше — як всїх наших Епископів разом а мимо того ті сьвітскі патриоти так в зникаючім числі показують ся при всїляких народних манїфестациях як Йордан, Сьвято Пресв. Євхаристії і що недїлї і сьвята в церкві, також рідко кого видно з інтелїґенциї, а чи се не є народною манїфестациєю, бо по чім лїпше пізнати, хто Русин, як не по тім, що він іде до церкви а не до костела ? На концерти до театру навіть руского йде богато жидів, то такі манїфестациї не конче доказують приналежність до певної нациї),—не хотячи подумати, що сї наші Епископи не можуть брати участи в ювілею Франка, котрий при здоровім розумі писав против віри і против Бога — і до нинї сего не відкликав. Навіть радикалам і социялїстам не дарував за їх космополїтизм — а вже найбільше досолив нашим "ультраклерикалам" — всїлякого калїбру — і назвав що „в сїй соромній культурній і інтелєктуальній незрілости лежить жерело і причина станїславівскої ориєнтациї".
Вкінци наш ревний та голосний патриот завізвав власти духовні, щоби таких клерикалів, як о. Дурделла прогнали в бразилїйскі і арґентиньскі степи — або зовсїм усунули. І в своїй пересадній люти каже, що таке домаганє "мусить бути сповнене", забув однак сей "сьвященик", що не єму розказувати Епископам, або до них в такім тонї і то в "Дїлї" відзивати ся, бо vana sine viribus ira.
Знаючи народну приповідку що "поро жна бочка гудить а повна мовчить", ми відважимо ся зачислити сего "сьвященика" до в парохії нема нї товариства кредитового, нї дїйсної читальнї (бо читальня на папері се пусте!), нема нї братств церковних, особливо Апостольства Молитви, нема звичаю частої сповіди, бо се лятинїзация, нема нї порядку, нї точности в богослуженю а є натомість в селі: пияки, хрунї, радикали, кацапи.
Спитав хто звідки се знаю: звідси, що власне у таких "сьвящеників" парохії під зглядом духовним стоять найгірше, люди не вміють сповідати ся, бо їх "сьвящєник" не має на таку річ часу, він мусить їхати на віча, в єго селі нема "Місионария" a є за те "Громадский Голос" а він сам незнаючи, чи є членом ради громадскої, бо в одній парохії, де парохує великий крикун, є на 2/3 Русинів цїла рада громадска в руках Поляків — а сам парох до ради не належить: парохіяни сего сьвященика є такі сьвідомі, що ідуть нераз 7 миль до ворожбита! А і такого знаю сьвященика, що коли давав доньку до інституту в монастирі, то з гори застеріг собі, щоби єго донька не ходила до частого Причастия, як другі "ультраклєрикальні". Се був відай рідний брат сьвященика з "Дїла" а єго свояк сказав, що "хочби нам і на чорта казали голосувати, то мусимо на него віддати голос, як так зарядив "Народний Комітет".
Не кажу сего, що ми в шовінїстами зглядом Поляків або жидів, бо в нас нема нїякої власти так, як у них в руках, але чи нема у нас шовінїстів партийних? А сам "сьвященик з "Дїла" чи не в шовінїстичним і заслїпленим приклонником национал-демократів і чи сей шовінїзм не вилазить з єго дописи "Станїславівска язва"? Сей шовінїзм відбирає єму здорову етику, він підозріває свого собрата, піддає єму низкі мотиви єго дїлань, ставить себе висше від других, називає о. Д. і других сьвящеників "слабоумними і лїнивими", що хапають ся мірковань чужих — але нам доси якось незнані ориґінальні твори того "сьвященика"!
Для сего сьвященика мали би ми таку пораду: відправити порядно реколєкциї, застановити ся над 4-ою заповідию Б,; пізнати більше духа Христового — відмовлюючи щиро молитву Сьв. Єфрема: „Духъ же ц ѣ ломудрѣя и смиренномудрія и любве даруй ми недостойному рабу Твоєму. Ей Гди, Царю даждь ми зрѣти моя согр ѣ шенія и не осуждати брата моєго" - та застановити ся над тими словами Евангелия: "Ищите прежде Царствія небеснаго, прочае же вся приложать ся вамъ".
Михайло Стефанів.  