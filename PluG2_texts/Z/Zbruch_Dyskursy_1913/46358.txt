Новорічне

Вже чути незвісні Мельодії піснї, Вступає на землю Вже ангел надїй. Се день новорічний! В щасливу годину Вступай, небес сину, У нашу країну — Ти серце, радїй!   Хто сонце і зорі На вишнїм просторі Провадить премудро, З тим почин і нам. Ти, Отче, порадиш, В потребі не зрадиш. Ти путь нам прогладиш, До цїли спровадиш — Будь ласкав синам!   ***   Новий Роче, жвавий хлопче! Чи ти знаєш, по кім топче Білий коник твій? Ти гадаєш, що по цвітї, Що до сонця пняв ся в лїтї, Як повій?   Помилив ся, хоч не дуже Мало досвіду ще, друже; Вибирай-жеж путь! І на нашім оболонї Стримати коня в розгоні Не забудь!   Скрізь, де станеш, там наш посїв Із незбираних покосів — Наша кість і кров... Їдь-же, друже, крок за кроком, Глянь на посїв добрим оком, Щоб зійшов.   Відверни від нього злиднї, А в весняні днї погідні Ти його огрій. Спусти й лїто з під блакиту, Не пострушувавши з цвіту — Наших мрій!   [Дїло]   