Резолюції української с. д. конференції.

  "Кіевская Мысль" з 22 (9) квітня подає отсї дальші резолюції, прийняті на конференції української соц. дем. партії:   1. Відношеннє до центрального правительства. Конференція української с. д. р. партії признає необхідним піддержувати тимчасове правительство настільки, наскільки воно признає і здїйснює домагання роволюційного народу всїєї Росії. Разом з тим конференція уважає необхідною потребу найуважнїйшої контролї дїяльности тимчасового правительства та його представників на місцях у цїли приневолення його до послїдовного здійснення соціяльних, полїтичних і національних домагань української демократії.   2. Здїйсненне автономії України. Приймаючи під увагу, що 1) в процесї революційної перебудови державного ладу Росії основною підставою є громадянська інїціятива і самодїяльність; 2) що її тимчасове правительство утворило ся по знищенню старого правительства революційними робітниками та салдатами й обєднюючими державними орґанїзаціями (дума, земський і городськпй союз) і має свою силу й основу в зорґанїзованих робітниках і салдатах, виразником волї котрих є рада робітничих і солдатських депутатів, і 3) що етап полїтичної та громадянської зорґанїзованости України відповідає вимогам революційного процесу, — конференція у. с. д. п. а) признає необхідним утвореннє демократичного ладу на Українї шляхом громадянської і народньої (національної) інїціятиви та самодїяльности й б) приймає ту творчу роботу яко ґрунт для тимчасового правительства в його справі демократизації Росії на основі здїйснення національних домагань.   3. Обєднаннє з рос. соц. дем. роб. партією: а) соц. демократичний рух серед російської робітничої кляси розпадаєть ся зараз на ряд фракцій; б) для української с. д. необхідне зєднаннє з соц. дем. рухом російського пролєтаріяту в цїлости, а не з якоюсь з його окремих фракцій; в) основою обєднання повинно бути признаннє злученою російською соц. дем. партією принципів, виставлених нашими давнїми з'їздами: нашої національної програми й принципу національних орґанїзацій.   Признаючи, що при теперішніх умовах негайне обєднаннє з російською соц. дем. неможливе, а рівночасно признаючи необхідність найшвидшого обєднання всїх соц. дем. сил, конференція признає необхідним: а) входити в частинні порозуміння і обєднання з окремими с. д. орґанїзаціями р. с. д. р. партії при умові признання ними наших домагань; б) поручити бюрови центр. ком. у. с. д. р. п. навязати зносини з окремими фракціями р. с. д. р. п. в цїли вияснення їх відношення до нашої національної програми та справи обєднання, а реферат про се зробити на найблизшім партійнім зїздї.   4. Бльоки в часї виборів до Установчих Зборів. Конференція признає, 1) що здїйсненнє народоправя на Українї тїсно звязане з фактичним і негайним здїйсненнєм національної програми у. с. д. р. п.; 2) що кожда ґрупа, котра в данім моментї віднесла ся-б відмовно або байдужно до сеї справи, тим самим: а) ослаблює розмах і число революційних сил на Українї; б) веде в табор контрреволюції і сепаратизму ті елєменти буржуазного українського громадянства, які в теперішню хвилю повинна використати революція; в) підіймаєть ся проти інтересів українського пролєтаріяту і 3) що вибори до Установчих Зборів треба перевести при умові найбільшого використання з боку с. д. всїх революційних сил, як пролєтарських, так і демократично-буржуазних; 4) конференція у. с. д. р. п. признає можливим у часї виборів, як нема кандидатури с. д., входити в порозуміннє і піддержувати тих соціялїстичних кандидатів, які нарівнї з загально-демократичними домаганнями признають національну програму й тактику у. с. д. р. п.   5. Всеукраїнський територіяльний зїзд. Для найкращого й найповнїйшого осягнення автономії України конференція у. с. д. р. п. признає необхідним негайно розпочати найенерґічнїйшу всесторонню роботу в цїли скликання всеукраїнського територіяльного зібрання, на котрім воля українських демократів і демократії инших націй, що заселюють територію України, виявить ся в цїлій ширинї й закінчености. Вислів сеї волї представить ся для санкції загальнодержавним Установчим Зборам.   6. Відношеннє до війни. Признаючи, що дальше веденнє війни приведе до повної руїни, як України, так і цїлої Росії тому, що війну ведеть ся вже при помочи основних засобів продукції; що як сама війна, так і її продовженнє не є в інтересах пролєтаріяту й широких мас, як українського народу, так і народів цїлої Росії та всього світа; що навпаки продовженнє війни є в інтересах реакції й заляканих уміркованпх буржуазних елєментів; що ті елєменти під гаслом війни в теперішнім часї рішуче орґанїзують ся проти революції й демократії; що дальший розвиток революції в інтересах широких мас населення задержує все більше війна; що через війну зовсїм неможливе укріпленнє добутих революцією позицій, — конференція у. с. д. р. п. рішуче висловлюєть ся проти дальшого ведення війни й домагаєть ся від правительства зараз: 1) почати мирові переговори через представників міжнароднього пролєтаріяту, в тім числї й українського, та з близькою їх участю в обговоренню умов порозуміння; 2) домагати ся від союзних держав відмови від анексії й контрибуцій, щоб облекшити мирові переговори; 3) опублїкувати всї договори, заключені царським правительством з союзними державами.   В той самий час ми закликуєм пролєтаріят усїх народів російської держави орґанїзувати ся, щоб всякій силї, котра грозить придбанням російської революції, чи се будуть баґнети воюючих з Росією держав, чи сили російської буржуазії, — протиставити свою силу разом з армією.   7. Аґрарна справа. Потверджуючи пункти партійної програми щодо аґрарної справи, прийняті на другім партійнім зїздї, конференція у. с. д. р. п. поручає бюрови центрального комітету поставити на найблизшім партійнім зїздї аґрарну програму в цїлій її ширинї.   8. Зайняттє адмінїстративних обовязків членами партії. Приймаючи під увагу теперішню революційну хвилю, конференція у. с. д. р. п. признає можливим, щоб українські соціяльні демократи займали всї адмінїстративні обовязки, дїяльність яких опираєть ся на революційних масах.   [Вістник Союза визволення України] 