Нове розпорядженє про трактованя узброєних торговельних кораблїв.

Львів, 4. марта 1916.  
   Від 1. с. м. обовязує австро-угорську і нїмецьку воєнну фльоту нове розпорядженє, подане до відомости невтральних держав у нотї австро-угорського правительства і меморїялї нїмецького правительства з 10. лютого с. р.   Се розпорядженє відносить ся до трактованя узброєних торговельних кораблїв ворожих держав і постановляє, що австро-угорська і нїмецька воєнна фльота має трактувати узброєні торговельні кораблї ворожих держав як кораблї воєнні.   Доси торговельні кораблї трактовано в морській війнї так, що їх або конфісковано або затоплювано, одначе перед затоплюванєм остерігано, так, щоби залога і пасажири могли уратувати ся. Та дотеперішний хід війни показав, що держави почвірного порозуміня, особливо Анґлїя, узброюють свої торговельні кораблї й дають їм інструкції виступати ворожо проти фльоти центральних держав. Має се значінє особливо для підводних човнів, які, заки мають затопити ворожий торговельний корабель, остерігають його в цїли вратованя залоги й пасажирів. Отже по анґлїйським інструкціям узброєні торговельні кораблї повинні використати момент остеріганя, щоб напасти на підводний човен. Се власне заставило центральні держави видати згадане розпорядженє — затоплювати узброєні торговельні кораблї ворожих держав без остеріганя.   Отсе розпорядженє є властиво тільки модифікацією постанови, яку містить оголошений 22 червня 1914 р. "додаток до 1 нїмецької ординації про морську добичу". Та постанова каже, що ворожу діяльність узброєних торговельних кораблїв треба трактувати як морський розбій. Коли-ж тепер видано розпорядженє, щоб узброєні торговельні кораблї ворожих держав трактувати як кораблї воєнні, то є се модифікація в користь ворожих кораблїв, особливо що-до їх залоги. Бо коли залогу корабля, якого дїяльність уважаєть ся розбоєм, трактувало ся би як морських розбійників, то залога узброєного торговельного корабля, трактованого як корабель воєнний, користувати-меть ся правами воєнних полонених.   Видаючи своє розпорядженє, правительства центральних держав наказали виконувати його аж від l. с. м., маючи на увазї інтереси невтральних пасажирів, які можуть знаходити ся на узброєних торговельних кораблях ворожих держав. Отже найперше видали осторогу, щоб невтральні не могли жалїти ся, що їх заскочено.   Ся справа викликала нове напруженє між центральними державами і Злученими Державами Північної Америки. Президент Злучених Держав Вільзон стоїть на тім, що на основі міжнародного права торговельні кораблї мають право узброювати ся, отже тим самим не вільно їх трактувати як кораблї воєнні. Се правда, що давнїйше торговельні кораблї узброювали ся проти морських розбійників і міжнародне право признавало їм се; але тепер морських розбійників нема і та причина відпадає. Та Вільзон держить ся букви права і противить ся остеріганю американських горожан перед подорожованєм на узброєних торговельних кораблях почвірного порозуміня, грозячи, що коди при затопленю такого корабля потерпить американський горожанин, то Злучені Держави витягнуть консеквенції — аж до зірваня дипльоматичнах зносин і навіть виповідженя війни. Сею справою займаєть ся власне парлямент Злучених Держав і як вона буде полагоджена, ще не знати.   Центральні держави, не вважаючи на се, заявили, що їх розпорядженє входить в житє таки з днем 1. с. м. Як відчують його держави центрального порозуміня, передовсїм Анґлїя? Відповідь на се дає нам факт, що нїмецькі підводні човни затопили доси 600 ворожих торговельних кораблів, які мали разом 1,200.000 тон. Безперечно, що процес винищуваня ворожих торговельних кораблїв піде тепер значно швидше. Коли взяти під увагу, що економічне істнованє Анґлїї і її союзників залежить від заморського довозу, то зрозуміємо, що винищуванє ворожих торговельних кораблїв означує для них те саме, що для нас унеможливленє заморського довозу. Тільки ми можемо без заморського довозу обійти ся, а вони нї.   При тім треба взяти на увагу іще й обставину, що для охорони своїх торговельних кораблїв перед винищуванєм ворожа сторона потребувати-ме якоїсь скількости своїх воєнних кораблїв, які через те будуть перешкоджені віддавати ся властивим задачам морської війни. Се знов скріпить наші шанси в морській війнї.   [Дїло] 