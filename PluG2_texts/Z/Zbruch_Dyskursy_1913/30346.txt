В задушні дни.

Задушні дни, яких нїколи Не було й може не буде. Могили скрізь лягли по поли І жаль, як гураґан, гуде.   Як чорна хмара люд в жалобі Спішить на кладбище. Вінки Складають на коханім гробі Сироти, родичі, жінки.   — — — — — — —   А кільки їх лежить там нинї В калюжах крови, без вінків, Як тїї дуби в Верховинї, Котрою гураґан летїв.   Нема кому їх нарядити, В далеку виправити путь, Лиш вітер хоче заводити, Але гармати не дають.   Лиш зорі сяють понад ними, Як в церкві безлїч ясних сьвіч, І плаче степ слїзми дрібними, Палахкотить крівава ніч...   Спіть тихо. Бо прийде година, Коли над вами зацвите Роскішним квітом Україна — Життє віддали ви за те.   І.   Опало листє. Смерть і тлїнь, Бездонний біль. Летить в село від диких піль Червоний кінь.   Без ховстів, без сїдла біжить, Їздця згубив. З дороги уступайсь, хто жив! Червоний кінь біжить.   II.   "Де єсть твій дім, твій тихий дім? — Скажи, мій рідний брате..." "Ударив з неба наглий грім, Звалив мій дім, спалив мій дім, Нема де зимувати."   "Де твоя жінки, дїточки, Де вірна челядина?..." "Он, бачиш тії могилки? Скиглять вітри, летять галки, Отсе моя родина."   [Дїло] 