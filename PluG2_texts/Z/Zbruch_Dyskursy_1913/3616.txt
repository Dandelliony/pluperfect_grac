В 52-і роковини смерти Кобзаря.

Промова посла д-ра Цегельського, виголошена на концертї в честь Т. Шевченка дня 13. с. м.
   Сьвяточна Громадо! Не в будень доводить ся нам сьвяткувати 52 гі роковини смерти Кобзаря України, що, лишаючи нам свій безсмертний "Заповіт", не тільки просив згадувати Його "незлим, тихим словом", але і взивав громовим голосом Тиртея "вставати, кайдани порвати", „вражою злою кровю волю окропити", та "сїмю велику, сїмю вольну, нову" сотворити. Із Балкану долїтає нас шум і тріск пожару, в якім валить ся до долу могуча колись державна будова Османів, котра стільки заважила в житю всеї східної та середущої Европи та котра була одною з тих трох посторонних сил, що мали рішаючий вплив на історичну долю України Руси. Здавало ся, що могутний вплив Туреччини на долю України скінчив ся разом з тим, як злїквідовано турецьку експозитуру, кримське ханство, на північних берегах Чорного Моря. Одначе останнї місяцї та тижнї вспіли нам аж надто ясно поставити перед очи факт, що доля Туреччини до нинїшного дня стоїть у історичній звязи з долею українського народу, та що всякі потрясеня та перевороти там, на південнім березї колишнього козацького моря, де обкурені димом козацьких мушкетів дрімають в пошептї трепечучих тополь та в задумі струнких кипарисів Стамбул, Скутар, Сінопа й Трапезунґ — втягають наче сейсмічні круги земської шкарлущі в свою сферу і нашу українську територию та наш український народ. Останнї місяцї та тижні з'ясували мабуть всякому думаючому синови українського народу і те, що доба лїквідациї історичних розрахункїв на Сходї Европи тільки-що зачала ся та що те, що доконуєть ся на Балканї — се тільки початок великої перебудови державного укладу східної Европи, в котрій-то перебудові залежати-ме від самої української нациї, від її сьвідомости, від її зрозуміня обставин і історичного моменту, від її підготовлености та активности, оскілько сама українська нация як активний субєкт, а не тільки як обєкт чужинецьких, реставраційних чи заборчих посягань стане осередним пунктом сеї перебудови.
 Ми, що чванимо ся бути духовими дїтьми Тараса Шевченка, мали в останніх місяцях нагоду глянути сфінксови істориї в лице та мали сумну спромогу провірити нашу духову непідготованість стрінути, як слїд було би Тарасовим дїтям, грядучий історичний момент.
 Український велит вже спосібен відчути історичність моменту та не спроможен ще відчуванє отсе перекувати в ясне зрозумінє його далекосяглости, а зрозуміне отсе в збірну волю і в збірний чин. Стоячи в 52-лїтні роковини смерти барда України на порозї нової грядучої історичної доби, ми з тисненим серцем мусимо ствердити, що ми не в силї нинї сповнити Шевченкового Заповіту, що слушний час може заскочити нас кождого моменту наче той евангельський жених у ночи, неготових "встати кайдани порвати". Неначе у пророчій візиї співав Кобзар: "Та не однаково менї "Як Україну злії люде "Присплять, лукаві, і в огнї "Її окраденую збудять... "Ох, не однаково менї!" Є три основні ідеї, що лежать в підвалинах Шевченкової творчости, та з яких в жарі його поетичного вдохновеня стопилась в монолїт його ґенїяльність. Се — ідея нашої історичности, звязана тїсно з нею та з неї черпаюча свою конкретність ідея національно-державної независимости укр. народу, а вкінци осїняюча всю Його творчість ідея гуманности, чоловіколюбя. Шевченко нашим найбільшим національним істориком, наймогутнїйшим національним ідеольоґом та притім одним з найбільших гуманїстів усього людства. "Правдивому ґенїєви — сказав Ґете — знанє сьвіта є вроджене і до його уявленя не потреба йому нїяк богато досьвіду і великої емпіриї". Шевченко не розпоряджав нї в малій часи тими історичними відомостями, що сучасні йому Костомарів чи Куліш, а тим більше сими, що пізнїйші українські історики. У фактичних подробицях він часто помиляють ся. Та Він оден мав вірне зрозумінє сеї істориї як цїлости, як історичного процесу, як еманациї українських стремлїнь до здобутя та оборони державної независимости. З того скупого материялу, що дали йому "Исторія Руссовъ", українські думи та перекази старих дїдів, Шевченко силою своєї івтуіциї, своєї ґенїяльної здібности відчувати безпосередно правду, сотворив вірну та живу концепцию нашої минувшини, вмів миттю віддїлити побічне і акцидентальне від основного і специяльного та вспів перший і — на жаль — перший та останній споміж українських великих істориків, глянути українськими очима на історію Гетьманщини. Не пора тут безлїчию цитатів з творів Шевченка схарактеризувати отсе несказано сильне почуте історичної державности, що тисячами бючок бє в Шевченковій творчости. Щоби схарактеризувати Шевченка як історика в противенстві до всїх наших українських істериків вистане навести його спомин про Мазепинщину. Коли Костомаров, а за ним всї инші українські історики добачили в повстаню Мазепи лише порив самолюбного аристократа. Шевченко в супереч опінїї всеї омоскаленої чи псевдопоступової української інтелїґенциї в "Іржавци" співа: "Нарадила мати "Як пшениченьку пожати, "Полтаву достати. "Ой, пожали-б, якби були "Одностайне стали "Та з хвастовським полковником 1) "Гетьмана 2)єднали "Не стреміли-б списи в стрісї "У Петра, у свата 3), "Не втїкали б із Хортицї "Славні небожата. 4) Понимаючи національну ідею українського народу як історично оправдану ідею державної независимости України, Шевченко знова силою генїяльного ясновиджеця зняв ся понад голови сучасників та нащадків своїх, що до нинїшного дня топчуть ся в зачарованім колї "областних" чи культурних автономій, а то й аполїтичного українства. Наче велит стоїть Шевченко понад людом піґмеїв XIX. та початків XX. віку, одною рукою сягаючи в сам розпал Гетманщини, другою в нашу будуччину, до сего поколїня Прометейського, що буде справдї Шевченківським — душею, серцем, мислею і дїлом, та що принесе волю Українї. В звязи з Шевченковою історичностию і державностию стоїть його подив для оружної сили Козаччини та туга за сею силою. Тарас Шевченко безперечно поступовець і демократ, ворог царського мілїтаризму та казарми, що одначе не затемнює його ока для зрозуміня ваги власної національної оружної сили як репрезентанта і опори власної державности. В супереч усїм доктинерам та слезоточивим героям з усяких ідейних запічків Тарас Шевченко одушевляєть ся воєнними подвигами нашої минувшини, як проявами нашої державної і расової сили, пересуває перед очима нашої уяви ревії козацьких полків з бунчуками, коругвами, з лїтаврами і пірначами, з отаманнєм і гетьманами, дає величні описи крівавих розправ, лицарських виправ. В одинокім лише нїмецькім Кернері — що нї трохи не доріс Шевченкови — стільки відгомонів з поля боїв, що в Шевченку. І в тім подиві для оружної сили народу Шевченко рівнож виріс понад сучасні та послїдуючі собі поколїня, що слабість свого духа та збабілість свою намагають ся покрити пацифіка-цийними теоремами. Українська нация має перед собою дїло свого визволеня та повинна тямити Бісмаркові слова, що "з крови і зелїзом творить ся доля народів". Кровю і зелїзом творили свою свободу Серби, Греки, Болгари і Чорногорцї, кровю і зелїзом творили велику Німеччину Нїмцї, кровю і зелїзом сковано в одно Італію, кровю і зелїзом засьвідчили своє право на державну независимість Поляки та хочуть знова її засьвідчати, кровю і зелїзом встає на наших очах велика Болгария, велика Сербія і велика Греция. І ми не будемо миролюбивим виїмком між народами сьвіта, бо в питанє нашої независимо сти входять у гру занадто великі інтереси сусїдів, щоби без крови та зелїза розвязати його. Нині під бряск оружя в цїлій Европі та в наших сусїдів годить ся се тямити українському народови. Шевченкова поезия, високогуманна, чоловіколюбна. Не в значіню сентиментального доктринерства нї тїсної партийної проґрамовости, а в значіню щирого та безпосереднєго, природно-людського спочуваня всїм, хто покривджений, та протесту проти всякої кривди, неволї і грубої насили. Мужики, що роблять панщину, княжна, що скривджена князем, Черкеси, що боронять своєї волї та покритка, зведена паном чи салдатом — всї вони однаково мають серце Шевчевка за собою. Він — типічний поет: суспільник, поетгромадянин. Навіть з Його індивідуального житя черпані думки, найкращі річи, які дала лїрика всего сьвіта, густо перетикані отсим громадським почутєм. Тим він так ріжний від усеї плеяди сучасних українських індивідуалістїв, що людське "я" зробили осию своєї творчости. І тим Він висший понад них, та тим забезпечив собі вічність супроти їх ефемеридности.
Українській нациї треба сильних і ясних ідей та сильного громадського почутя. В положеню і історичних завданях українського народу індивідуалїзм може бути тільки дисорґанїзуючою і деструктивною силою. І тому Тарас Шевченко лишить ся нам взірцем поета і громадянина, для котрого альфою і омеґою його ідейного круга остане щастє України та щастє ближних. В сьвітлї піднесених тут моментів своєї творчости Тарас Шевченко стає перед нами як наскрізь актуальний дух, актуальніший від сучасного нам та підростаючого поколїня українських письменників. Дорогою навички, наслїдуваня і поверховности або прямо непорозуміня уканонїзовано однак Його, а разом з тим збаналїзовано та затемнено Його значінє. Твори Його признано клясичною спадщиною минувшини, замість шукати в них живучої кругом нас теперішности. Загадка того не в сїм, щоби Шевченко перестарів ся, а ми випередили Його, але якраз навпаки в тім, що Шевченко випередив нас. Поколїнє, що в повній величи відчує та зрозуміє Шевченка, щойно гряде. На закінченє тих кількох sub specie аctиali-tatis кинутих уваг про духову спадщину Кобзаря, годї не завернути ще раз до питаня, що в разї розладованя накопиченої на европейськім континентї громовини, може кождої хвилї стати на чергу дня — а саме до питаня державної независимости української нациї, котрого апостолом був Кобзар. Коли українська нация, мимо сьвітлої державної минувшини, мусї-ла втратити державну независимість та коли во на мимо трагічних з'усиль не в силї була свою ново відживаючу державність охоронити від ле-дового подиху північної криги — то причини сього шукати треба в тім турецько-могольськім сьвітї, що столїтями висїв чорною хмарою над межами України та що нинї саме над Босфором доживав лїквідациї своєї ролї в Европі Від висше сотнї лїт отсей чинник української істориї перестав на хід її впливати неґативно, а вагомість чимраз сильнїше дають почувати себе нові, творчі чинники: демократизм та націоналїзм. Українська нация засїла почвою і підземеллєм пребогату, на схід і південний схід у напівнезаселені землї відкриту територию, о котрої береги плеще "наше море", як зве його Шевченко у "Гамалії". Українська етнїчна маса, одна з найчисленнїйших в Европі та богата старою, під перехрестним впливом Сходу і Заходу, Півночи і Полудня, витвореною, високо ориґінальною та високо гуманною культурою. Українська територия і етнос се — сказати б так — динамічні чинники в процесі зродженя української державности. Ідея сеї державности се кінетичний чинник, а сим ідейним чинником є творчість Тараса Шевченка. Українська державність буде синтезою сеї териториї, сего етносу та Тараса Шевченка. В моментї, коли з берегів східної Европи готовить ся зникнути останній півмісяць та коли в слїд за тим нестримні сили пруть Европу до катастрофи, що зачне нову добу істориї та, що винесе одних на ровень її филь а других пхне на дно, нам — що нинї бачимо себе неприготованими — треба усьвідомити собі отсю роль Шевченка в твореню української державности та в тім розуміню треба нам зреформувати його культ.
____________________________ 1) Семен Палїй. 2) Іван Мазепа. 3) Цар Петро І. 4) Запорожцї.
      