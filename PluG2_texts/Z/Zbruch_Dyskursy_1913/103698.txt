Траґедія Бога.

  Colui che mai non viele сosa nova. A. Dante.   Без пестощів батьків, без братнього тепла, Верстає безвісти і пустки бездорожні. У ньому, понад ним, круг нього — скрізь лягла Камінна самота і мовчанка порожні.   На віки вплетений у колесо буття, Іде один одним безкраями просторів Із облаків глядить, як в ночі забуття Вмірають огники падучих метеорів.   Беззвучно, глухо йде траґедія аґонії Років, століть, епох. А він від поконвіку В мертвечій тишині і монотонії Тче пасма вічности — без міри і без ліку.   Не знає ні бажань, ні смутку, ні терпінь, Ні втоми, ні знемог, ні роскоші спочинку. Однако без натуг наводнює глибінь, Знімає пасма Альп і гонить порошинку.   Не знає початку, не знатиме кінця; Ні з чим незвязаний, ні в чому незалежний. В порожні безмірів обняв усі місця І всесвіт обмежив. А сам остав безмежний.   Ніхто йому не брат, ніхто йому не друг; Стоїть один одним, холодний, онімілий, І з присмерків віків свій погляд шле вокруг — Ніким не пізнаний, ніким не зрозумілий,   Без пестощів батьків, без братнього тепла, Верстає безвісти і пустки бездорожні. У ньому, понад ним, круг нього — скрізь лягла Камінна самота і мовчанка порожні.   [Воля, 26.02.1921]   