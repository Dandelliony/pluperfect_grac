Становище польських епископів.

Нарештї появила ся офіцияльна енунцияция польських епископів, в якій вони старають ся умотивувати своє становище в справі соймової виборчої реформи.
Щож сказали польські епископи?
Отже найперше застерігають с я, що "не руководили ними нїякі полїтичні мотиви", тільки тим подиктоване їх становище, що "до них, як до сторожів прав віри в усїх областях житя, належить питати ся й дослїджувати, на скільки до здорового розвитку пропонований устрій виборчого права помагає або в управненім розвитку перешкаджає або навіть його зовсїм нищить".
Дальше застерігаютьс я, що "є далекі від наміру вкорочуваня яких-небудь полїтичних прав люду", і заявляють, що "є найревнїйшими речниками здемократизова н я нашої суспільности, а тимсамим допущеня нашого люду до більшої нїж доси участи в полїтичних правах".
По сих загальних застереженях іде умотивованє становища епископів проти компромісового проєкту виборчої реформи. Коли будемо йти від загального до специяльного, то те умотивованє представить ся нам ось-як:
Точка перша;
"Наш погляд на проєкт виборчої реформи — пишуть польські епископи — вбираємо в однім реченю: той проєкт будить найповажнїйші, засадничі побоюваня і грозить заливом радикалїзму, однаково небезпечного для прав релїгії й етики, як також для звязаної з них національної культури".
Де епископи побачили той радикалїзм, годї знати. В полїтичнім лексиконї консервативних партий радикалїзмом називаєть ся змаганє до полїтичної переваги народних мас над висшими верствами суспільности. Та з того становища просто сьмішно говорити, що проєкт реформи грозить "заливом радикалїзму". Бо що дає проєкт нового народним масам? Дванацять мандатів загальної куриї по містах, де одначе полїтична воля позбавлених доси виборчого права народних мас обмежена тим, що в тій куриї мають голос також усї виборцї цензової куриї, — і голос позбавленим доси виборчого права горожанам по селах , де знов їх полїтична воля обмежена подвійним голосом дотеперішних виборцїв. І серед таких відносин можна поважно
говорити про радикалїзм ?
Йдїм далї. Серед дискусиї, викликаної становищем польських епископів супроти соймової виборчої реформи відізвав ся таксамо авторітетний голос так само високого достойника католицької церкви в краю, що "з католицького становища не можна піднести нїяких закидів проти основ проєкту виборчої реформи". На сей голос польські епископи, вказавши на небезпеку радикалїзму, відповідають: "І нехай нам нїхто(!) не говорить, що се не противить ся католицькій засадї. Все, що ослабляє публичну етику в тактицї чи в засадах, ослабляє тимсамим всякий релїгійний устрій, який тільки на здоровій публичній моральности може опирати ся." А тепер, в чім польські епископи бачать той "радикалїзм":
"Наші побоюваня в відношеню до сього власне проєкту виборчого права є тим сильнїйші, що меншости , які мають здібність і право в імя своєї моральної чи християнської культури бути рівноважником устрою публичного житя в ріжних виборчих орґанїзациях, не є або зовсїм або тільки недостаточно хоронені в тім проєктї".
Не можна сим словам закинути ясности. Але коли вони мають який змисл, то в звязку з дотеперішними відносинами в области соймового виборчого права той змисл може бути тільки такий : Хто ті "меншости", які доси мали більшу охорону, нїж мали би на основі проєктованої виборчої ординациї? З социяльно-полїтичного становища шляхта-обшарни к и , які по-перше доси мали 44 мандати на 149, а тепер мали би те саме число мандатів на 215, а по друге доси мали змогу здобувати більшу половину мандатів в сїльській куриї, що при безпосереднім і тайнім голосованю було би виключене. А з національно полїтичного становища тими "меншостями" є Поляки, котрі доси мали змогу здобувати більшу половин у мандатів, які є п равним станом посїданя руського народу, — змогу, якої те пер, при розграниченю національно полїтичної сфери обох народів в области соймового виборчого права вони були би позбавлені.
Отже нарушенє католицької засади бачать польські епископи в тім, що мають бути зменшені привілеї шляхти обшарників супроти селянства і польські привілєї супроти руського народу! Такий і тільки такий змисл — повторяємо — можуть мати висше наведені слова польських епископів.
Точка друга:
"Бажаємо, — заявляють епископи щоби права полїтичного посїданя християнського населеня не були нарушені... Мусимо уважати штучне ослабленє християнського елементу в наших містах і місточках через видїленє в них одної части християнських виборцїв і зібранє їх в окремих виборчих округах і через оставленє другої части тих виборцїв без слушної охорони їх виборчого права за нарушеня полїтичного права посїданя християнського населеня, до якого те населенє в імя полїтичної культури має повне право".
Тут полїтична, а саме національно-полїтична тенденция становища польських епископів видна вже й без коментарів. Говорять про небезпеку для "права полїтичного посїданя християнського населеня", а болить їх видїленє міських виборцїв руської народности в окремі виборчі округи, болить їх те, що руське населенє міст має дістати свою національну репрезентацию, що не буде збільшувати собою польського полїтичного стану посїданя як се було доси.
Бо коли-б тут ходило тільки о охорону польського християнського населеня перед Жидами, то чому польські епископи не виступлять проти того, щоби Жидів силою записувати ся за членів польської народности, чому не жадають признаня полїтичних прав жидівської народности?! Але нї! Бо Жиди збільшають собою полїтичну силу Поляків супроти руського народу!
І не о охорону польського християнського населеня перед Жидами ходить епископам, коли говорять про "права полїтичного посїданя християнського населеня", тільки о те, щоб і Русини і Жиди побільшували собою польський полїтичний стан посїданя, щоб полїтично східно-галицькі міста всупереч фактичним відносинам були чисто польські.
Точка третя:
"Наше становище супроти виборчої реформи — запевняють польські епископи — не є подиктоване нїяким національним партикуляризмом, ворожим другій — руській народности. Давали ми нераз докази, як шануємо і любимо всюди братнїй обряд, як в сїй мірі широко розуміємо думку церкви і як щиро бажаємо собі управненого розвитку руської народности. Розуміємо також потребу узглядненя слушних полїтичних прав руської народности. Одначе в цїли забезпеченя згоди і єдности обох народів думаємо, що до тривкої гармонїї може довести тільки такий устрій нового виборчого права, який рівномірно узглядняє обі народности, заселяючі спільно ту землю і примінюєть ся до умов їх взаїмного співжитя.
"А тою вихідною точкою для такого полїтичного устрою повинна бути на нашу думку родина, в якій разом живуть о бі народности, руська і польська.
"Правда, зовсім що иншого є житє родинне, а що иншого полїтичне, одначе вони впливають на себе взаїмно. Хто знає, як кождий виборчий акт тїсно лучить ся з множеством також моральних і духових чинників, той зрозуміє, який широкий є вплив виборчого акту, як далеко сягаючий психічний процес попереджає його і по нїм наступає.
"Отже здаєть ся нам, що спільність в родинї повинна бути затверджена спільністю в громадї, а потім спільною участию при виборчій урнї. Думаємо також, що кожда петрифікация полїтичного сепаратизму, чи в самім соймі, чи в роздїлї обох народностий між дві окремі виборчі урни, є противна характерови і натурі взаїмного співжитя і через те, чи замість сподїваної і бажаної згоди не внесе роздїлу в усе те, що відносини й житє злучили і з'єдинили".
Тут уже все ясне! Ясне, не вважаючи на запевненя, як польський епископат любить братний гр. кат. обряд і як широко розуміє в сій мірі думку церкви, — так широко, що розводить що-раз ширшу акцию за переведенєм як найбільшого числа вірних гр.-кат. обряду на латинство ! Ясне, не вважаючи на дальші запевненя про прихильність до "управненого" розвитку нашого народу, про признанє йому "слушних" полїтичних прав. Бо сї запевненя, се Пилатівське умиванє рук, щоб не сказати яркійше! Який наш розвиток "управнений", які наші права "слушні", сього польські епископи не говорять, але за те все, що наш нарід устами своїх дїячів, тих, що працюють над його розвитком, домагаєть ся як свого управненя, як своєї слушности, всего того польська сторона відмовляє йому! І то відмовляє до тої міри, що польські епископи важать ся твердити, що теперішній проєкт виборчої реформи не узглядняє рівномірно обох народностий, тільки кривдить польську народність.
Тут усе ясне! Хотять польські епископи, щоби в сфері полїтичних прав не було нїчого, що руський нарід міг би назвати своїм правом, бо не признають йому права до самостійного національного житя, бо говорять про "національну єдність обох народів", ба змаганє руського народу до національного самовизначеня називають "полїтичним сепаратизмом".
Тут усе ясне! І тимбільше виступає етична вартість тактики польських єпископів, які покликують ся на „польсько-руську родину“. Бо „польсько руська родіна“ є не правилом, тільки виїмком; наскільки ж Поляки хотіли ба її мати правилом, то тільки в тій цїли, щоби вона стала асиміляційною кузнею в користь Поляків.
Так виглядає становище польських єпископів. Червоною ниткою тягнеть ся через нього вороже становище до нашого народу, до його національної самостійности, і змаганє сотворити при нагоді виборчої реформи нові основи для успішної польонїзациї нашого народу.
І притім усїм польський епископат застерігаєть ся, що „не руководили ним нїякі мотиви політичної натури", що він стоїть тільки „на сторожі прав віри“, тай ще звертаєть ся проти твердженя найвисшого достойника гр. кат. церкви, що той виступив проти такого прикриваня вірою і церквою політичних інтересів !
Тут усе ясне!
Польські епископи „боронять єдности краю“ і здрігають ся перед політикою, яка „поволи мусїла би довести де що-раз глибшого національного роздїлу і вкінци до відірваня червоно руської землі від матірного польського державного пня!“ заявляє Rzeczpospolita, а за нею Gaseta Narodowa, Słowo Polskie, Głos Narodu, словом усї органи вшехпольсько-подоляцько-єпископської коаліції виясняють, що епископи виступили в обороні польських національних інтересів.
Появляєть ся офіцияльна енунцияция з підписами усіх польських епископів, і в нїй, по пилатівськім умитю рук, червоною ниткою тягнеть ся політична тенденция, ворожа. національній самостійности нашого нараду, тенденція, яка в цілости покріваєть ся з тим становищем ворогів, яке супроти нас репрезентують орґани вшехпольсько-подоляцької коалїциї.
І вкінці, як дружний акорд в сїм україножернім хорі, на вчерашнім засїданю субкомітету соймової комісії паде голос п. Абрагамовича, провідника правиці, політика, що був одним з контрагентів при заключуваню компромісу, який мав би сотворити нові основи для польсько- українських відносин, що ідеалом і змаганєм Поляків є асиміляция українсього народу, і тому треба старати ся о утворенє як найбільшого числа двомандатових округів в цїли витвореня нових основ для тої асиміляциї.
Так говорить нарід до народу на передодні угоди ?!
Так говорить ворог, який хоче нам вирвати національну душу!   