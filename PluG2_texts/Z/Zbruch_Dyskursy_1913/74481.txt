Привіт.

  Моя відновлена Країна Витає всїх, витає всїх; Витає кожну доньку й сина; Моя відновлена Країна Витає пасербів своїх. Як любо степ горить у злотї, Як буйно ллєть ся волї спів! Кипить робота по охотї: Палає степ у чистім злотї І поле жде, чекає жнив. Заходять, сходять ясні зорі, Ідуть далеко зграї хмар, А води чисті та прозорі, В собі скупавши сонце й зорі, Пливуть, хлюпочуть повні чар. Гаї й діброви в прохолодї Співають, грають, шелестять. Здаєть ся, все в природї в згодї І між дерев у прохолодї Співцї про щастє ляскотять. А люде скрізь... Які там люде?.. То просто сестри та брати! І всїх нас Мати кличе, будить, Щоб ми пішли, як вільні люде, Гуртом до світлої мети. І ми ідем!.. Нам сонце світить; Ми всї веселі в боротьбі І кожен взнає і помітить Тепер, коли вже сонце світить, Про що ми мріяли в журбі. Моя відновлена Країна Витає всїх, витає всїх! Витає кожну доньку й сина; Моя відновлена Країна Витає пасербів своїх.   ("Народня Воля", ч. 18).   [Вістник Союза визволення України] 