Протест Західно-Української Народної Республики.

Радіо з Будапешту до Coltano. 26. XII. 1918.   1) До Правительства сполучених Держав, 2) До Правительства анґлійської землі, 3) До французького Правительства, 4) До Правительства Італії.   Польське Правительство в Варшаві висилає тягом великі скількости військ проти східної Галичини. Його цілию є знищити силою війська старинну Українську Державу "Галич" відбудовану Українським Народом на своїй землі на основі прав і свобідної волі народа, на який зараз повстала "Західно-Українська Народна Республика" і насильно приділити її до Польського Королівства. Український Нарід Галичини підняв розпучливу боротьбу проти цеї ворожої інвазії і кличе тепер о поміч проти цего насильства, яке сповнили Поляки над правами національної автономії. — Головний польський командант в Галичині арестував мирних горожан Українців як закладників і спричинив ще більше страшних погромів. Українців мучать і переслідують в найбрутальнійший спосіб. А тимчасом польські висланці розвивають у правительств коаліції і в пресі працю проти українського народу і Західно-Української Народної Республіки при помочи очернення і брехні, які являють ся найбільшою видумкою і то в ціли перешкодження невтральних кроків зі сторони правительств коаліції.   Так само окуповала румунська армія українську часть Буковини і прилучила в імени короля Фердинанда до Румунії. Українське населеннє східної Галичини і Буковини хоче виконувати права національної автономії, тільки на своїй національний теріторії, — права, які признав нам президент Вільзон і коаліція. Тому я, як президент Української Національної Ради у Львові звертаюсь до правительств коаліції з проханнєм, щоби вони зволили вплинути і наказати правигельству в Варшаві і Букарешті сейчас забрати польські війська із східної Галичини, а румунську армію з української части Буковини, для оминення і застановлення страшного проливу крови, та щоби український народ подібно, як і иньші народи бувшої австро-угорської монархії міг сам становити о собі на своїй висше згаданій землі і користувати ся без перешкод своїм правом самоозначення по думці засад, які обстоює коаліція.   Др. Евген Петрушевич, голова Національної Ради Західно-Української Народної Республики.   [Український голос, 29.12.1918] 