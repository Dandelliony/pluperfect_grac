Назустріч 1917-му.

      Світ поглядає на тебе з трівогою, З болем сумнївів, з питаннєм нїмим: В нетрі які і якою дорогою Підеш ти, юний, у будуче з ним?   Чи захопившись страшними завданнями, Спадком крівавим крівавих батьків, Впивши ся горем, людськими стражданнями, Нових не станеш шукати шляхів?   Творчі закони життьові нехтуючи, Візьмеш ся й ти за стару хоругов; Шляхом руїни, живе все плюндруючи, В безвість віків світ помчиш стрімголов?   А на крівавих скрижалях історії Людського духа відвічних змагань Впишеш і ти тільки нові теорії, Стежки малі до великих шукань?   Нї, не таким тебе жде-сподїваєть ся Скривджений, стомлений, змучений світ, — Спадку батьків твоїх розум жахаєть ся, Бачучи в нїм божевільности плід.   Всї поглядають на тебе — незнаного, Злившись, зєднавши ся в думцї одній: Драми крівавої акту останнього Ти доспіваєш акорди сумні.   Ми поглядаєм на тебе з надїями, — Годї тепер нам позбути ся їх: З актом останнім, з останнїми дїями Ждемо ми здїйснення мрій вікових!     [Вістник Союза визволення України]     