Від У.Б.У. Оповіщенє.

Відповідно до манїфесту Головної Української Ради з дня 6. серпня 1914 р. видаємо до всеї української суспільности отсе оповіщенє:   Всї істнуючі українські стрілецькі орґанїзациї лучать ся в одну спільну орґанїзацию під назвою: "Українські Сїчові Стрільці". В ціли доповненя рядів українських стрільців заряджуємо:   І. В кождій громадї має повстати безпроволочно громадський комітет з 3 до 5 людий. Сей комітет має:   1) Означити безпроволочно льокаль і виложити аркуші для впису добровольців — на скільки вони не обняті мобілїзацийним наказом ц. і к. армії.   2) Скликати населенє відозвами, покликами і відповідною аґітациєю перед означений льокаль. Відчитати їм залучений манїфест і завізвати їх до впису на листу добровольців.   3) Вибрати потрібне число інструкторів, які відбули свою службу при війську, і припоручити їм, щоби безпроволочно приступили до вправ полевої служби.   4) Наглядати, щоби ся наука відбувала ся постійно і скоро.   5) Зладити спис добровольців з наведенєм, хто з них мав при війску яку шаржу. Один відпис того спису післати до повітового комітету.   Другий відпис післати на адресу Української Боєвої Управи Львів, ул. Мохнацького 12. Рівночасно подати імена голови і членів комітету і громадських інструкторів. Про зміни в комітетї та інструкторів належить подавати звістку безпроволочно до "Української Боєвої Управи".   6) Уважати на се, щоби добровольці впорядкували свої родинні справи і були готові кождої хвилї на приказ виступити в дорогу.   7) Доглянути, щоби кождий доброволець мав з собою дві пари біля і добру обуву, а в разї поклику поживи на дві доби.   8) Збирати між громадянами на бідних добровольців підмоги, щоби мали на перші конечні потреби і харч.   9) По відходї перших добровольців старати ся про побір і вправу дальших добровольців, опікувати ся їх родинами, та старати|ся про удержанє порядку і ладу в громадї.   II. В кождім повітовім містї має повстати безпроволочно повітова управа. Ся управа має:   1) Вистарати ся безпроволочно про відповідний льокаль.   2) Установити повітових інспекторів, які мають наглядати, чи в кождім селї завязав ся громадський комітет і чи робить свою роботу.   3) Установити відповідне число повітових інструкторів, які добре знають війскові справи та зможуть контролювати громадських інструкторів по громадах.   4) Придбати материяльні засоби, потрібні на кошти поборових чинностий, догляду і контролї, та на підмоги українських добровольців на випадок, як скличеть ся їх з громад до повітового міста, на кошти Української санїтарної служби Червоного Хреста і на Головний Український Боєвий Скарб у Львові.   Грошеві збірки і датки для Головного Українського Боєвого Скарбу і для Української санїтарної служби Червоного Хреста належить слати на адресу: Іван Кивелюк, радник у Львові, Краєвий Видїл.   5) Вести докладний спис всїх громадських комітетів та уважати, щоби вони присилали правильно свої списи добровольців з кождої громади повітовій і Головній Боєвій Управі у Львові.   6) Зладити повітовий спис українських добровольців в своїм повітї. Надіслати такий спис Головній Боєвій Управі у Львові, а один примірник задержати в себе. Повідомляти Українську Боєву Управу про стан і число Українських Сїчових Стрільців в повітї та про кожду важнійшу зміну що 10 днїв.   7) Приготовити кватири на випадок збору Українських Сїчових Стрільців з цілого повіту і приладити для них харч.   Збір Українських Сїчових Стрільців з цілого повіту в повітовім місті тревати буде можливо найкоротше, щоби лише утворити з них спільний віддїл і вислати на місце призначеня.   8) Добровольці, здібні на інструкторів, — на скільки вони не обняті мобілїзацийним наказом — мають зголосити ся з цілого краю у Львові ул. Мохнацького 12 і в Станиславові в салї "Сокола" ул. Третого мая.   9) Власники роверів, моторів і самоходів — о скільки вони не застережені для ц. і к. армії — мають зголосити ся з ними в повітових командах.   10) Справу заосмотреня всїм потрібним у походї полагодить Українська Боєва Управа у Львові в найблизшім часї.   11) На добровольця в Укр. Сїчових Стрільцях може зголоситись і бути принятий лиш сей, хто на підставі мобілїзациї або специяльного покликаня не є вже тепер обовязаний до військової служби в якім небудь віддїлї ц. і к. армії з осібна також в загальнім ополченю (ландштурмі).   Львів, 7. серпня 1914.   Українська Боєва Управа.   Львів, ул. Мохнацького 12.   Всїх українських послів, орґанїзаторів та аґітаторів   і загалом всїх людий до справи охочих, взиваєть ся, щоби безпроволочно зголосили ся до Української Боєвої управи у Львові, Мохнацького 12 і віддали себе до диспозициї, щоби можна їм поручити орґанїзацию в теперішну хвилю. Львівські зголосять ся перед або по полудни що дня ул. Мохнацького ч. 12 позальвівські зголосять ся письменно.   Молодїж   обох полів у Львові має зголосити ся в Боєвій Українській Управі ул. Мохнацького 12. до збираня датків на потреби України. При тім зазначуємо, що кождий без виїмку, хто збирає датки на потреби України і на Український Червений Хрест, приступаючи до жертводавця, без зазиву з його боку має показати йому повновласть Боєвої Української Управи.   Львівські пластуни   і Пластунки зголосять ся зараз в Укр. Боєвій Управі.   [Дїло] 