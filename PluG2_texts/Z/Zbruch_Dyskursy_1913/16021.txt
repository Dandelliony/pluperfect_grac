Лист.

Останнє (260) ч. "Ради" принесло лист епископа Никона, автора відомого законопроєкту про українську мову й товариства, по національности Москаля, до редактора "Ради". Подаємо сей лист-документ також нашим читачам. — Ред.   Насамперед, позвольте, шановний пане редакторе, через вашу поважану ґазету принести щиру подяку тим Українцям, що з прихильністю озвали ся на моє мале слово за українську справу; дякую їм за їх спочуття і ласкаве слово... Мене дуже радує сей факт, яко вираз того, що не перевели ся богатирі духа на великім українськім ґрунті, — які сьміливо і отверто говорять і працюють на користь свойому народови. Але, на великий жаль, я все ж повинен сказати, що таких щирих ідейних синів України дуже мало; як за сонцем хмароньки, так і робітники десь попритулялись по кутках та зрідка подають голос.. Дуже мало таких робітників, щоб потреба розвитку духовного (обовязково) замінила їм "мишуру міра cего", щоб вони кожної години готові були покласти душу свою, спалити хатних старих богів, в імя великого духовного відродженя свого народу і його блискучого, славного колишнього героїзму... Може бути, що я і помиляюсь — дай Господи, — але в теперішний момент, менї здаєть ся, не зайвим було б озвати ся до робітників України:   Верніте ся, дивіте ся,
Жита похилились...   Сей палкий заклик поета виголошений був біля 50 літ тому, але на його і до сеї пори бажаних робітників озвало ся мало. Предвічний туманний "Хо" затулив уста котрі хочуть казати правду, але... мигне перед очима "Хо", і мрії полохливо розлїтають ся, як ті привиди.. Добре каже Коцюбинський: "Жахають ся, а не знають, що страх тільки й істнує на сьвітї полохливістю других, що старий "Хо" розсипав ся-б порохом, коли-б усе живуще хоч раз зважило ся глянути йому в вічи...   Тепер, дозвольте, шановний пане редакторе, зробити чотири поясненя з приводу мого законопроєкту.   1) На мій маленький законопроєкт "Об украинских школах и обществах" деякі ґазети озвали ся дуже прихильне, деякі лаяли... Окрім того, я одержав і одержую силу листів зі всїх кінців Росиї з приводу надісланого в Вашу ґазету мого "законопроєкту". Не вважаючи на їх ріжноманітність, листи можна розбити на дві цілком — дияметрально протилежні — ґрупи: в одних хвалять, а в других, як се не дивно, мене просто обзивають "мазепинцем", лякають, погрожують зробити зо мною по "саратовськи" і т. ин. Отсе деякі уривки з такого сорта листів:   "Ви написали проєкт, якйй тільки й може йти від мазепинця"; "Вас тепер вважають зрадником, Мазепою, Юдою... от де Ви опинились!".. Далі йдуть розясненя, що Україна се — цілковитий нуль поміж культурними державами, що українство нїчого нікому не дало нї в области музики, нї творчости, нї лїтератури, нї науки і т. и. і т. и., що в книгарнях цілковитий "хлам" і одна "революция", що в книгарнях кожда шкалюбина в стїнї дише Мазепою, що українська мова збудована австрийськими і росийськими "измѣнниками" такими, як отсе являєтесь Ви"...   От тобі і на! Попав дядько в воду, та й не найде броду... Дякую, сього не сподївав ся! Богацько ж лементу з нїчого! Вже-ж дійсно — "лякані ворони", а все то се “через преклоненіє" (вже тепер Росиян) серед тим же навісним могутнім "Хо". Але дарма. Я вже давно, і кілька раз, чув сї мерзенні каверзи, наклепи, заїзжені думки про українство; з ними може носити ся тільки цілком неосвічена, некультурна людина. Що до "мазепинства*), то се якась фатальна тїнь, котра невідомінно хилить ся похилить ся по слїдам Українця, куди-б він не пішов.. Сумне становище! Я певен, що такі Українці — сепаратисти є**) (але їх гурт), як є поміж Росиянами революціонери; як не можна сказати, — що всї Росияни — революціонери, так же-ж не можна і всїх Українців винувати в сепаратизмі і гнати їх... А що "гоненія" є, я тому був сьвідком кілька раз... А що нерозумне "гоненіє" на українську мову в школах істнує і що богато не одно і те-ж вчити дїтий на рідній мові, чи на чужій, — се менї добре дав ся в память такий випадок. Я був вікарієм подільським, їздив я по проскорівськім повітї. В одному селї (я забув, як звати його) зайшов я звичайно після огляду церкви в школу. Учнї дуже сьміливо і гарно розказували свої уроки на українській мові. Я заслухав ся, а далі і кажу: "Добре, дуже добре знаєте, а ну, те саме розкажіть по росийському". Зараз же помітно було, що росийська мова даєть ся далеко і далеко труднійше, — учнї механїчно, з запинками, без оживленя і з меншою "сознательностю", — відповіли менї недавно так гарно росказаний рідною мовою урок.. І, пани мої, далі я помітив, що вчителька стояла блїда, як смерть; оо. наблюдатель і завідуючий, благочинний теж тремтїли, білїли. Скінчивши уроки, пішли ми в кімнату вчительки. Там я став дякувати їй, що гарно так у неї вчать ся дїти.. і коли б Ви бачили велике здивованє на лицях вчительки і началь ників... Вмить вони щиро зраділи, дивувались, — що я не нагримав на них за "мазепинське" преступленіє.   Хіба ж се нормальне становище, що у дитини виривають з зубів його матерню мову?   2) Друга ґрупа листів — висловлює менї, незаглужену мною, щиру подяку за прихильнїсть до бідної, що відроджуєть ся, України. Пишуть учителї, адвокати, сьвященики, професори і т. и. Мої кореспонденти жаліють ся на "обвинуваченя, які на них сиплють ся за їх любов до рідного краю;" пишуть про свою тугу і великий смуток, які схоплюють їх після всяких погроз... а все через те, що вони мають сьміливість балаками на своїй мові і учити дітий на своїй мові. Ось уривки: "Увы мнѣ! Я дуже люблю свій народ, свій край, його славну минувшину... але на користь йому зробити нїчого не дають", "Мене вигнали з школи за мову. Скільки вже разів я звертав ся до "єдиновірних" владик з моїм благанням дати менї місце... але вони, почувши і розвідавши ся "вся внутренняя моя", з призирством відвертали ся від мене, як від сепаратиста, хохломана, мазепинця..." „..Владико, за що гонять нас? Що, наприклад, я зробив? А прогнали, бо я лишив ся Українцем. Бєш ся, як риба об лїд, і нема тобі нїкуди ходу". „..З великою радістю почув я вісточку з далекого Красноярську — lих ex oriente, — і що є православний Владика, — друг опечаленого засмученого народу нашого, "ходатай за долюшку єго горемычную", і той день, коли я прочитав сю вість в Радї, був найщасливїйшим днем мого життя. Се було сьвято мого серця, але, думаю, і серця всеї України". „..не від мазепинців і сепаратистів, а від православної, славної матери України-Руси бю тобі чолом, Владико! Може бути***), що недалечко той час, що на Україні, як і у сусїдки землї Волошської, хоч в божих церквах забренить „рідна мова і всї ми будемо розчулені в "умиленні" плакати від великих радощів, будемо витати один другого: "Христос Воскрес". Початок сьому поклали Ви", і т. и, і т. и...   Ну, що ж, пани — "обрусителї"! Невже се явище нормальне? Невже-ж любов до свого рідного — мови, школи, культури — зрада Росиї, "мазепинство"? Отжеж, на мою думку, думати так можуть про українство тільки ті "просьвітителї", для котрих заповіт Миколая Павловича — "Палицю поставимо, пальці повинні слухати ся", замінив собою заповіді Христа...   3) Я писав свій маленький законопроєкт тільки про "українські школи і товариства"; инших справ я не зачіпав, бо не вважаю себе компетентним у всїх українських справах. Тому даремне поспішили деякі добродїї (напр. О. Липовецький в журн. "Укр. Ж." ч. 9, сент. 1913 р.), котрі думають, що еп. Никон "національныя стремленія, выходящія за предѣлы требованія правъ для родного языка, — стремленія къ децентрализаціи управленія и экономической жизни — квалифицируетъ наравнѣ съ сепаратизмомъ и пресловутымъ "мазепинствомъ" и въ отношеніи къ нимъ pекомендуетъ "сильно дѣйствующій рецептъ Нововременскаго публициста". О ні! я нїколи не був проти децентралїзациї не тільки що до Українців, але і инших народностий... Я не звалюю в одну купу сї національні справи, змаганя законні й природні, — разом з "мазепинством"...   Я писав тільки про "Українські школи і товариства", бо на мою думку з сього треба почати робити, бо великі оптимістичні заміри розлїтають ся, як ті картонні хатки, що їх будують дїти. Вже лучше нехай буде синиця в руках, нїж журавель в далекому небі...   4) Деякі пишуть в ґазетах, що вони не надіють ся на те, щоб поміж правими знайшло ся 30 чоловіків, які б підписали мій законопроєкт. Як каже Дзюбинський, трудовики будуть "за" пункти проєкта, але вони не підпишуть його, бо передмова нїби неясна, та темна, невідома якась.   Ми мати-мемо надїю на членів думи державної всїх партий, а найбільше простих селян — (крестьян більше 30). Думаємо, що українські батюшки всї підпишуть мій законопроєкт, як що не поклонять ся богу "Хо" і як у них не вмерла совість і любов до рідного... Дуже б я бажав, щоб сей початок пройшов в державній радї, щоб він розбирав ся... Нехай він заставить о собі балакати, думати людий, котрі зроблять для України практичну користь...   *) Звертаю увагу, що сей термін не мій і не я його видумав. Менї самому він не подобаєть ся; я завсїгда його беру в кавички. **) І я проти них. ***) Дай Господи! добавляю і від себе. — Є.Н.   [Дїло] 