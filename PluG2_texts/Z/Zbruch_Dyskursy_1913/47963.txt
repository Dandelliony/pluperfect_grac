Полїтичне значінє України.

(З нїмецьких голосів про українську справу).   І. Що значить втрата України для Росії.   Маю вражінє, що в лїтературі про українське питанє, яка стала відомою від початку війни, заступники української справи не представили як слїд просто найважнїйшої з усїх полїтичної сторони справи, а саме значіня визволень України, яке переважає всї инші зміни границь, про котрі можна подумати. Сей пункт погляду хочу ось тут розвинути.   Передовсїм мусимо виходити від того, що російська Україна — про саме її істнованє знали в нас перед війною сердечно мало — се область сливе подвійного простору нїмецької держави та з населенєм щонайменше 30 мілїонів Українцїв, між якими одначе живуть ще меншости инших народностей, загальне число яких можемо прийняти на 10 мілїонів.   Отже маємо тут дїло, — що не показуєть ся переважно з української лїтератури, — з населенєм загалом сливе 40 мілїонів, отже з числом, котре рівняєть ся числу населеня Франції й значно перевисшує число італїйського народу. Але що се значить побачити перед собою бодай можливість відірваня сеї области, хочемо тепер показати.   Російська держава головно з сеї причини являєть ся такою величезною грозою для европейського розвитку, бо вона зі своїм числом населеня (1914 р.) сливе 180 мілїонів виказує річний приріст звиш трьох мілїонів. Супроти таких цифр приросту треба назвати цифри приросту нїмецької держави з якими 820.000 вже сливе малими, а російська небезпека стає ще виразнїйшою, коли протиставити їй застій у приростї франкського населеня та легкий упадок зросту бритійського населеня, котрий показав ся — можна сказати, незамічено — вже в роцї перед війною.   Й як нї скінчить ся війна з Росією й які области та чужі народи, — не говорячи про Україну, — нї стратила-б ся держава: все вирівняєть ся знову страта протягом декількох лїт через приріст населеня й російська небезпека стала б серед даних обставин скорше більшою, ніж меншою.   Візьмім напр. чисто теоритично випадок виключного відірваня Польського Королївства від російської держави, — можна-б просто твердити, що вже в чотирьох лїтах знову надолужила ся-б її утрата в числї населеня, що виносить тут яких 12 і пів мілїона. Як ходило-б про такі рідко заселені области, як Фінляндія, вирівняла ся-б утрата Росії навіть протягом одного року.   Зовсїм инакше маєть ся справа під сим оглядом з Україною. Страта 40 мілїонів людий вплинула б дуже значно на цифри російського приросту. Крім того потягнуло б за собою відірванє України від російської держави страту декількох инших областий, котрі, самі не будучи українськими, втратили б територіяльну звязь з рештою держави. Се відносить ся до Бесарабії, що віддїлена українською областю не могла-б лишити ся при Росії; се відносить ся до південного Криму з його музулманською більшістю населеня, вкінцї се відносить ся також до кавказьких країв, музулманська більшість котрих також ледви чи могла-б лишити ся в звязи з Московщиною віддїлена українською областю (яка в Кубанщинї вдираєть ся глибоко в північний Кавказ і сягає аж над Каспійське море).   Отже визволенє України увільнило б від московської держави не тільки 30 мілїонів "Малоросів" і не тільки 10 мілїонів інородцїв, що живуть між ними, але й вже тільки в трьох названих областях ще яких 16 мілїонів дальших "примусових Росіян" (Mussrussen).   А на сю сливе третину теперішнього цїлого числа Росії припадає певно найменше третина теперішнього приросту й, коли-б визволена Україна, як инакше ледви чи можна й подумати, ввійшла під полїтичним оглядом у взаємини з середньою Европою, то вона зискала-б третину з трьох мілїонів річного російського населеня і могла-б на будуче протиставити також якусь надвишку сього числа російської рештї двох мілїонів.   До того треба додати, що відірванє якихсь менших областий (як нпр. Польщі) ледви чи потягнуло-б за собою відірванє України, тимчасом се дуже неправдоподібне, щоб Росія, поменшена о свою найбільшу чужу область, могла задержати силу вдержати при собі инші менші чужі области, відпад або відірванє котрих могли-б лежати в інтересї їх населеня або побідних центральних держав.   "Osteurop. Rundschau" (ч. 3).   [Дїло, 20.02.1916]   II. Скромність української пропаґанди.   Видаєть ся менї, що ще під одним оглядом виказує українська пропаґанда недостачу. Бо коли змаганя того роду показують загалом зрозумілий нахил можливо найсильнїйше маніфестувати ся, не вдоволяють ся Українцї тим, аби держати ся фактичного стану (о скільки такі фактичні стани можна докладно вхопити), але вони зменшують не тільки загальне значінє своєї справи, а навіть нарід і область своєї національности більшости в Росії сливе всюди, де в їх писанях подають ся цифрові підстави.   Уже найпростїйша провірка на основі між иншим карти простору української більшости, доданої до першого зошита сеї часописи, показує, що сей обшир виносить досить докладно мілїон квадратових кільометрів, коли в українській пропаґандї, яка послугуєть ся сею картою, подаєть ся тільки 850.000 або 750.000, а часом навіть тільки пів мілїона квадратових кільометрів.   Що-до населеня подаєть ся так само по найбільшій части тільки цифра 30 мілїонів, яка відповідає числу Українцїв в російській области української більшости, а не береть ся під увагу тих меншостей, які живуть між тою людністю й які підвисшують загальне число людности области на найменше 40 мілїонів.   Притім повинні-б Українцї властиво мати нахил переборщувати свої цифри, як постійно бачуть се з боку своїх обох противників, Москалїв і Поляків. У Росії не можна в найвисшім ступнї спустити ся на нїякий спис населеня (або його суроґати) що до національностий, бо є загальний намір гнїтити по можности не тільки самі чужі народи, але й їх цифри. Де тільки можливо, дораховують ся меншости до російської національности, зокрема, де ходить про членів російської церкви. Як серед якоїсь національности є декілька реліґійних ґруп, признаєть ся даній національности тільки голови ґрупу, а инші менші рубрики дораховуй ся і т. д.   Тому російським списам людности, де входять у рахубу національности, можна лишень о стільки дати віру, що се, що признано з російського боку чужій національности, представляє найменше незаперечене число, а фактичні цифри більше або менше значно вищі.   Поляки довели представлюванє їх справи в своїй пропаґандї до особливого мистецтва. Вони жадають для себе того, що їм кождий признасть як оправдане, — областий польських більшостий включно з меншостями, які там живуть. Але далї вони жадають також областий, в яких переважає велика польська посїлість. Далї тих, в яких Поляки иншим способом (хай буде що тільки на їх власний погляд) представляють сю верству, що має провід під господарським або полїтичним оглядом. Вкінцї областий колишнього королївства Польщі в цїлім його обширі.   Притім навіть не снить ся їм признати меншостям, які живуть серед них, сю найвищу міру вольностий, якої вони скрізь самі чейже жадали би для себе, де вони живуть як меншости й де вони, не зважаючи на свою меншість, будують згаданим у горі способом право панованя.   Зокрема поучаючим є відношенє Поляків до Українцїв у Галичинї. А саме в Галичинї живе в круглих цифрах 3¾ мілїонів Українцїв, 3¼ мілїонів Поляків, 1 мілїон Жидів, понад 200.000 Нїмцїв — усього разом, включаючи менші ґрупи, кругло 8¼ мілїонів мешканцїв. Одначе не зважаючи на се, що творять незаперечену меншість у відношеню до числа населеня, кладуть Поляки як найвиразнїйше натиск не тільки на "цїлий коронний край Галичину" як їх полїтичну домену, але виразно говорять також ще про неподїльність Галичини під полїтичним оглядом аби їм не відмовити припадково східної Галичини, що в великій перевазї заселена Українцями.   Супроти таких думок не було-б нїчого дивного, якби Українцї на основі їх фактичної більшости повернули справу в инший бік і зажадали для себе "неподїльної Галичини" (отже включаючи західно-галицьку область з її польською більшістю населеня), хай буде хочби на те тільки, щоб мати в руках сильний арґумент проти польських посягань.   Питанє полїтичного значіня Поляків у Галичинї як найтїснїйше звязане з історичним розвитком і щойно від останніх лїт є можність наслїдком нового виборчого права звести польські домаганя до оправданої міри при помочи картки голосованя. Притім гратимуть також ролю менші ґрупи Жидів і Нїмцїв і то по всякій правдоподібности в користь Українцїв, що під господарським і культурним оглядом покажуть більшу схильність до нїмецькости, нїж сього можка сподївати ся від Поляків.   З усїх тих оглядів ясним стає знову надзвичайне значінє українського питаня — і то не тільки в Галичинї, але й у десять разів більшій російсько-українській области — для нїмецької полїтики, господарства й культури.   Отже по всїм, що тут сказано, не має жадного сумнїву, що в Европі представляє Україна найбільший предмет, на якім залежить в сїй війнї, та з сього пункту погляду виплатив ся-б труд звернути значно більшу увагу на сей край, на його мешканцїв і їх змаганя, нїж се було досї.   "Osteurop. Rundschau" (ч. 3).   [Дїло, 21.02.1916] 