Вшехпольський Редль.

"Народови Львув" — має дуже прикру сензацию. Саме тоді, як виявило ся, що сестра Редля зі Львова зголошуюча ся по материяльну спадщину по своїм браті, якого звязи з Поляками так завзято заперечувала вшехпольська преса, — загорнув собі моральне реноме його один з чільних защитників „польскосці мяста Львова" і східної Галичини...   Широкозвісний серед польської суспільности горячий патріот і „дзялач народови" Лев Кшемєнєцкі, делеґат товариства „учестнїкув повстаня", збирач памяток польської бувальщини, голова кількох філій T.S.L, член польсько-угорського клюбу, чоловік, що обертав ся в кругах польських емігрантів в Швайцариї і Парижи, що в останнім часі звернув на себе увагу і зєднав щиру прихильність Поляків своєю цінною збіркою памяток з повстаня 1863 р., яку виставлено в окремій кімнаті польської "Wystawy z 1863 roku" — показав ся нічим иншим, як росийським шпіоном-провокатором.   Шпіон „Шиманський".   Вже від року знала львівська полїция, що росийську охрану і ґенеральний штаб інформує про війскові і політичні справи Галичини якийсь Шиманський. Полїция певна була вже з самого початку, що під сим псевдонімом криєть ся чоловік, який мусить займати визначнїйше становище серед польського громадянства. Отже напружила всю свою енерґію, щоби того чоловіка винайти. Ситуация поліциї була доволі скрутна. Бо хоч вона вже мала на оцї властивого злочинця, то все таки не могла його відразу арештувати, бо стояв на так визначнім становищи серед Поляків, що на случай ошибки була би полїция крайно скомпромітувала ся. Полїцийні орґани працювали витревало цілий рік, аж вкінци певність їх що до особи небезпечного шпіона стала непохитна.   Не Шиманський, а Кшемєнєцький.   Дослїди виказали, що Шиманський, се не хто инший, як звісний вшехпольський крикун Лев Кшемєнєцький, що жив як емеритований зелїзничий урядник при ул. Садівничій. Кариєру свою зачав він яко „бавмайстер" в Станиславові, опісля аванзував на підурядника технїчного бюра. 1911-го року, в 21. році служби виєднав собі цілорічну відпустку і поїхав лічити ся. До служби вже не хотїв вертати ся. Спенсіонував ся цілком тай став жити в своїй реальности в Станиславові. В 1912. році продав реальність і перенїс ся до Тернополя, де купив каменицю. Перед двома місяцями переїхав на постійний побут до Львова, продавши каменицю в Тернополи та нанявши дороге мешканє у Львові.   Осмотрений лєґітимациєю делєґата товариства „uczestników powstania", завязав він в Станиславові широкі зносини в живучими ще повстанцями й висшими кругами інтелїґенциї, збирав національні памятки, особливо з повстаня 1863 р., а також був в близьких зносинах з польською еміґрациєю в Швайцариї і Парижи. У Львові обертав ся передовсім в кругах учасників січневого повстаня, і брав живу й визначну участь у всяких їх торжествах і ювилеях. Переписував ся з найзамітнїйшими і загально серед Поляків шанованими повстанцями — ветеранами. За своїми збірками їздив по цілім краю, всюди радо приниманий. Оповідав часто, що переписує ся з варшавськими патріотами в справі закупна збірки відозв "Rządu Narodowego", документів і актів з останніх хвиль повстаня.   До Варшави виїзджав дуже часто, а останнього разу привіз богато росийських брошур про січневе повстанє. Всї тї нїби патріотичні поїздки — як тепер виявило ся — мали на ціли складанє шпіонських рапортів перед росийськими властями. До Тернополя приїхав був до него з Росиї якийсь рисівник, котрого приїзд пояснював Кшемєнєцький помаганєм в орґанізованю своєї колекциї памяток на виставу 1863 р. Занятий своїми „висшими" працями не брав участи в просьвітно-орґанізацийній дїяльности місцевих польських товариств. Звертав на себе увагу знакомих оповіданями про свої таємничі і повні небезпеки шуканя памяток в підземелях старих домів Варшави.   „Na polu chwały".   Кшемєнєцький, прибравши маску польського патріота, виконував консеквентно обовязки росийського шпіона. Передовсім давав охрані якнайточнїйші інформациї про настрої серед польської суспільности і діяльність всяких польських війскових орґанїзаций і самостійних гуртків; рівночасно управляв війскову шпіонажу, доносив навіть про трансльокациї війск, висилав війскові мобілїзацийні мапи, а навіть комунїкував про зміни в полках і про перенесеня. Всї ті вісти давали росийському ґенеральному штабови зовсїм докладний і ясний погляд на війскові справи Галичини.   В листах, які поліция здобула ріжними способами, і на яких підставі арештовано Кшемєнєцького, є м. и. така вказівка про перший його напрям діяльности в листі, адресованім під видуманою адресою до охрани: „Die oesterreichische Regierung hat jetzt den polnischen militärischen Vereinen das Waffentragen verboten, was böses Blut hervorgerufen hat. Ich würde dafür sein, dies auszunützen und eine Broschüre herauszugeben und zu verbreiten, in welcher über Oesterreich stark geschimpft wird. Eine solche Broschüre könnte in Oesterreich nicht gedruckt werden, da sie hier confiscirt würde. Ich beantrage, dass man eine solche Broschüre in Russland drucke und verlange für vorbereitende Kosten mehrere hundert Rubel"!   В листї, висланім до охрани на кілька днїв перед арештованєм, котрий приловила полїция на почті, пише Кшемєнєцький з поля другого напряму своєї діяльности таке: „Ich bin gewöhnt für meine Firma aufrichtig zu arbeiten und daher erlaube ich mir Sie auf die Wichtigkeit folgender strategischer Punkte aufmerksam zu machen."   вичислює їх і пише дальше: „Die Wichtigkeit dieser Puncte ersehen Sie aus der beigeschlossenen Legende."   Арештованє.   Кшемєнєцького арештовано зовсїм ненадїйно в четвер. Він спершу всьо заперечував та обурював ся але побачивши цілу масу приловлених своїх листів признав ся до всього. Бачучи, що фактів шпіонажі вже не заперечить, став безлично пояснювати свою "діяльність," як випливаючу лишень з чистої "ідейности," а що після його патетичних слів "drogi do odbudowania Polski są rozmaite," тому він вибрав собі таку роботу, яка відповідала би його основній ідеї, що „Zbawienie Polski — przyniesie ruch moskwofilski."   Тим часом його запевненя про безкорисну службу Росиї збили численні посьвідки за побранє рублів за надіслані інформациї. За інформациї брав Кшемєнєцький по 100 до 500 рублів, так, що за послїдний рік — полїция має материял лишень з послїдного року — доходи його дійшли в приближеню до кільканацяти тисячів рублів.   Один з надкомісарів полїциї, специялїст до шпіонських справ, каже, що з усїх дотеперішних шпіонських афер ся шпіонажа дала полїциї найбільше обтяжаючого материялу. Кшемєнєцького відставлено до карного арешту, а слїдство веде дальше слїдчий судия Гехт. Полїция сортує зібраний материял, при чім особливо дослїджує минувшість шпіона і його діяльність на провінціональнім теренї. Не зайвим буде згадати таку подробицю, що Кшемєнєцький рекомендував ся перед росийською охраною м. и. тим, що приладжував для фейлетону Slow-a polsk-ого записки полковника Рембайла! Виявило ся й те, що Кшемєнєцький, витаючи Мадярів підчас останного їх побуту у Львові та пируючи разом з ними, списував рівночасно всї промови польських і мадярських бесідників та пересилав їх охранї.   Подвійний інтерес.   Після арештованя Кшемєнєцького стало польське громадянство розгадувати про те, як він збирав історичні памятки. Фактом є, що сам нїколи важнїйших памяток не мав, а що йно з часом набував їх дорогою купна і заміни, на чім добре заробляв. Робив отже інтерес і на шпіонажі і на історичних памятках польських. Людям, що знали Кшемєнєцького добре, кидала ся й перше в очи та обставина, що він неодну цінну памятку радо продавав за добрі гроші. Особливо добрий заробок мав при нагодї сьогорічної вистави. Неодин властитель памятки радо віддав її за низьку ціну, щоби й собі причинити ся до піднесеня величавости сьвятковавя повстанчого ювилею. По отвореню вистави богато осіб стало зголошувати ся до виставового комітету з жалобами, що Кшемєнєцький позабирав від них памятки, щоби — як казав — помістити їх на виставі, але того не зробив. Мимо того, що торгував памятками, мав ще так значні їх збірки, що на власну руку уладжував їх вистави в Станиславові і Тернополи. Раз звернуло було увагу людий таке оголошенє: „Є до дарованя на Вавель цінна збірка памяток 1863 року. Хто би хотїв її набути хай зголосить ся до Н. Н." Як показало ся опісля, автором сього оголошеня був Кшемєнєцький, котрий хотів дарувати на Вавель збірку памяток — за чужі гроші. Незадовго перед арештованєм переговорював з ріжними польськими патріотичними панями в ціли основаня комітету для збираня памяток, але сїй і новій спекуляциї перешкодило арештованє сього активного представника русофільської ориєнтациї серед Поляків.   [Дїло] 