З поезій.

  Гимн.   Слава Вкраїнї, Любій Отчинї, Слава до віку однинї.   Єдність і згода, Право й свобода — Доля найкраща народа.   Гнїту владики Край наш великий Знати не буде во віки.   Люд роботящий, Всюди трудящий, Знатиме роки найкращі.   Працю і зброю Ми за собою Маєм, щоб стати до бою.   Єдність і згода, Право й свобода — Доля найкраща народа.   ("Нова Рада").   Манїфест.   Тобі, — зневірений, розбитий, Тобі, що ставиш власний хрест, — Велю я знов життя любити, Радіти знов і рвати квіти, — Тобі диктую манїфест.   Ти чуєш, як природа дише І як навкруг кипить життя! Великий дух його колише; — Збуди-ж найбільше, найсвятїйше, Наймогутнїйше власне я!...   Велике я в земній юдолї — Любов і згода і протест! Воно загоїть давні болї, І в ньому ввесь твій манїфест.   І буде в вільному народї Значна особа і сїмя, Як ти по волї, по свободї При кождій справі і нагодї Проявиш міцно власне Я!   ("Народня Воля").   [Вістник полїтики, лїтератури й життя] 