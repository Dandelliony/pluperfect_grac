Піснї Анакреонта.

Весна.   Глянь, яка весна довкола! Грациї вже геть усюди землю рожами вкрасили! І дивись, як морська хвиля весело пливе, колишесь! А ось вже і дика качка, — журавлі летять ключами...   Сонце ясне і ласкаве, — хмари меркнуть і щезають, — сяє хліборобська нива... Доспівають оливкові овочі — і зза листочків мерехтять уже здорові дари Бакха, винні грона!   Цикада.   Благословлю тебе, цикадо, що на вершках дерев високих роси краплиночку напєш ся і вже як цар живеш, співаєш. Усе твоє, геть все довкола, що лиш доглянеш ти на нивах весною, лїтом, в пізну осінь. І хлїбороб тебе кохає, бо ти йому не дїєш лиха. Ти, віддана усїм смертельним, віщуєш тепле, ясне лїто. Тебе і Музи полюбили, тебе кохає сам Апольльо, що дав тобі твій срібний голос. Безсилля старости не знаєш, землі щаслива, мудра доню; закохана в піснях, без горя, без кости й крови уроджена, самим богам ти майже рівна!   Рахунок.   Як всїх дерев листки ти умієш зрахувати і знаєш, кілько ллєть ся всїх хвиль в далекім морі, то сам зрахуєш, кілько я мав дівчат коханих. Рахуй з Атен лиш двацять а инших ще пятнацять. Відтак ще много — много коханок із Коринту, бо город сей в Ахаї, земли жінок прекрасних. Із Йонїї і Лесбос, із Карії та Родос два тисячі додай ще! Що ж, друже мій? Не віриш? Яж мушу ще згадати Красуні із Канобос і з Сириї та з Крети, де Ероса в містах всїх усї так гучно славлять. А кілько ще із Ґадес тай далї ще із Бактри та з Індиї я мав їх, Чиж можу я се знати?   Два огнї.   Гей — вина, дївчата, дайте, Хай упю ся до нестями! Жінка зрадила! О, горе, в грудях буря! Загибаю...   Хай вінок листками плющу мою голову прикриє. Кров гуде в нїй і палає!   — Але жар палкий любови, чим я втихомирю, серце?   [Дїло] 