Українська обструкция в парламентї.

Перший тиждень української обструкциї в парляментї показав, що анї правительство, анї партиї не хотїли би ложити української обструкциї і воліти би усунути її причину, себто довести до польсько-українського порозуміня в справі соймової виборчої реформи і скликаня сойму. Сим переговорам має бути присьвячений біжучий тиждень, при чім дебата над фінансовим пляном має бути перевана, щоби зробити місце дебатї над полїтичним положенєм в Чехії. Таким чином біжучий тиждень можна вважати часом завішеня оружя.   Очевидно, тепер найважнїйше питанє: що далі? що наступить, коли завішенє оружя скінчить ся?   Одно з двох: або правительству вдасть ся усунути причину української обструкції або сї його заходи розібють ся о польський опір. В сїм останнїм випадку ситуация в парляментї поважно заострить ся: на деннім порядку стане питанє, чи правительство і парлямент мають уступити  перед українською обструкциєю і відложити полагодженє фінансового пляну до часу, коли буде усунена причина обструкциї, чи мають приступити до насильного ломаня обструкциї.   Маючи на увазї польську полїтичну силу в парляментї, сторонниче становище правительства і правительственної більшости в польсько-українськім спорі в користь полїтично сильнійшої польської сторони і дуже низький рівень почуття справедливости в парляментарних кругах, мусимо бути приготовані й на ту евентуальність, що правительство і "партиї праці" приступлять до насильного ломаня обструкциї нашої репрезентациї.   І тут жде нашу репрезентацию важкий обовязок витревати на своїм становищи до найкрайнїйших границь можливости. Кажемо: важкий обовязок, бо знаємо, що малочисельній ґрупі протиставити ся цілому парляментови, на се треба великої сили як фізичної так і моральної. Особливо, що будуть зогиджувати обструкцию і її виконавців не тільки Поляки і їх союзники, але також ті полїтичні круги, які не мають інтересу в підпираню Поляків, але з другої сторони не мають належного розуміня польсько-українського спору і такого почутя справедливости, яке їм казало би без огляду на все виступити в обороні покривдженого нашого народу, і тому будуть проявляти своє невдоволенє, що українська репрезентация "розбивав їм парлямент".   Серед того зогиджуваня обструкції треба вміти витревати.   Очевидно, треба використати всї способи, щоби поінформувати парлямент і взагалі політичні круги держави про причини нашої обструкциї і про її ціль: що не звернена вона анї проти держави анї проти парляменту як таких, тільки є конечним актом самооборони в положенню, в якім державна власть при помочи парляменту хоче прийти в поміч польському абсолютизмови над нашим народом, загроженому нашою обструкциєю в галицькім соймі.   Добру нагоду до такого виясненя нашого становища дасть дебата над політичним положенєм в Чехії, яку має сього тижня перевести парлямент в приводу відповіди президента мінїстрів на чеську інтерпеляцию в сїй справі. Сю дебату повинна наша репрезентация використати в тім напрямі, щоб вона стала також галицького дебатою. З уст наших послів парлямент і політичний сьвіт держави повинен довідати ся, які наші змаганя в габсбурській монархії і в якім звязку з тими змаганями стоїть наша обструкция в соймі і в парляменті. Словом, теперішна фаза польсько-українського спору повинна бути як найдокладнїйше осьвітлена зі становища нашого змаганя до одержаня власного краю в габсбурській монархії і до такої перебудови монархії, яка зреалїзувала би те наше змаганє.   Там сповнить наша репрезентация свій обовязок: поінформувати парлямент, за що вона бореть ся, і підітне вплив тенденцийних інформаций наших противників.   А що до самої обструкциї, — щоби мати моральну силу оперти ся перед зогиджуванєм і обезцінюванєм її, треба все мати на увазі, яку роль відгравала доси обструкция в полїтичній боротьбі в габсбурській монархії. На скільки ходить о зогиджуванє обструкцийної тактики, не завадить пригадати, що в обструкциї Німців проти ґр. К. Баденїя вели перед такі наукові знаменитости, як професор унїверситету Ґрос, проф. унїв. Пферше й ин.; що так само найвизначнїйші німецькі діячі вели обструкцию в чеськім соймі; що найвизначнїйші державні мужі, бувші міністри і т. п., ведуть тепер обструкцию в угорськім парляменті. Маючи все те на увазї, наші посли і наша суспільність можуть виробити собі належний критерий, як віднести ся до того зогиджуваня української обструкциї і їх виконавців, яким вже тепер переповнена і ще в більшій мірі переповнена буде польська і під польськими впливами остаюча преса.   А що-до обезцінюваня обструкциї, то вистане вказати на результати нашої обструкциї в галицькім соймі, якій завдячуємо, що польсько-український спір став одною з найактуальнїйших справ загальнодержавної полїтики. Без тої обструкциї українська справа була би й доси оставала в стадиї "домашної справи" пануючої в Галичинї "польської нациї".   І хоч-би наша обструкция в парляментї навіть не осягнула безпосередного позитивного результату, то се ще не значило би, що вона не має вартости. Вже те саме, що парлямент і держава будуть поставлені перед перспективу вічних несупокоїв все повертаючої української обструкциї, аж доки польсько-український спір не буде дефінїтивно полагоджений, — вже те одно само в собі має для нас велику полїтичну вартість. Бо доти ми не осягнемо нашого права в габсбурській монархії, не станемо народом, який зможе сказати, що монархія є його державою, доки в міродатних кругах не здобуде собі місця зрозумінє, що ми не є складовою частю польської "нациї" і не хочемо нею бути.   Словом, без огляду на безпосередний результат обструкциї буде вона капіталом для нашої будучности, бо збільшить конечність для держави заняти ся дефінітивним полагодженєм польсько-українського спору.   І тому: витревати!   Се кличемо як до послів, які стоятимуть в огни боротьби, так і до цілої суспільности, яка мусить бути для послів моральною опорою.   [Дїло] 