Отче наш.

  Ох, Отче наш благий, котрий цариш на небі I вказуєш цілій вселенній правий путь, До Тебе ми з низин звертаємся в потребі І молимо з глибин: Ласкав нам, Отче, будь!   Цілий наш земний ґльоб пірнув в потопі крови І зависна рука тиранії нас бє. Врізьби нам, Всеблагой, в седця скрижаль любови, — Нехай святиться скрізь святе імя Твоє!   Ми знаємо, що ми нікчемний пил дороги, Котрий здуває час і губить в сірій млі. І ми безрадні йдем крізь сумерки трівоги: Твоя будь воля скрізь — на небі й на землі!   Нам ворог наш закрав кроваві плоди поту І наших кволих чад ссе голоду поліп. Поглянь на земний ад і вкороти скорботу! Та дай нам, Отче, наш насущний чорний хліб.   Ми знаємо, що ми чимало нагрішили; Прости нам сліпоту слабої волі й тіл! Та катови простить у нас немає сили... Ох, Отче, не жадай від нас надлюдських діл!   Наш човен без весел несеться океаном, Над Сціллею спокус, над кратером жадоб. І як мімозі будь над пяним серцем паном! He дай, щоб в сіти впав слабий, нікчемний хроб!   [Громадська думка, 15.01.1920] 