Audiatur et altera...

Руководячись сим прінціпом, редакция Діла містить письмо Петрицького. Пише П. Петрицький:   Вп. пане Редактор! Прошу в інтересї загальнім помістити моє поясненє, яке низше подаю, до цілої афери "К. П. Р".   Я не відповідав на закиди нашої преси за мою акцию еміґрацийну, як довго ті закиди крутили ся коло питаня, чи послови пристоїть займати ся еміґрациєю, та що немов то я аґітую за еміґрациєю, а не відповідав тому, бо що до першої квестиї, то я був певний, що і ті, котрі є противного погляду від мене змінять його з часом так само, як нинї вже давно упала доґма шляхотської Польщі, що "міра і вага не пристоять шляхтичеви"; а що до другого закиду, а то мнимої моєї аґітациї за еміґрациєю, я уважав за шось таке дике, що злишне на нього відповідати.   Нинї однак, з уваги на вісти подані часописями в афері Канадіян Паціфік, що судия слїдчий провірив на основі сконфіскованих книг і кореспонденциї товариства, що товариство "К. П. Р." для виробленя собі протекциї та приєднуваня протекторів видало до тепер 14 мілїонів корон, а одна ґазета зробила навіть замітку: "Цікава річ, чи і кілько з сього припало на деяких людових послів та нашого посла Петрицького", — з уваги дальше, що кольпортує ся вість, немов то я був заанґажований товариством К. П. Р. і стояв на його услугах — нинї справдї могли би люди ріжно думати, чи не мав я чого спільного з дїяльностию К. П. Р., коли такі суми були в русї на сю ціль.   З уваги на те я уважаю своїм обовязком — поки розправа судова се викаже — заспокоїти загал своєю прилюдною заявою, що:   1) Я ніколи не був ангажований товариством К. П. Р. і не стояв йому на жадних услугах. 2) Жадних гроший від товариства К. П. Р. я анї не жадав, анї не дістав.   Тепер ще квестия моєї акциї еміґрацийної і причин, які на лихо спонукали мене були повести її на лїнїю К. П. Р. Щоби і тут все було ясне і зрозуміле, що до моєї дїяльности, уважаю за потрібне деякі знані факти пригадати, а незнані до відома подати, бо тільки знаючи правдиві мотиви, можна і слушний погляд на справу виробити. Констатую:   1) Всі наші від давна роблені заходи за концесию на бюро посередництва праці були або безуспішні, або все кінчили ся на торжественних обіцянках, які потім не сповняли ся. Так було і сего року.   2) Наслідком елєментарних нещасть і крізи фінансової, еміґрация сего року дуже змогла ся, а що нарід не мав де позичити гроший на дорогу, так загирював свої ґаздівства за пів дармо і ті еміґранти, не маючи вже до чого вертати, були для нас пропавші.   3) Для спиненя того страшного вилюдненя, орґанїзация повітова Гусятинщини скликала в цьвітни с. р. — пізно вправдї, але лїпше ніж ніколи — повітове віче до Копичинець і ту нарід по вислуханю мого реферату, яке для нас нещастє несе і чим грозить нам ся дика виселенча еміґрация, та по переведеню дискусиї сконстатував, що з уваги, що кождий господар задовжений, а що другому або третому грозить лїцитация, еміґрация не дасть ся спиняти, бо нарід хоче ратувати ся. Щоби знов ухилити ся від грозячого нещастя національного, себто вилюдненя, збори ухвалили звернути всю силу на те, щоби перемінити еміґрацию виселенчу на зарібкову, а то тим способом, щоби вистарати ся за кредит, аби нарід не випродував ся, та щоби еміґрантів зобовязувати, щоби зароблені гроші до краєвих щадниць складали, щоби жаден скорше не вертав ся аж 1.000 долярів заощадить, щоби жаден на свою руку кавалків поля не купував підбиваючи в той спосіб ціну, але щоби спільними силами за ощаджені гроші купували обшари двірські до парцеляциї, які на лїцитациї будуть і в тій ціли поставлено дві резолюциї а то: 1) Поручає ся д-рови Сафіянови як орґанїзаторови повітовому і директорови тов. кредит. "Згода", щоби вистарав ся за кредит. 2) Поручає ся орґанизациї, щоби занялася еміґрациєю, раз щоби аґенти не підбивали ціни карт корабельних, друге, щоби провізия не йшла в чужі руки, а трете, щоби було кому над бідними еміґрантами заопікувати ся.   4) Др. Сафіян заявив, що того порученя не підойме ся, бо не в силї ніде грошей вистарати ся, та не хоче наражати ся на кари заведенє еміґрациї без концесиї і поставив внесенє від себе, щоби збори поручили менї, бо як послови скорше удасть ся кредит вишукати, та як нетикальний на кари не буде наражений. Впрочім се обовязок посла в таких загально народних проявах народови йти з помочию.   5) Збори внесенє д-ра Сафіяна ухвалили з поданою ним зміною, що не поручає ся... а взиває ся і кладе ся обовязок на п. ІІ, щоби вистарав ся за кредит, заняв ся еміґрациєю та зорґанізував плянову зарібкову еміґрацию. Я підняв ся сего обовязку з увагою, що зроблю се не тому, що можу ховати ся за нетикальність а зроблю тому, щоби показати правительству, що вже довше на концесию ждати не будемо, а дальше тому, щоби з цілою акциєю еміґрацийною від самого споду пізнати ся та перевести повзятий плян.   6) Стараючи ся за кредит, я справу ясно поставив що, пощо і длячого і кредит знайшов.   7) Розвідуючи ся про ціни і умови еміґрацийні, я був у всїх репрезентациях товариств перевозових у Львові з виїмкою Австро Амерікани, бо вона везе на Триєст, а наші переселенці про Триєст і чути не хочуть. У всїх знайшов я одну і ту саму ціну та однакі умови перевозові. З огляду на те я рішив ся на лінію "К. П. Р." з отсих мотивів: а) Рецедивісти еміґранти бажали собі тою лїнїєю їхати, бо многі з них у сеї компанії працювали, а всї казали, що компанія "Сіпіяр" найсовіснїйша, б) львівська репрезентация обіцяла, що товариство возьме на себе мій кошт подорожи до Антверпен, а я хотїв конче з народом їхати, щоби видїти і пізнати ту голгофту народну, в) обіцяла виєднати у дирекциї товариства значнїйшу підмогу на прив. укр. ґімназию в Копичинцях, коли просьбу внесемо.   8) По ухвалі клюбу забороняючій послови займати ся еміґрациєю, я хоч був противної думки, заявив, що підчиняю ся ухвалї з тим, що мушу докінчити висилку тих, котрі гроші у мене зложили; а мусїв я се зробити, бо инакше я був зруйнований тими вовчими ямами, які підімною від самого початку акциї сильні сього міра копали а які я основно представив в інтерпеляциї представленій клюбови до підпису.   9) Про ухвалу клюбу та про се, що дальше займати ся еміґрациєю не буду, я повідомив делеґатів Гусятинщини на зборах в день вибору п. Кивелюка. Збори ухвалили, щоби я представив справу ще раз клюбови, а коли би клюб свого становиска не змінив, щоби я з клюбу виступив, а еміґрациєю дальше займав ся і перевів той плян, який в цьвітни уложено.   10) Я заявив, що се рішенє подам до відомости клюбови, але поки клюб не змінить свого становиска, я еміґрациєю займати ся не буду і не займав ся.   11) Через мої руки виїхало не 8 анї навіть 4 тисяч, як подано, а всего коло 400 осіб; на всїх вкладав я обовязок і брав приреченє, що до краю вернуть і постановлений плян не тільки самі переводити будуть, але і других до нього втягати будуть.   12) Провізию роздїлив я після ухвали орґанїзациї, з чого на укр. прив. ґімназию припало 2350 К.   13) Вкінци для заокругленя образу, як серіозно орґанїзация повітова сю річ брала, уважаю за вказане подати до відома ще сю обставину, що ми рішили ся поїхати до Америки, щоби особисто допильнувати переведеня постановленого пляну. Поки що, сеї ухвали ми не перевели на разі з ріжних особистих причин, але її переведемо.   Се уважав я за вказане подати до загальної відомости, щоби, як висше завважено, загал міг у справі зориєнтувати ся. А поки се судово не вияснить ся, я уважав за вказане з клюбу виступити.   Надію ся, що всї ті редакциї, які, обговорюючи справу, не мали особистих цілий а тільки загальний інтерес на ціли, се моє поясненє подадуть своїм читачам до відома.   Михайло Петрицький посол до ради державної.   [Дѣло] 