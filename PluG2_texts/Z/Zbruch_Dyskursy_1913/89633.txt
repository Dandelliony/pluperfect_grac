Боєва пісня.

  Ми вкинули в горно весь пристрасний пал: Що спалював прадідні груди, І туга по волі вергла нас в розпал — На бурю, на Сізіфа труди.   Хай буря лютує, регоче, реве І проти нас котить лявіни — Ми стриму не знаєм! нас в бурю зове Плач битоі горем Краіни.   За нами остали лиш нужда і біль, Що спалюють серце і мисли, А ген перед нами над пусткою піль Крівавіі луни повисли.   Хай буря рокоче, хай все йде в розвал! Гроза в нас не зломить відваги: Ми ляжем кістками і здвижемо вал, Що спинить ворожі ватаги.   За валом, в дрімучім затінню хрестів, Вквітчається рястом руіна І з труду робучих лицарських синів Воскресне нова Украіна!   Льозанна, 3. IV. 1919.   [Українські вісти, 27.05.1919]   