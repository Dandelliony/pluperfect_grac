Виборчий манїфест польських епископів. 

Розполїтикували ся таки на добре польські епископи. Розсмакувавши в тих полїтичних впливах, які їм принїс манїфест проти виборчої реформи, забажали дальших лаврів на полїтичній аренї і виступили отсе з виборчим манїфестом.
В тім манїфестї навязують вони до свого попередного виступу і пригадують, що компромісовий проєкт виборчої реформи був шкідливий, бо "загрожував зрадикалїзованєм краю". Коли-ж той проєкт упав і для переведеня виборчої реформи має бути вибраний новий сойм, то вони хотять заздалегідь запобігти злу і тому вступають з поучуванєм з приводу виборів. "Бо в хвилях великого розворушеня, в хвилях закаламученя поглядів і понять, — мотивують епископи потребу поученя, — є пожадане й потрібне, щоб ви послухали голосу, який не виходить з партийних спорів і змагань; іде він з сердець, в які зложена жура і дбанє за Ваше добро вічне й дочасне. Сюди вже не сягає галас пристрастий і партийних спорів. Коли-ж з вершин Христової науки сходимо до наших земних потреб, то руководимо ся тільки найбезінтересовнїйшою і найчистїйшою любовю".
Читаючи сї слова, так і пригадуєть ся молитва Фарисея: "Дякую Тобі, Боже, що я не такий як той митар: молю ся, пощу, даю десятину" — і т. д. Але сказано в сьв. Письмі: "По дїлах їх пізнаєте їх". І коли ми будемо оцїнювати наведені слова польських епископів по тім дїлї, яке зробив їх манїфест проти виборчої реформи, то мусимо набрати иншого понятя про ту "найбезінтересовнїйшу і найчистїйшу любов", нїж вони хотїли би тими своїми словами в нас впоїти. А що сей їх виборчий манїфест, як побачимо далї, є тільки розвиненєм полїтичних поглядів висловлених в манїфестї проти виборчої реформи, то мимо запевнень епископів мусимо їх виступ уважати тільки актом партийної політики.
В своїм поученю звертають ся епископи найперше до сїльських і міських народних мас, остерігаючи їх перед "злими і несовісними аґітаторами і провідниками", яких порівнують до кусителя перших родичів у раю.
"Хто нинї розглянеть ся в полїтичних аґітациях, в злих ґазетках, призначених для люду чи робітничих верств, той відразу бачить, що нинї радикальні аґітатори скрадають ся до вас, найдорозші, з такою самою покусою. Те саме вам обіцюють, що змій-куситель обіцював у раю. Так само в вас вмовляють, що будете самі рішати, що добре, а що зле, що має бути правом, а що ним бути не має. Бо чи вони все не голосять вам і не пишуть про права люду в той спосіб, як коли-б не Бог був найвисшим законодавцем, але люд"...
Здаєть ся досить, щоби сказати: Ne sacra profanis misceantur! Бо не місце Бога, як "найвисшого законодавця", хотять здобути для народних мас демократичні партиї, тільки місце пп. Абрагамовичів, Цєнських et С-іе! І невжеж є се воля Божа, щоб законодавцями в краю були Абрагамовичі, Цєнські et С-іе, а не народні маси?! І невжеж годить ся для оборони полїтичних привілеїв шляхти призивати імя Боже?! "Не призивай імени Господа Бога твого даром!" сказано в сьв. Письмі.
Та здаєть ся, що автори обговорюваного виборчого манїфесту думають, що для їх полїтичної цїли все годить ся. Бо в тім манїфестї не погорджують вони навіть неправдою. Ось-так, остерігаючи далї народні маси перед демократичними партиями, підсувають вони тим партиям ось-що: "Що иншого, кажуть вони (себто демократичні партиї), є житє приватне, а що иншого житє публичне. В приватнім житю треба бути добрим і чесним, але в полїтиці то нї". Отже позволимо собі публично завізвати авторів обговорюваного виборчого манїфесту, нехай вони скажуть, коли, де і хто з відповідальних чинників тих демократичних партий, які домагають ся виборчої реформи, голосив такі засади, які вони їм приписують, засаду, що в полїтиці не треба бути чесним ?! Се такий важкий закид, що, зроблений публично, вимагає публичного доказу! А коли той доказ не буде даний, то... то всї чесні елєменти в обох національних суспільностях краю будуть знати, що думати про моральну вартість войованя такими закидами.
Поучивши таким способом народні маси, епископи звертають ся до тих верств суспільности, які "на основі традициї і суспільного становища впливали доси переважно на хід полїтики і публичного житя".
"І тут — поучають епископи — обовязує огляд на моральність і релїґію, ті необхідні підстави суспільного й полїтичного устрою; і тут перестерігаємо перед фалшивим понятєм власти, щоби не вважати її за одиноку цїль, для якої вільно посьвятити совість і загальне добро. На жаль часто дїється инакше. Тим треба поясняти те таке часте тепер мученє з радикалїзмом і підпиранє його навіть зі сторони тих, що сами не признають засад радикалїзму; одначе опирають ся на нїм і послугують ся ним, бо бачать в нїм силу, яка їм запевняє вдержанє при власти й полїтичне значінє їх партиї. Коли в імя такої засади поступають впливові сторонництва, зле мусить дїяти ся в такій суспільности... Анї огляд на супокій, анї нїякі полїтичні вигляди не оправдують такої спілки, бо цїль, хоч-би добра, не оправдує ще уживаня злого способу, а таким є безперечно всяке помаганє в загнїздженю радикалїзму серед нашого люду".
Як бачимо, сей цїлий уступ в тільки парафразою всїх тих закидів, які робить Slowo рolskie і Gazeta Narodowa краківським консерватистам за їх союз з людовцями, парафразою тих нападів, які зааранжували подоляки і вшехполяки в Reichspost, називаючи б. замісника Бобжинського і його партийних однодумців патронами "жидівсько-масонського компльоту".
І автори манїфесту хвалять ся, що до них не доходить галас партийних спорів !...
Розправивши ся з краківськими консерватистами, автори манїфесту звертають ся проти міських демократів і пишуть: "Коли мова про союзи, не можемо поминути мовчанкою, що деякі демократичні партиї для хвилевих полїтичних користий лучать ся з елєментом чужим, який духа християнїзму не знає і часто проти нього ворожо виступає... Перестерігаючи перед погубним впливом такого напряму, рівночасно застерігаємо ся, що зовсїм не хочемо ширити ненависти анї проповідувати війни з Жидами, в яких все бачимо наших ближних".
Сказано ясно: Жиди добрі, коли ходить о те, щоби їх приписати до польської національности і їх числом збільшити перевагу Поляків над Русинами, але поза тим лучити ся з ними "погубно".
І до власти звертають автори манїфесту своє поученє.
"Той сам закид, — кажуть вони, — який звертаємо до полїтичних партий, відносить ся і до власти, на скільки вона погодила ся би з радикалїзмом длятого, що той для неї представляє силу й удїляє їй своєї помочи. Власть через такий союз стає співвинна в тім злї, яке приносить радикалїзм. Можна просто сказати, що така власть стає сама радикальна і через підпиранє радикалїзму з долу ширить радикалїзм у горі. Такий радикалїзм, ідучи з гори, від самої власти, є в своїх наслїдках так само погубний, як радикалїзм в долї, а навіть в неоднім напрямі ще погубнїйший — і т .д.
В отсих виводах про "радикалїзм власти" знов бачимо тільки парафразу становища Slowa polsk-ого і Gazet-и Narodow-ої супроти п. Бобжинського.
Вкінцї говорить виборчий манїфест польських епископів про польсько-руську згоду.
"Вкінци зазначуємо, що не тільки не є ми противні польсько-руській угодї, але горячо її бажаємо. Розуміємо також добре, що одною з умов тої угоди мусить бути справедливе узглядненє прав руського населеня і слушне розширенє їх в новім виборчім законї. Уважаємо до веденє до згоди між польським і руським наро дом за одну з найважнїйших і найбільш пекучих потреб нашого краю. І самі ми готові не тільки словом, але й підпертєм, на скільки се від нас залежить, такій згодї допомогти. Думаємо також, що першою задачею нового сойму буде уложити умови й підстави до такої згоди. Але нехай нам буде вільно звернути ся до полїтичних провідників руського народу з горячим бажанєм, щоби в своїх полїтичних виступах не висували тероризму як способу, який мав угоду вимусити, тільки щоби радше втихомирюванєм національної сварнї і зависти уможливили тривкі підстави взаїмної угоди. Згадуємо і говоримо про се тільки тому, що власне закинено нам, неначе-б ми були противниками польсько-руської угоди, неначе-б ми останним нашим виступом їй протидїлали".
На се останнє запевненє польських епископів заявляємо, що сей закид в цїлій основі і дальше піддержуємо. Так, виступ епископів проти компромісового проєкту виборчої реформи був головно виступом проти польсько-руської угоди в тій области, яку обнимав той компромісовий проєкт. Ствердили се понад усякий сумнїв усї ті, що виступ епископів звеличали як акт національного геройства в оборонї "польського стану посїданя", загроженого компромісовим проєктом. І на нїщо не здадуть ся запевненя, що епископи признають потребу "справедливого узглядненя прав руського населеня". Слова, се пустий звук, коли проти них сьвідчать дїла. А епископи ствердили, що не хотять признати нашому народови навіть того — дуже і дуже далекого від справедливої міри — minimum прав, яке признавав компроміс в справі виборчої реформи!
Остаєть ся ще відповісти на апострофу, з якою польські епископи звертають ся до полїтичних провідників нашого народу. Щоби схарактеризувати їх становище, вистане ствердити, що говорять вони те саме, що відповідав п. Абрагамович на деклярацию голови українського клюбу на соймовім засїданю д. 18 марта с. р. І се є знов доказ, як до їх сердець не доходить галас партийних сварів!
Коли-ж вони нашу боротьбу за права нашого народу називають тероризмом, то так само тероризмом є становище польської соймової більшости, яка, маючи в своїх руках полїтичну власть, послугуєть ся нею на те, щоби спиняти розвиток нашого народу. Тероризм з долу є все тільки відповідию на тероризм з гори. І коли польська сторона хоче, щоби ми не стояли на становищи боротьби, то на се тільки одна рада: Нехай вона зречеть ся т ероризму з гори ів устрою краю й держави признає нашому народови законні г арантиї свобідного розвитку, так, щоби ми не потребували аж боротьбою здобувати той правно-полїтичний простір, без якого нация не може свобідно розвивати ся, тільки мали його законами запорученим і могли спокійно в його межах працювати для поступу нашого народу.
Так наші читачі мають перед очима всї точки виборчого манїфесту польських епископів. Нехай-же вони самі оцїнять, чи зродила той манїфест "найбезінтересовнїйша і найчистїйша любов", чи є він звичайним актом партийно-полїтичної виборчої боротьби. 