По смерти Івана Франка.

  Один з останнїх листів Покійного.       П. дир. Гапяк ласкаво передав нам відпис отсього листа, який наспів до нього недавно:   Високоповажаний Пане Директоре, завідателю Товариства "Просвіти"! Ще в половинї минулого року передав я на руки тодїшного редактора "Просвіти" Ю.Балицького свій рукописний огляд "Найдавнїйша історія України Руси в поетичних образах" у первісній староруській і новій українській мові, віршами одно і друге. Вернувши з вакацій 1914 р. і заставши в редакції "Дїла" п. Ю.Балицького, я попросив його під тяжку хвилю звернути менї рукопис і сказати, чи що ухвалила про нього комісія. Він справдї зараз звернув менї більшу половину рукопису, де було переписано більшу часть його, а що до решти не сказано нїчого. По поворотї з гір і по відібраню Львова у Москалїв я через Пана нотаря д-ра Левицького запитав у Видїлу "Просвіти", що чувати з моїми рукописями. Сей сказав менї звернути ся до завідателя рукописів Дир. А.Гапяка, та я з приводу тяжкої недуги звертаю ся до Вас аж нинї. Займаючи ся бід кількох лїт нашими найстаршими лїтописними рукописами, я надумав, видужавши, приготовити до друку насамперед найдавнїйшу часть лїтописів до р. 1008 у перекладї на нашу мову друкованім кирилицею, в текстї стародавними віршами з поправками, якби текст повинен бути друкований для наукової роботи і врештї в перекладї кождого поетичного оповіданя на наші лїтературні вірші з деякими додатками, а без широких наукових пояснень. Розпочавши сю роботу, я порішив віддати єї Хвальному Видїлови "Просвіти" з просьбою надрукованя. Якби можна було при кождім оповіданю додати також ширші додатки та поясненя, прошу повідомити мене також. Доводжу першу часть лїтописи до р. 1008, коли у Володимира гостив епископ Брунон, а сам він їздив до Печенїю. На тім у лїтописі кінчить ся дїяльність Володимира, а десять лїт пізнїйше йде недокладний опис оповіданя про його смерть, початок подїлу другої части лїтопису: Володимир і його сини, у передмові тепер написаній я викладаю популярно плян цїлого найстаршого київського лїтопису також до найстаршої його части з вичисленєм найважнїйших їх жерел. Се могла би бути найлїпша підстава до вияснена перших початків нашої історії. Кінчу просьбою до Хвального Видїлу повідомити мене, чи готов надрукувати сю книжку, якої першу часть я міг би мати готову на липень cего року. Всї чотири части першої обіймали би до 30 аркушів друку. І прошу Хвальний Видїл прислати кого будь від себе для нарад, для постанов в тім дїлі задля досить тяжкої недуги. Остаюсь з поважанєм   Львів 9. май 1916 р.        Д-р Іван Франко.   _________   Ковель, 31. мая 1916. До Наукового Товариства ім. Тараса Шевченка. Львів. Волинська Земля, що святкує першу весну нового, красшого і свобіднїйшого житя, з глубокою пошаною віддає свій поклін памяти найбільшого Каменяра українського відродженя. — За волинські станицї: Дмитро Вітовський, сотник Українського Сїчового Війська.   Учительський Збір українського учительського семинаря у Відни, до глибини душі тронутий смертю великого поета Івана Франка, віддає честь його заслугам для рідного письменства і зібравшись на конференцію, засилає вислови спочутя його Родинї. Не могучи стати на гробі поета, кличе з над синього Дунаю: "Вічная Тобі в народї память". — о. д-р Йосиф Застирець за учительський Збір семинаря.   Бурштин, 31. 5. 1916. Хвальне Наукове Товариство імени Шевченка у Львові! На свіжу могилу великого Івана Франка, що в потї чола безнастанним тяжким трудом кождої хвилини свого гіркого житя заклав незрушиму підвалину суспільного і культурного поступу українського народу в Галичинї, шле сльозу вічного розпрощаня ученик і товариш Його д-р Северин Данилович.   М. Острава, дня 1. 6. 1916. Українське товариство "Просвіта" в Мор. Остраві пересилає по причинї тяжкої страти, нанесеної немилосердою смертю великого українського просвітителя д-ра Івана Франка так родинї славного Покійника як також цїлому українському народови вислови найглибшого болю співчутя. — Семен Хайдога, голова.   Вінцї на домовину Івана Франка.   Між вінцями, зложеними на домовину Ів. Франка і вичисленими вчора, були ще:   Дорогому Великому Покійникови — від В. і О. Гнатюків.   Замість вінка на могилу Івана Франка зложила перемиська українська ґімназія яко першу рату 86 кор. 22 сот. на волинські школи.   Вінець учениць ґімназії СС. Василіянок у Львові: Невтомимому Каменяреви.   Співцеви Визволеня — Українцї Волинї і Холмщини.   Іванови Франкови — Союз Визволеня України.   На памятник Івана Франка   зложила в адмінїстрації "Дїла" Вп. Панї меценасова Ася з Шеховичів Левицька 30 кор.   [Дїло] 