„Живемо боротьбою“

Коли запитати першого-ліпшого польського політика, чому так важко в якій-небудь справі довести до порозуміня між Поляками й Українцями, то почуєте стеоретипну відповідь: „Бо Українцї хотять боротьби!“ Не те, що український нарід не має потрібного правного простору для свого національного розвитку, бо Поляка загарбали той простір для себе, отже мусить за той простір бороти ся, бо се є cognitio sine qua non його національного житя, — тільки просто: „Українці хотять боротьби!" Ось і недавно такий визначний польський політик консервативного напряму, як проф. Яворський, референт університетської справи в польськім колї, інформуючи нїмецький політичний сьвіт на сторінках Oesterrdchische Rundschau про „польсько-українську угоду“, писав: „Українська нация в теперішній фазї свого розвитку не має досить сильних верств, які тужили би за національним миром і в управильненю національних відносин бачили би досить великий інтерес. Навпаки, веденє національної боротьби є ще тепер головною умовою розвитку української нациї“. Значить, тут нїчого не поможе навіть найлїпша воля Поляків, — виясняє нїмецькому полїтичному сьвітови польський полїтик.
Чи ті польські полїтики, котрі таке раз-у-раз впирають в свою суспільність і в австрийский полїтичний сьвіт, — справдї вірять сьому, що говорять, — не можемо знати. Для нас, котрі так сказати-б „від середини" знаємо душу нашого галицького громадянина (без уваги на те, чи він пришпилює до себе більше чи менше „радикальну“ полїтичну відзнаку), говоренє про імманентний, вроджений сїй суспільности складник боротьби видає ся глумом над дійсним станом річий. Хто таке говорить, той або глузує собі з нас, або приймав за дїйсність те, що з обєктивних суспільно-полїтичних причин пованно би бути, але чого по правдї нема.
Справа се така важна, що треба їй приглянути ся бодай трохи близше.
Чи справдї боротьба є основним елементом нашого національного житя в його теперішній фазї ?
Почнімо від нашого села з його щоденним житєм. Ми знаємо, що ті орґани власти, які мають безпосередні зносини з селянином, не дуже то уважно і ввічливо ставлять ся до нього. Явище — загальне в країнах малокультурних, яке ще ускладнювть ся тим, що орґани власти належать до нациї пануючої, а населене, над яким вони власть виконують, до поневоленої. І щож, чи в сих відносинах між орґанами власти і нашим селянином бачимо ми які-небудь прояви, які потверджували би тезу польських політиків? Чи реаґували коли наші селяни на самоволю екзекутора, на знущанє жандарма, на „виборчі штуки“ виборчого комісари, на невідповідне, людську гідність ображаюче поведенє в податковім урядї, в старостві, в судї — так, як слїд би дожидати від населеня, в якого теперішнім розвитку основним елементом в боротьба ? Нї! Наш селянин готовий важко покалїчити сусїда „за межу“, Гуцул прим. застрілить Гуцула за жінку або любовницю, — свій свому не дарує, — але перед чужинцями-орґанами власти всї вони такі смирні, такі смирні, що можна собі позволяти супроти них на все, на що тільки здібна фантазия того, хто хоче їм дати відчути свою власть.
Всї ми знаємо, як наш селянин любить процесувати ся! Нїчого сусїдови не дарує і сотнї національно ворожих нам пявок з цілими родинами живуть розкішно на нашій землї з того йото процесованя. Але чи він такий самий завзятий процесович там, де стоять на черзї його горожанські чи національні права? Чи процесує він орґани власти за образу його людської гідности, за нарушенє його горожанських прав, за нехтованє прав його рідної мови? В його селї накидають йому польську школу, в урядї трактують його per „bydło“, а його мови вживають хиба на посьміховіще, а він терпить і терпить покірно. А коли йому вже за богато, то — калїчить по польськи, щоби „пани" знали, що він не що будь, тай инодї навіть свого руського адвоката просить написати письмо по польськи, щоби „пани“ ласкавійшим оком дивили ся.
А в економічних відносинах? Навіть проф. Яворський мусить признати як річ незвичайно характеристичну, що істория нашого села — при його економічній нуждї, спричиненій суспільно-економічними противенствами, — не знає аґрарних розрухів, аграрного терору, анї навіть ворґанїзованої лєґальної боротьби проти економічного визиску „хати“ „двором“. Правда, були аґрарні страйки, але се була не так боротьба, як радше якийсь сьвяточний під’єм духа, як якесь народне сьвято. І коли взяти на увагу, як розвиваєть ся аґрарна боротьба в инших краях, де поневолена нация є рівночасно економічно поневоленою селянською верствою, прим, в Ірляндиї, — то мови не може бути про те, щоб елєментом суспільного житя нашого селянина була боротьба.
Те саме можна сказати також з приводу національно-полїтичних відносин. Адже в польськім полїтичнім таборі взагалї і зокрема серед польської соймовій більшости у найбільш україножерний тон вдаряють полїтики, що рекрутують ся з польських дїдичів і польської бюрократиї Східної Галичини. А одначе нїщо, абсолютно нїщо не каламутить їх спокійного житя й тої їх україножерної дїяльности на нашій земли і нашім селї.
Не богато ліпше стоїть справа також з нашою інтилїґенціиєю, скільки ще серед неї національного квієтизму, байдужности, й навіть „хрунївства“! Не так виглядали би наші національні позициї, якби наша інтелїґенция вміла їх усе належно боронити. Та нї! Нашій інтелїґенциї треба вже дуже допекти, щоб вона зареаґувала; а зареаґувавши, вона знов — притихає.
Характеристичне для сього є прим. унїверситетська справа. Провокована наша молодїж кілька разів вибухала, але инша річ вибухи, а що инше систематична, холодно обчислена оборона своїх прав. Тимчасом т. зв. „вигляди на близьке полагодженє унїверситетської справи“ мали такий вплив, що прим. деякі декани перестали приймати також по руськи виповнені вписові карти, а молодїж на се — не реаґує; кандидати до іспитів вносять польські поданя, а товариші їх на се — не реаґують, — і т. д.
І в ніякій области публичного житя наша інтеліґенция не веде систематичної оборони наших національних прав. Що більше, чимало одиниць самі ті права занапащують, не користаючи з них. Прим. більшість директорів наших ґімназий висилають поданя за стипендиї до краєвого виділу з польськими урядовими дописками. А ми ще звичайно вміємо уневинняти таке поведене „обставинами“, „службовими відносинами“, і т. п. І чим хто висше стоїть на суспільній драбині, значить, чим більше треба би від нього вимагати, тим швидше знайдемо ми для нього „оправданє“. Коли хлоп ві страху не голосує на національного кандидата, то є „хрунь“. Але вже урядник знайде швидше оправданє. Коли дрібний урядник зі страху сторонить від наших товариств, то осуджуємо його. Але коли те саме робить „велика риба“, то ми кажемо, що він... „не шукав розголосу і слави“ і тому „держав ся осторонь“.
А вже чистою фарсою треба назвати т. зв. „боротьбу“ за права нашої мови, яку „веде“ наша інтелїґенция в уряді і школї, В 99% випадків розпочинав ся й кінчить ся „боротьба“ написанєм... плаксивої дописи до ґазети: так, неначеби редакция була єдиною і найвисшою верховною інстанциєю над усїми урядами, управненою до караня урядників за надужитя власти, за нарушенє закона, за особисту навіть образу чести, заподіяну тому чи иншому нашому „горожанинови“. Дехто з таких „кореспондентів“ спроможеть ся ще на закінченє таких дописий „зазивом“ до „наших послів“. Про потребу скарженя даного урядника за безправство перед його властями аж до найвисших інстанций подумає тільки якась vara avis, а про ту дорогу до відзвичаєня провокаторських урядників від нарушуваня наших прав, яка веде через робленє собі відповідної особистої сатисфакциї способом, принятим серед „людий“ (бо образа національної чести містить в собі чейже також образу особистої чести !), — наш інтелїґент таки не подумає!
Бо „borytel-ській“ емоциї нашого інтелїґента вповні вистарчає щоденне читанє „острих“ статий в його ґазеті. В читаню сім виладовуєть ся його „боєвий настрій", його „потреба боротьби". І нема для пізнаня духа нашого інтеліґентного філїстра, помальованого дуже часто червоно-радикальними красками, нїчого характеристичнїйшого, як прислухатись до тих йойків і голосїнь, котрі проти „усиплюваня“ суспільности ґазетою піднїмають ся з його грудий кождої хвилї, коли тільки йому здаєть ся, що ґазета веде полїтичну лїнїю за мало „остро". (Мимоходом кажучи, під „острістю" тону і напряму в полїтицї розуміє наш „інтелїґент" звичайно тільки грубість і крикливість висловів!) Тодї він виходить з рівноваги і, бачучи, що полїтичні обставини лихі, не шукає жерела охлялости суспільства в душі своїй — члена частинки тогож суспільства, але... в ґазетї. Так наче-б Газета заборонювала йому „боротися", і так начеб грубість („острість“) тону була справдї неминучим складником боєвого настрою...
Невирідними силами такого суспільства і такої інтелїґенциї є й наші посли. Ті самі посли, що — коли вірити польській прес! — тільки й жиють боротьбою, — якжеж мальований Поляками обрав їх дуже часто суперечить дїйсности власне там, де сього абсолютно не повинно би бути! На які „проповіди“ позволяв собі прим. краєвий маршалок ґр. Ст. Баденї в соймі, — не викликуючи нїякої реакциї зі сторони нашої репрезентациї! А хоч-би найновійше „моралїзованє“ ґр. Штірка з приводу розбитя переговорів в університетській справі!
Так у безконечність можна би вичисляти прояви з области нашого житя, які сьвідчать, що не тільки боротьба не є його основним елементом, але навпаки трохи чи не основним елементом його являєть ся недостача боротьби там, де поведенє національного противника повинно би викликати тільки боротьбу.
Так відбігає наша дійсність від того образу, який малюють польські полїтики в тій цїли, щоб доказати перед полїтичним сьвітом і державою, що їх „добра воля“ безсильна супроти боєвого настрою й боєвих змагань нашої суспільности.
  