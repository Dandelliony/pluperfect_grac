Сойм не буде скликаний!

Тепер можна вже ствердити як факт, що галицький сойм перед осїнною сесиєю парляменту не буде скликаний. Значить се, що в сій справі побідило українське становище.   Від хвилї, коли український клюб, бачучи, що польська соймова більшість зволїкає і зволїкає з справою виборчої реформи, рішив ся загальмувати діяльність сойму обструкциєю і тим примусити польську більшість, з титулу своєї переваги в соймі відповідальну за автономічну господарку краю, заняти ся поважно справою виборчої реформи, — від тої хвилі українське становище було: без виборчої реформи нема сойму.   Щоби се своє становище переперти, український клюб вів дві сесиї (в осени 1910 р. і в зимі 1911/12 р.) обструкцию, яка в кінци осягнула бажаний успіх: правительство і польська більшість признали українське становище і в ціли утвореня умов, потрібних для дїяльности сойму, почали заходити ся коло заключеня польсько українського компромісу в справі виборчої реформи.   По заключеню компромісу український клюб згодив ся на скликанє соймової сесиї в ціли законодатної реалізації компромісу. Та коли наслїдком партийної боротьби в нутрі польського табору компроміс розбив ся, в розвязаню сойму і розписаню нових виборів знов знайшло признанє українське становище, що без виборчої реформи нема сойму: розвязанє сойму, в якім упадок компромісу ствердив його нєздібність до полагодженя виборчої реформи, було консеквенциєю признаня того становища.   Нові вибори пересуненєм партийного укладу сил в польськім таборі в користь непримиримо україножерних елєментів витворили положенє, в якім про компромісовеполагодженє виборчої реформи не може бути і мови. Бо на полїтичну концепцию вшехпольсько-пододоляцької коаліциї, — на концепцию, що Галичина є полїтично польський край, в якім український нарід не може мати своєї териториї, не може творити політичного орґанїзму, тільки мусить бути складовою частию „польської нациї", яка має право рішати про його розвиток, — на ту концепцию і випливаюче з неї становище коалїциї в справі соймової виборчої реформи український нарід ніколи не згодить ся, навіть якби не мав у соймі ані одного репрезентанта. Отже доки вшехпольсько-подоляцька коаліция не покине своєї концепциї, доти про компромісове полагодженє виборчої реформи нема мови.   Відмовляючи Українцям права голосу в „польській краю", вшехпольсько-подоляцька коаліция все на ново виступає з пляном, щоби в соймі трактувати українську репрезентацию per „non est". Отже скликати сойм, хоч український клюб стоїть на становищи, що без виборчої реформи не може бути сойму, а як українські посли захотять обструкциєю спинити діяльність сойму, „примінити реґулямін" і виключити їх з сойму. Так само ухвалити виборчу реформу, хоч би серед гуку української обструкциї.   Одначе сей плян не знайшов апробати в кругах, від яких залежить скликанє соймової сесиї, і галицький сойм не буде скликаний. Означає се знов, як сказано, признанє українського становища, признанє, що українська обструкция зробила галицький сойм нездібним до праці, та що доки не будуть усунені причини тої обструкциї, доти нема чого скликати сойм. А причини української обструкциї можуть бути усунені тільки через запевненє компромісового полагодженя виборчої реформи.   Таке рішенє в справі скликаня сойму вшехпольсько-подоляцькій коалїциї дуже не до вподоби, і вона з одної сторони нападає на своїх протавників в польськім таборі, приписуючи їм вину нескликаня сойму, їх потайному сприяню Українцям а з другої сторони нарікає на "злі часи", що український клюб, хоч творить ледве пяту часть сойму, рішає про те, чи сойм має бути скликаний, чи нї. При тім органи вшехпольсько-подоляцької коалїциї, удаючий наївних, з великим запалом доказують, що прецінь для справи виборчої реформи скликанє сойму конче потрібне, бо тільки через уконституованє сойму повстане компетентне forum для нарад над виборчою реформою.   На сю вшехпольсько-подоляцьку "наївність" відповімо, що ниві вже навіть „воробець" знає, що на офіцияльних засїданях парляментів ратифікуєть ся тільки те, що перед тим порішено в переговорах між партиями. І тому доки між польським і українським табором не стане компроміс, доти „компетентне forum" зовсім непотрібне, бо воно потрібне тільки для ратифікациї компромісу.   А що український клюб, хоч творить тільки пяту часть сойму, то рішає про те, чи сойм має бути скликаний чи нї, — то причина сього лежить в тім, що той український клюб репрезентує цілу нацию, якої територия займає дві треті части краю і яка числом рівна Полякам. З того титулу та нация має повне право бути співгосподарем краю і домагати ся, щоби в краю не дїяло ся нічого проти її волї. Є се проста консеквенция єдности краю, якої так боронять Поляки. Коли край, зложений з польської й української національної території і заселений польським і українським народом, має творити політичну єдність, то оба народи мусять бути рівноправними співгосподарями краю, так, щоб нїщо в краю не дїялося без волї одного з них. Очевидне, Полякам, які стоять на тім, що тільки вони мають право рішати про край, не може се подобати ся, але так само український нарід не може згодити ся на те, щоби про його долю на його земли рішали Поляки. І коли міродатні чинники признають, що проти волї репрезентації українського народу не можна скликати сойму, то се значить, що в державі українське становище починає здобувати признанє.   До сього додамо, що нашим полїтичним змаганєм є здобути таке признанє для нашого становища в усїх областях публичного житя краю. Доки істнує Галичина в теперішних границях, доти не сьміє в нїй дїяти ся нічого проти нашої волї. Проти польського розуміня „єдности краю" як польського орґанїзму, в якім єдино рішаючим чинником є Поляки, ми виставляємо наше розумінє „єдности краю" як політичного орґанїзму, в якім оба народи краю є рівноправними господарями. Поляки мусять помирити ся з тім, що те наше становище здобувати ме що раз більше признаня, аж доки вони не зрозуміють, що в їх власнім інтересї лежить поділ Галичини між оба народи.   В приложеню до галицького сойму се значить, що він не може бути скликаний без згоди репрезентациї українського народу, а умовою сеї згоди є запевненє переведеня компромісової виборчої реформи. І коли польська сторона хоче скликаня сойму, то нехай уможливить се через такі предложеня в справі виборчої реформи, на які наша репрезентация могла би згодити ся, отже через предложеня, в яких основу лягла би ідея признаня нашого народу рівноправним співгосподарем краю.   [Дїло] 