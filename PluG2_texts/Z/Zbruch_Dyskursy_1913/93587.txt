Отче наш.

Ох, Отче наш благий, котрий цариш на небі І вказуєш цілій вселенній правий путь, До Тебе ми з низин звертаємся в потребі І молимо з глибин: Ласкав нам, Отче, будь!   Цілий наш земний ґльоб пірнув в потопі крови І зависна рука тиранії нас бє. Врізьби нам, Всеблагий, в серця скрижаль любови — Нехай святится скрізь святе імя Твоє!   Ми знаємо, що ми нікчемний пил дороги, Котрий здуває час і губить в сірій млі, І ми безрадні йдем крізь сумерки трівоги: Твоя будь воля скрізь — на небі й на землі!   Нам ворог наш закрав кріваві плоди поту І наших кволих чад ссе голоду поліп. Поглянь на земний ад і вкороти скорботу! Та дай нам, Отче наш, насущний чорний хліб.   Ми знаємо, що ми чимало нагрішили; Прости нам сліпоту слабої волі й тіл! Та натовп простить у нас немає сили... Ох, Отче, не жадай від нас надлюдських діл!   Наш човен без весел несеться океаном, Над Сціллею спокус, над кратером жадоб, І як мімозі будь над пяним серцем паном? Не дай, щоб в сіти впав слабий, нікчемний хроб!   Як ті голодні пси, що гонять кволу ланю, Лукаві вороги несуть нам ад терпінь І невмолиму смерть. І ми стоя' над хланю, Благаємо Тебе: Розгром Ляхів!   Амінь   [Український прапор, 15.11.1919] 