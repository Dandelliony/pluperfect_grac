Не мати ворогів — цеж сором і ганьба.

  Не мати ворогів — цеж сором і ганьба. Не мати їх — перед сумлінням є преступство. Без ворогів не може жити боротьба, А боротьби не знає лиш підлота й глупство. Не мають ворогів лестці та страхуни, Що їх зневагою тавруєм ми безщадно. Як гади в поросі плазують всі вони, Всім корючись бездумно й безоглядно. Так. Мати ворогів — це йти прямим шляхом І осягать мету руками не брудними. Це значить: гордо йти з піднесеним чолом Вперед, за правдою, за думами святими. Не мати ворогів — це не любить життя, Цілком не знати чар захватних бою І найсолодшого не відчувать чуття, — Що можем бути чесними з собою... З солодким тремкотом дивлюсь я навкруги, Чекаю боротьби, дражню свою уяву... Нехай повік живуть мої всі вороги, Від серця щирого співаю їм я славу.   [Воля, 04. 06. 1921] 