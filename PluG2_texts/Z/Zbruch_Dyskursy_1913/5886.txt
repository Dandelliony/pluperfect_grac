Отже асиміляция!

Голова соймової правиці, бувший мінїстер для Галичини, один з найчільнїйших польських провідників і полїтиків за останних кілька десятилїть, Ексцелєнция Давид Абрагамович, вирік учора отверто слово: ідеалом і цїлию полїтики, якій проводить сей муж, є асиміляция нашої народности на річ національности польської; а противником, проти котрого звернене вістрє полїтики п. Абрагамовича і його приклонників, а змаганє нашого народу до національної окремішности.
Сю знаменну заяву зложив провідник найсильнїйшої польської партиї раз і повторив її другий раз — щоби нїхто не мав сумнїву що до значіня, пружин і цїлий тої польської полїтики, котра з'осереджуєть ся в особі Ексцелєнциї Абрагамовича.
Отвертість — аж до цинїзму! І нї один з присутних на вчерашнім засїданю субкомітету польських полїтиків нї словом не запротестував проти такого означуваня сути й цїли польської полїтики супроти нашого народу. Приняли сю безмежно щиру в своїм канїбалїзмі заяву польські посли мовчки до відома в той сам день, коли в нїмецькім парляментї цїлий ряд послів Нїмцїв, велика більшість нїмецьких послів, як найострійше виступали проти тої пруської політики, яка на метї собі поклала асиміляцию польської народности на річ нїмецької і поборюванє польських стремлїнь до національної окремішности.
Але там — "дика нїмецька орда", а тут "шляхотний" польський "naryd", котрий — мовляв — тільки і мріє, що про справедливість, про "rywnych z rywnymi", то що! На таку щирість супроти українського народу спромогли ся доси тільки росийські апостоли "обєдїнєнїя й вороги українського "сепаратизму", тай — польські полїтики, котрим проводить п. Абрагамович.
Сю програму неґациї української національної окремішности сформулував п. Абрагамович як програму свою і прихильників своїх специяльно в справі соймової виборчої р еформи. Асиміляция і нївеченє окремішности — ось ті провідні ідеали, які сьвітять перед великою, дуже великою і переважаючою частиною польського суспільства, особливо суспільства східно-галицького, в ту хвилю, коли декому мріялось, що осьто можна буде покласти основи полїтичного співжитя обох наций Галичини, та що осьто можна буде сотворити в експонованій країнї завдаток національного порозуміня між двома шматками великих народів, яких простори сягають далеко поза межі сеї держави.
Не порозумінє, не розмеженє просторів полїтичного житя, не усуненє найголовнїйших причин ворогованя, — а нївеляция нашого народу в користь польського. Ось чого дожила Галичина після довгих десятилїть полїтичного житя! Ось чого дожили ми в державі, котрої мінїстром був п. Абрагамович!
Той сам Абрагамович, котрий грає, коли йому треба, ролю миротворця; той сам Абрагамович, котрий особисто з'обовязав ся додержаги відомого польсько-українського компромісу в справі Виборчої реформи!
Проголошений п. Абрагамовичем прінціп є прінціпом нетільки таких, як він, "прихильників" компромісу; він є прінціпом також цїлої польської опозициї проти компромісу; він є прінціпом виступу польських достойників церковних проти компромісу і "сепаратизму". Прінціп сей має бути міродатний також для тих нових переговорів між польськими партиями в справі виборчої реформи, які — після зломаня компромісу — заповідали вже на найблизший час польські ґазети, та які нинї заповіджено в офіцияльнім комунїкатї про розбитє праць комісиї й субкомітету.
Наше суспільство на таку пекучу образу не може відповісти инакше, як розворушенєм усїх, які маємо до розпорядимости, засобів оборони й боротьби. Найважнїйші добра нациї нашої наражені на небезпеку. В оборонї їх піднесе збрую наш загал і наші парляментарні заступництва. Цїлою землею руською потрясе заклик:
до збруї !   