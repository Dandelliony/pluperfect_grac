З поезій.

Лист з війни.   Десь на селах співи, гулї, Соловейки та зозулї, Всї в цвіту гаї та луки,       Та облоги та сади.             Тут же смертно свищуть кулї,             Тут гармати, тут шаблюки,             Море крови, зла та муки,                         Та надмірної біди.   Жди-ж мене, коханко люба, — Як провіє смертна згуба, Я до тебе знов прилину,       Вільним вітром прилечу! Я питання ставлю руба: Гей, чи житиму, чи згину? Чи любитиму дївчину?.. Бюсь, гадаю і мовчу.   ("Народня Воля")   Наш шлях.   Які чуття хвилюють груди, Які надїї процвіли! Часи насильства та облуди Минули з царством зла і мли. Ми за собою мали сльози, Могили, трупи, кров і кров! Не можуть нас лякать погрози, Як ми на жертви здатні знов. Після таємного кипіння Горять серця живим огнем. За гнїт, за жертви, за терпіння Ми стрінем Волю з ясним днем. Ми збудим долю в рідних колах, Де довго висїв чорний гнїт, Де на ланах широкополих Ховали в працї "Заповіт". Тепер над рідними степами Не віє крильми смертний жах. Ми знов ідем!.. А перед нами Прослав ся довгий вільний шлях.   ("Київська Земельна Газета")   Відродження   Сміло вільною ходою, Повні творчости і сили, Плинуть доби історичні. Хтось цїлющою водою Щедро кропить край наш милий, Сипле блиски феєричні.   Більш нї жаху, нї одчаю Сила Велетня-Титана Вже не чує, вже не знає. По козацькому звичаю Тут нї холопа нї пана Більш не буде і немає.   Разом з правдою-красою Край наш міцно і всевладно Щастє волї обхопило. Небо вільною росою Так приємно, так відрадно Людські душі покропило.   Ллєть ся мова кришталева, Співи радісні дївочі, Колисанки материнські... І здаєть ся, що й дерева Тихо, тихо серед ночі Шепотять по українськи.   ("Народня Воля")   [Вістник політики, літератури й життя] 