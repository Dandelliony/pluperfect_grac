Перед Шевченковим сьвятом у Львові.

Львівський Ширший Комітет для сьвяткованя сетих роковин Тараса Шевченка відбув засїданє дня 13. с. м. під проводом голови рад. І. Кивелюка. На сїм засїданю рішено оголосити манїфест в справі сьвяткованя сотих роковин уродин Т. Шевченка, якого проєкт предложив д-р В. Щурат. Манїфест підписують президиї всїх українських товариств, що беруть участь в ювілейнім комітетї.   В дальшім ходї нарад подала президия комітету, представники окремих секций комітету дотеперішні заходи коло приготовленя сьвята в краю і у Львові а під конець нарад обговорювано справу участи нашої громади в київських сьвятах. Справа ся через заборону царського уряду стала на жаль вже не актуальною!   Товариство "Львівський боян" подав отсим до відома всїх галицьких і буковинських Боянів, що ювілейний концерт буде невідклично дня 9. марта с.р. Всї Бояни зволять подати скількість учасників які виконувати муть збірні точки в тім концертї, пол і званє їх (а то з огляду на евентуальне безплатне приміщенє їх у Львові в дни концерту) найдальше до 1. марта. Збірні хори відспівають: 1) Кишакевича "Кантату" і 2) Вербицького "Завіщанє". З огляду на велику програму концерту поодинокі "Бояни" не будуть могли виконувати своїх окремих точок. З правдивою радостию повідомляє виділ "Л. Бояна" що Вп. п. Ф. Мишуґа, славнозвісний артист і патріот філантроп заповів в сердечних словах свою цінну участь в ювілейнім сьвятї Шевченка. Концерт буде о скільки не зайшли би які особливі перепони, у львівськім міськім театрі.   Шевченковий здвиг українських руховиків.   До манїфестацийної секциї ювилейного комітету належать товариства: 1. "Сила", 2. "Спортове товариство університетської і полїтехнїчної молодїжи Україна", 3. "Повітова Сїч", 4. "Український Сїчовий Союз", 5. "Сокіл Батько".   Секция відбула три засїданя, щоби обговорити плян Шевченкового здвигу українських руховиків, пожарників, пластунів і стрільців у Львові з прилюдними вправами, празничним походом і змаганями. Здвиг і змаганя відбути ся мають спільними силами "України", "Повітової Сїчи", "Сїчового Союза" і "Сокола Батька".   Інжінєр п. Е. Нагірний предложив плян уладженя Українського Городу до Шевченкового здвигу. Степениці, одягальнї, окраса площі будуть коштувати 18.000 корон.   Здвиг має назву: "Шевченковий здвиг "Українського Сїчового Союза" і "Сокола-Батька". Речинець здвигу визначено на день 28. червня 1914. Секция взиває отсим всї окружні і повітові товариства "Сїчового Союза" і "Сокола Батька", щоби провадили дальше ревно приготованя до здвигу у всїх товариствах свого округа чи повіту. Однострій, ленти, шапли, вправи до здвигу, гроші на дорогу треба заздалегідь мати готові і не відкладати їх полагодженя на послїдний час.   Товариства, які уладжують сей, сказатиб можна, всеукраїнський здвиг руховиків і пожарників, пластунів і стрільців, складають ся самі на покритє видатків здвигу, секция рішила однак, внести просьбу до українських щадниць і банків, щоби зволили визначити від себе певні суми на переведенє здвигу. У инших народів дає на сю ціль запомогу край і держава.   Секция упорядкувала ся так:   І. Голова І. Боберський голова "Сокола-Батька".   II. Голова, посол д-р К. Трильовський голова "Сїчового Союза".   І. Писар С. Гайдучок член "Сокола Батька".   II. Писар І. Ничка член "Січового Союза".   Кожде з названих товариств присилає по двох відпоручників, які мають право голосованя.   [Дїло] 