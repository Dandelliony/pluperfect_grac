Пропорціональність чи система лист?

Прінціпіяльною спірною справою, якої не порішила виборча комісия попередного сойму і якої на порішено доси в виборчій комісиї зглядно в його полїтичнім субкомітеті теперішного сойму, є квестия способу голосованя в 14 двомандатових мішаних округах східно-галицької сільської куриї.   Давнійший проєкт д-ра Бобжинського се питанє розвязував в §§ 45. 46 і 47 при помочи так званих лист кандидатів про що поговорю низше. Теперішний проєкт виборчої соймової ординациї се питанє оставляє зовсїм отвертиє. Вправдї перше місце § 44 дає системі пропорциональній, як се є при парляментарних виборах в галицькій сільській куриї з тою ріжницею, що до вибору посла більшости треба не найменше 50 проц. загалу важних голосів а до вибору посла меншости найменше 25 проц., тільки до вибору посла більшости треба 40 проц., а до вибору посла меншости найменше 30 проц. Вибір треба уважати і тоді за довершений, коли при першім голосованю оба кандидати одержали більше як по одній третій части загалу важних голосів, хоч ні один з кандидатів не одержав 40 проц. всїх важних голосів. Дальша ріжниця з парляментарною виборчою пропорциональністю є в тім, що голосовань є тільки два замість трех і коли не довершено вибору при першім голосованю, то приводить ся сейчас до стислїйших виборів — а не поновних як при виборах парляментарних — до котрих приступає тих трех кандидатів, які при першім голосованю одержали найбільше число голосів. При стислїших виборах рішає про вибір релятивна більшість голосів. Вкінци є ще і та ріжниця, що при першім голосованю мусять вийти рівночасно оба кандидати (більшости і меншости), а не як при парляментарних виборах, де при першім голосованю міг вийти тільки один кандидат, наколи одержав абсолютну більшість всїх голосів, при чім між двома прочими кандидатами, які по нїм одержали найбільше чисто голосїв, рішав стислійший вибір. Після правительственного проєкту соймової виборчої ординациї може зайти і такий случай, що оден з кандидатів одержав абсолютну більшість — навіть дві третини всїх голосів, то він не буде вибраний, наколи другий кандидат не одержав рівночасно при першім голосованю найменше 30 проц.   Ся послїдна постанова має характер ґваранцийний, є національною асекурациєю перед утратою мандатів меншости в руки національної більшости зглядно його союзника, як се лучило ся при виборах до парляменту в 1907 р. в чортківськім, бучацькім і самбірськім окрузї. Однак сю асекурацию можна перевести тільки при слїдуючих услівях: 1) коли не було би плюральности, як се вводить в сїльській куриї правительственний проєкт, — яка лишає необмежене поле до виборчих шахрайств, тільки рівне голосованє з одним голосом у кождого виборця; 2) коли би не було галицьких виборів, галицьких старостів і виборчих комісарів і 3) коли би число наших виборців виносило найменше около 60 проц.   Тим часом виборчі округи в мішаній сїльській полосї проєктують ся так, що наша чисельна сила у всїх мішаних округах в наслїдок Zuschus-ів польської людности в сусїдних повітів, які належать до української одномандатової полоси, сходить з правила на половину і є висша тїльки о яких 5 проц. від процентового числа польської людности. Польські посли се штучне скріпленє польської людности в сімох виборчих округах через доданє до них польської людности з 13-ти судових повітів мотивують тим, що свою виборчу силу хотять оперти виключно на римо-кат. людности, якої в виборчім окрузі має бути найменше 30 проц. В дїйсности ходить їм о крадіж наших мандатів в будучности.   Що утрата мандату в руки Поляків в сїльських мішаних округах, де число Поляків виносить половину або і більше (як пр. в Ярославщинї) і де є ще доволї значне число москвофільських голосїв, можлива, викажу цифрово.   Звичайна цифра населеня в мішаних сільських округах буде виносити около 145.000, з того пересічно української людности буде около 75.000, польської (з Zuschssa-ми) 70.000. При виборах до парляменту голосує звичайно около 15 прц. людности, себто польських виборців виносило число би 10.500, українських 11.750. Плюральність піднесе число голосів що найменше о 50 прц. отже українських голосїв буде 17.875, польських 15.750. Значна часть (около 20 прц.) з наших голосїв в наслїдок терору, малої народної сьвідомости і перекупства відпаде на польських кандидатів, отже голоси польських кандидатів зростуть о 3.575, то рівнаєть ся сумі 19.325 — голоси українських і москвофільських кандидатів винесуть 14.300, при чім самих москвофільських голосів буде часто около 4.000. Поляки ставлять двох кандидатів, а маючи около 20.000 до диспозициї, з’уміють обох переперти до стислїйших виборів, до яких як третий став і український кандидат. Москвофіли — як се є правилом з ненависти до нас голосують на польського кандидата. І Поляки здобувають оба мандати, маючи до того до помочи адмінїстрацийний апарат. Звісно, де нема в окрузі москвофілїв, то нам мандату не зрабують, але таки небезпека заходить в кількох округах, як Ярослав, Львів, Камінка, Золочів.   Другий спосїб голосованя в мішаних округах, який подає проєкт в § 44 в і § 44 б як альтернативу, є система лист і зголошуваиь кандидатів. Ся система у нас доси незвісна і вводячи інституцию зголошуваня кандидатів в старостві через найменше 50 виборців, є трохи утяжлива, але за се в безпорівнаня більшій мірі забезпечує мандати для обох народів.   Після постанови § 44 б правительственного проєкту, поданої як альтернатива до § 44, головна виборча комісия зіставляє окремо голоси, які віддано на кандиадтів листи руської (українські і москвофільські разом), окремо голоси кандиадтів листи польської, при чім листу руську уважаєть ся за листу національної більшости. До важности вибору потреба, щоби сума голосів кандидатів листи більшости виносила найменше 50 прц., листи меншости (польської) найменше 25 прц. суми всїх важних голосів в окрузі, дальше, щоби оден з кандидатів листи більшости одержав абсолютну більшість зі своєї листи, кандидат меншости абсолютну більшість зі своєї (польської) листи; тодї є вибрані оба кандидати, Русин і Поляк.   Наколи сего не осягнено при першім голосованю, тодї приходить до стислїйших виборів, до яких стає трех кандидатів, які одержали найбільше число голосів. Коли би всї три кандидати були з одної національної листи, тоді замість третого входить кандидат з листи меншости, який на своїй листі одержав найбільше число голосїв. Вибраними є ті два, які одержали найбільше число голосів. На случай, колиби кандидат меншости одержав найменше число голосів але більше як 25 прц. загалу всїх важних голосів, то за вибраних треба уваляти насамперед того кандидата, котрий з поміж двох кандидатів листи більшости одержав більшу скількість голосів, а за другого вибраного треба уважати кандидата листи меншости.   На случай рівности рішає все жереб. Примус зголошуваня не відносить ся до заступників послїв.   З представленого висше бачимо, що мимо своєї скомплїкованої технїки система лист забезпечує нам майже абсолютно вибір наших кандидатів в мішаних округах, а до сего хоронить нас перед шаржованєм москвофілами, бо майже всюди вже при першім голосованю сума голосів руської листи виносила би 50 прц. всеї суми, при чім український кандидат мавби абсолютну більшість Натомість система пропорціональности в округах, де завдяки москвофільству нема ще у нас національної консолїдациї, може нас наразити на утрату мандату в хосен Поляків. Наші посли повинні проте заявити ся тільки за системою лист, проти якої заявляєть ся тепер майже цілий польський табор; в сїм зглядї маємо повне право жадати уступки від польського табору, який рівнож сею системою одержує повну асекурацию своїх мандатів.   Колиби однак ніяким чином системи лист не вдало ся переперти, то наші повинні приняти систему пропорціональности з задержанєм правительственного ключа 40 прц. і 30 прц. зглядно рівночасної більшости одної третини голосів – тільки в пяти подільських округах і в окрузі перемиськім, де нам рішучо не може грозити утрата мандату через русофільську зраду, натомість в осьми округах (Сянік, Ярослав, Самбір, Городок, Львів, Камінка, Золочів і Бради), де ще істнує значне число москвофілів, жадати безусловно заведеня системи лист і зголошувагє кандидатів. В сей спосіб переведено-б повне національне забезпеченє  мандатів в мішаній сїльській полосї східної Галичини і виключено би рабованє наших мандатів.   [Дїло] 