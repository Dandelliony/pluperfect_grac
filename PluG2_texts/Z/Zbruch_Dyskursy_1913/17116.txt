Доґматизм а модерна наука.

"Ми знаємо, що нема і не може бути згоди між релігійним доґматизмом а модерною наукою і фільософією." ("Шляхи" ч. 10. ст. 123).   Ось такі слова впали з незвичайно авторитетної сторони безіменного автора в 10. числі орґану україньского студентства "Шляхи" у вступній статї п. з. "Слідами клерикалїзму". Слова сї сказані так серйозно та рішучо "ми знаємо"... що всяка дискусия була би зайва та злишна — а ти читачу, коли не хочеш бути назадником, вспятником, ретроґрадом, а чоловіком о всїх здорових змислах, покидай свій доґматизм а чіпай ся "модерної науки". Also sprach Zarathustra... "Ми знаємо!"...   Може і для нас не булоб оно без хісна пізнати ясно, на чім то основуєть ся таке катеґоричне твердженє безіменного автора: "ми знаємо", бо повіривши єму так на саме слово, боїмо ся, щоби ми не пішли з-під ринви на дощ, боїмо ся, що покинемо "клєрикальний доґматизм", а повіримо в "шляховий доґматизм", і вмісто як доси "церков спутувала нам здобутки свобідного людского духа" (Ibid. 123) спутає нам безіменний автор своїм катеґоричним твердженєм "ми знаємо, що нема і не може бути згоди між релїґійним доґматизмом а модерною наукою", нашу думку і ми не будемо годні судити обєктивно.   Ціле баламутство виходить, здає ся, з того, що автор сего модерного доґматизму помішав понятя знаня і науки. Постараймо ся ті два понятя ясно зясувати, та по декуди бодай трохи захитати сей "модерний" доґматизм, який стораз гірше путає думку людску, як "клєрикальний" доґматизм. Буде се тяжка справа, бо в тім самім числї "Шляхів" находимо знов инший модерний доґмат, що "ce є чиста клєрикальна метода: оборона клєрикалїзму за помочию модерних дослїдів" (Ibid. 123.), Вже і "модерних" дослїдів ужиємо, щоби оборонити стару як сьвіт правду, та скажуть нам в очи: "нї! і се нї! хоч модерні дослїди, хоч сьвідчать ніби за вами, так нї, стораз нї — нашою правдою є модерна етика, модерна фільософія" — але позволите, що тепер спитаємо ся: а в кого, панове, спутана людска, свобідна думка? в нас? чи у вас! Коли вже говоримо о спутаню думки людської, то спутана она по обох сторонах, з тою хиба ріжницею, що в християньскім сьвітоглядї спутана она: доказаними певними правдами, авторитетом, а у вас: упередженєм, апріорним твердженєм: "Ми (хто?) знаємо, (від кого?)" і точка, павза! — Модерний доґматизм і годї!   Здаєть ся, що таке зарозуміле твердженє: "ми знаємо" походить звідси, що панове модерні доґматисти помішали трохи понятя: "знаня" і "науки". Ціле людске знане якоїсь річи основуєть ся на трех жерелах: оно може походити або 1) з власного досьвіду, або 2) з розумових заключень, або 3) на підставі реляциї других.   Природописні науки черпають своє знанє головно з першого жерела, бо оперують мікроскопом, далековидом, експериментують на звірятах, людях, мінералах, спостерігають, або викликують фізикальні зявища.   Математик і фільософ черпають своє знанє з льоґічних, розумових мірковань. Абстрактні правди математиків, фільософів не підлягають змисловим дослїдам, не дадуть ся експериментувати, та мимо того є они правдиві. Що більше — праця нашого розуму мусить рішати о тім, чи наші змисли, наше око, наше ухо, наш дотик не помилив ся; наш розум мусить явища природи клясифікувати, порядкувати і подібні явища під загальні понятя збирати.   Кромі тих двох жерел маємо ще трете жерело нашого знаня, а сим жерелом — се оповіданє других, традиция, переданє, авторитет. Тим жерелом спливає в наш розум маса знаня. Ґеоґраф не може сам всїх земель обїхати і розслїдити, о яких пише в своїм творі, в своїм учебнику; історик пише о особах і подїях, яких сам не бачив і не міг бачити. Дослїдники природи і природописці будують в многих случаях на даних, які черпають з досьвідів инших своїх попередників і анї не хочуть, анї не можуть зачинати всего "ab ovo" а опирають ся о авторитетні плечі своїх попередників.   І ми католики, коли хочемо знати, що дїлав і учив наш Основатель Церкви, та що учили і вірили попередні столїтя, то даємо ся поучити традициї, переданю, які з безпримірною точностию і совісностию все над тим чували, щоби не зміняти правіри. І тому наука церкви — завдяки тому постійному чуваню церкви — все лиш розвивала ся в дусї тої церкви, отже остала ся все та сама, якою була передше. Наше знанє про Христа і єго науку основує ся отже на переданю і авторитетї, і під тим зглядом т. є всього, що відносить ся до Христа і науки Єго, є ми, як кажуть "Шляхи", справдї "спинені" спутані. Ми хочемо однак і мусимо бути так звязані. Бо ми хочемо знати, яка була і яка є правдива наука Христа, а не якою єї представляє перший лїпший новатор, реформатор, модернїст. Зміст Христової релїґії не сьміє бути експеріментами винайдений, або спекуляциєю і інтуїциєю модерного систему бути сконструованим. Сей зміст вже є звісний, вже єству є два тисячі лїт, се є вже щось даного — і ще раз се зазначимо — з скрупулятною совістностию бережений, дальше переданий від рода в род, від столїтя в столїтє аж до наших часів. Наше богословске знанє опираєть ся отже головно і передовсїм на тій традициї, зовсїм так, як і сьвітскі науки мусять числити ся з даними вже доказаними правдами.   А чим є наука? Систематизованєм і методизованєм знаня. А чим суть наукові дослїди? Систематичним і методичним викриванєм правди з даних фактів. Католицка наука і дослїди мусять отже католицку правду викрити з даних фактів католицизму, з єго істориї, єго традицій, єго єства, єго цілий. Методи инших наук є також "спинені" характером відносної науки. Телєскопом нічого не вдієш в хемічній лябораториї, а історик не буде працювати операцийним ножом лікаря. Кожда наука є отже "спинена певними гадками, заложенями, помічничими середниками. Коли хочемо науку задля того назвати "спутаною" "не-вільною" — га, вольному воля — але такі фрази ще нїчого не доказують. Але противникам "офіцияльної, католицкої церкви" сипить ся сьміло піском в очи, що "не може бути згоди між релїґійним доґматизмом а наукою"; всї науки суть вільні, лише не католицка, бо она не лиш спутує дослїди инших наук, але і сама є спутана. Щоби неслушність такого закиду зауважати, не треба аж вірити в "непомильний уряд". Вже се одно вистарчило би сконстатувати, що "католицка" Церква не може сего приняти як "католицку" науку, що противить ся історичній тяглости цілої католицкої науки.   До того, ми, католики, маємо ще і сильне пересьвідченє, що Бог, відповідно свому приреченю, яке можна і льоґічно і історично доказати, подав своїй цілій Церкві в справах віри і етики дар непогрішимости. Ми однак не жадаємо від наших противників, щоби они на тій основі віри основували своє чуство справедливости до нас, ми бажаємо лише, щоби они зрозуміли, що нї одна наука не є без припущень, заложень. Колиб прим. математик хотїв квадрат сконструувати з нерівних боків, або археольоґ відчитувати асирийский клиновий напис за помочию телєґрафу Марконїого — то оба надавали би ся хиба до Кульпаркова. Аптика з свого фармацевтичного знаня не може ще мати претенсий, учити науки про св. Тайни, тому ми кажемо: "ne sutor extra crepidam".   А дальше: чи гіпотези якої будь науки сходять ся з вірою Церкви чи нї, може лише сама Церква рішати. Дїйсно неоспоримі результати сьвітскої науки нїколи не спротивляють ся Християнїзмови, або лише мнимо. Своєю дорогою ми тим ще не кажемо, що релїґійні і сьвітскі дослїди годили ся в кождім поодинокім случаю; складають ся на се многі причини; передовсїм маса набутих пересудів, як ось прим. їх знаходимо в "Шляхах": "Ми знаємо" ітд., вдруге ся обставина, що як в релїґійних так сьвітских і наукових питанях забирають голос ті, котрі до тих справ мають дуже мале підготованє і властиво повинні би мовчати та оставити другим, більше підготовленим та зрівноваженим людям сю честь, заводити такі спори. Чи тут панам академикам не годилось би мати менше самопевности, та чи таке: "Ми знаємо" не разить в устах студента, — се питанє лишаю без відповіди. По трете: деякі наукові гіпотези, або проби поясненя деяких явищ природи є надто сьмілими, які в кілька місяців опісля сама модерна наука опрокидує. Наконець знаємо ми всї, що велике число фахових учених що до вислїдів їх дослїдів та їх поясненя звичайно заводять горячі спори, більше або менше ученим подобаючі сварки. "Стисла" наука тих панів не перешкаджає їм зовсїм закидувати собі похибки, ба навіть цілковиту іґноранцию. Тому від часу до часу приходить їм спасенна гадка для відміни вмісто між собою сваритись, оттак спільними силами кинутись на Християньство, бо така спільна, воєнна виправа приносить ворогам ту ілюзию, що "вільна" наука з собою годить ся цілковито а лише християньске богословє є відвічним ворогом. Що Церква від давна привикла до такого "нашествія іноплеменник" а мимо того не опускає своєї твердинї, сего сї ворожі борці якось зауважати не хочуть. Однак ми, католики, в отсих горячих часах сеї кампанії проти нас повинні собі се нагадати. "І врата адові не одолїють!" Хоч Церква своїх ворогів не поборе, то і вороги єї не знищать! Потїшаймо ся словами Спасителя: "Щасливі, коли вас зневажають і переслїдують задля мене і всяке зло про вас говорять. Знайте, що і зі мною не було инакше, а так само переслїдувано пророків, які перед вами були. Ви є солию землї". Сї слова були сказані Апостолам, але они певно відносять ся і до нинїшних отвертих, ревних Християн. Католицка наука не може сего спинити, щоби єї не підозрівано. Она може що найбільше своїх противників напімнути, що свобода науки, коли не має бути пустою фразою, також мусить бути признана тими, які "з наукового переконаня" стоять на основі християньского переданя.   Правда, певну міру покори мусить мати католицкий дослїдник. Він знає, що не він є паном переданої науки, тільки Церква. Але також і сьвітскі товариші єго не суть законодавцями в области своїх наук. І они, коли хочуть дослїджувати, мусять рахуватись з заложенями свого фаху. Не треба судити антикатолицких учених після їх полємічних бесїд антицерковних, а після їх захованя в спокійній робітнї їх. Коли їх пароксизм устає, є они людьми як ми, які нового сьвіта з нічого не вичарують, лише датами і фактами оперують — так само, як ми. Що їм часом бракне зєдиняючої лучности, се нїчого не вадить. Се власне длятого, бо бракує їм одноцільного релїґійного і фільософічного сьвітогляду. Богато з них відчувають той брак і кидають ся тому в обійми монізму, який не є нїчим иншим, як одною великою гіпотезою побудованою на тисячних менших гіпотезах. Гіпотеза однак ся має се вигідне, що ми стаємо богами і тому лише боже дїлаємо і думаємо. Коли нам колись — як монїстам — стане лячно перед власною подібностию до Бога, тодї перечимо ріжницю межи добрим і злим, блудом і правдою і твердимо, цілій людскости в лице, що нема абсолютної, тілька релятивна правда. І се є, імовірно, вершок "науковости". Однак нї — передтим нехай захоронить нас ласка того, який нам сказав, що пішле нам духа правди. Та того атеїстичного неґативізму і материялїстичної метафізики відхрещує ся наша молодїж академічна ("Шляхи" 123) і то є вельми відрадна поява. Они навіть заявляють устами свого орґану, що в них є "глубоке зрозумінє для релїґійних справ, як для етичних і естетичних поривів людського духа, як для віри в абсолют і трансцедентну вартість людского житя та лиш що дослїди сучасної науки кажуть їм задивляти ся трошки інакше на релїґійне питанє, нїж як се робила материялїстична метафізика і атеїстичний неґативізм" (Ibid. 123).   Коли так, то зійдемось — чи скорше чи пізнїйше. Молодий вік має то себе, що любить помодернїзувати, самостійно пофільософувати, але настане час, коли, як Тарас каже:   знову іменем Христовим
возобновим наш тихий рай і
Бога Богом назовем...   [Руслан] 