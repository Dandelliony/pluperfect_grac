Виборчі надужитя.

Є се така звичайна – можна би сказати, природна поява при кождих виборах в Галичинї, що звичайний галицький виборець мабуть навіть не в силї уявити собі виборів без надужить. І нїчого не помагають тут заяви міродатних властий, які запевняють про лєґальність надходячих виборів, чого клясичним приміром є заява президента мінїстрів ґр. К. Баденїя перед кровавими виборами в 1897. Заяви — заявами, обіжники, які виходять в справі лєґальности виборів, — обіжниками, а виборчі надужитя практикують ся далї, без нїякої перешкоди, як традициєю усьвячена інституция звичаєвого "права", яке служить корективом писаного права в користь тих, які хотїли би в нашім краю на віки панувати так абсолютно, як тодї, коли писані права були установлювані виключно в їх користь.
Так воно дїєть ся й тепер, при теперішних соймових виборах. Не вважаючи на те, шо партиї, які домагали ся розвязаня сойму, особливий натиск клали на домаганє лєґального переведеня нових виборів, не вважаючи на те, що новий намісник розпочав своє урядованє виданєм обіжника в справі лєґального переведеня виборів, — разом з урядовими актами виборчої акциї розпочали ся також виборчі надужитя, про які доносять нам день за днем з усїх сторін Східної Галичини.
В теперішній стадиї виборів ті виборчі надужитя зводять ся до двох функций.
[Сконфісковано!]
Так виглядають виборчі надужитя в сїй стадиї. Що принесуть правибори і вибори побачимо.
Та одно можна вже тепер сказати: Коли так піде далї, то надходячі соймові вибори нїчим не будуть ріжнити ся від дотеперішних виборчих традиций.
Звертаємо на се увагу д-ра Коритовського, – може він ще знайде способи й рішучість запобігти злому. Переведенє виборів, се перший акт його урядованя, і від того, як той акт випаде, залежить, яке буде положенє нового намісника на будуче, особливо, що теперішні вибори мають особливе полїтичне значінє.
Не знаємо, чи д-р Коритовський має волю, а коли-б навіть така воля в нього була, чи стане в нього рішучост и заставити староства, щоби вони не були осїдками виборчої аґітациї за кандидатами вшехпольсько подоляцько-москвофільського бльоку тільки безсторонними виконавцями приписів виборчої ординациї. Але запевнити лєґальність виборів, се обовязок намісника, і за несповненє того обовязку жде його відповідальність.
Домагаючи ся від намісника запевненя пошани для приписів закона, рівночасно мусимо боронити ся проти виборчих надужить самопомічю. Отже перше всего в кождім конкретнім випадку треба доходити свого права шляхом інстанций. Рівночасно треба про кождий акт надужитя доносити нашій парляментарній репрезентациї. Очевидно, при тім треба основно провірювати факт, бо одна відомість неправдива дає властям привід викрутити ся від відповідальности за сто правдивих фактів надужить, покликуючи ся власне на ту одну неправдиву відомість. Реаґуючи таким способом на виборчі надужитя, треба рівночасно ширенєм сьвідомости й орґанїзациєю виборчої акциї протидїлати надужитям через відбиранє їм ґрунту й ослаблюванє їх наслїдків.
Словом, мусимо зробити все, що в наших силах щоби здобути собі хоч мінїмальну лєґальність виборів.
А ті, що відповідають за лєґальність виборів, нехай тямлять, що наш національний табор без огляду на вислїд виборів знайде способи, щоби з ними почислити ся. 