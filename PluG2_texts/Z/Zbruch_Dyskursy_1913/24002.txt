Львовянам ратуш північ прозвонив.

    Львів. 27. червня 1914.     Львовянам ратуш північ прозвонив. Чи він то визвав ізза мійських нив Той дивний шум, що лиш тодї встає, Коли вітрів чотири в море бє, Або коли із тисячок грудий Несеть ся в полї гомін молодий, Стрясаючи і гори і лїси — Як повен сил, так повен і краси?   Ледви той шум ізза далеких меж Доплив у перших филях до тих веж, Що гордо в гору чола піднесли, Вже перші филї ними потрясли. А трус ребер їх, хоч і легкий він, Як блискавка впадає в сонний дзвін. Зелїзне серце чує в собі дрож, І стогне спіж, і стогне...                          Та чого-ж Так перше всїх озвав ся лиш один Старий, глухіш вже трохи Бернардин, Чого він так поквапивсь? Чи тому, Що вік кінчити квапить ся йому І він видзвонює години все Скорійш іще, нїж ратуш їх несе? То відки в нього той трівожний звук?   По тїнях ночи сплив він, як павук, До рук Сьвятого, що у тишинї Простерли ся до неба камяні. На тих руках, здавало ся, завмер. Бо як над містом їх Сьвятий простер. Колись іще перед сотками лїт, Так і були заковані в ґранїт.   Та знов трівожні звуки ронить спіж. Сьвятий немов стрівожив ся й собі-ж. І разом руки в нього камяні Порушило... І він, як в тиї днї, Коли Богдан провадив свій народ, Даєть ся чути із своїх висот: "Знайомий шум... знайомі голоси... Страшні вони! Та вже не ті часи,   Коли спинялось дощ козачих стріл. Се йдуть творці нових чудесних дїл! Що не здобули їх дїди й батьки, То покорить ся силі їх руки. І ся земля, яку зрошав їх піт, Вже не комусь, а їм віддасть свій цьвіт Бо думка й воля в них усїх одна, А то найкращі щастя сїмена: Де їх посїй, там і приймуть ся в мить. Вже синьо-жовтий прапор шелестить. Адаме! бачиш, як ідуть вони? Коли ти сильний, то їх припини! Адаме!"   Сильний голос вчув Адам, Що вже з високої колюмни й сам Довкола міста бачив дивний рух, І бачив, як якийсь Великий Дух Над филями народа плив і ріс, І ясний прапор висше й висше нїс, Аж і діткнув ся ним небесних зір. А в тую-ж мить з усїх долин і гір Озвало ся: хвала! хвала! хвала! І вже хвалою ніч ціла гула До сьвіту дня. І аж тодї Адам Пізнав, хто прапор свій несе аж там Ген ген під небом. Вже і свій поклін Українському Ґенїєви він Віддати мав. Так зараз-же згадав, Що може й сам робити він не прав, Як каже серце у людий живих. Його уже й під варту хтось віддав... . . . . . . . . . . . . . . . . . . . . . . . . . . . . . . То йшов український, народний здвиг!   [Дїло] 