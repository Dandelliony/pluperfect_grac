Проґрама нового намісника.

На вчерашнім офіцияльнім принятю новий намісник, відповідаючи на звернені до нього привіти, представив свою полїтичну проґраму.
Промовляючи до краєвого маршалка, п. Коритовський представив ся як полїтичний н амісник-Поляк, який в характері репрезентанта правительства вважає за свій обовязок працювати в порозуміню з польськими репрезентами автономії краю і разом з ними старати ся о приверненє солїдарности в польськім полїтичнім таборі. Сю задачу, погодити розріжнені польські партиї представив п. Коритовський як задачу полїтичної адмінїстрациї також в промові до урядників намісництва. Коли з другої сторони візьмемо під увагу, що новий намісник, говорячи про полїтичні задачі краєвої полїтики, анї словом не признав полїтичної рівнорядности і рівноправности нашого народу з польським, то поперед нашими очима стане ясно проґрама нового намісника: п. Коритовський вважає себе на становищи намісника речником польських і тільки польських інтересів, по думцї основного прінціпу польської полїтичної думки, що Галичина з правнодержавного становища є частию і продовженєм польської Річи посполитої.
Наше становище супроти того основного прінціпу польської полїтичної думки відоме. Ми польської суверенности над нашим народом нїколи не признавали і не признаємо і доти будемо те польське становище поборювати, аж доки не осягнемо нашої цїли, щоб на нашій національній териториї виконуванє власти в імени держави, до якої належимо, знаходило ся в руках нашого народу.
Таке наше становище було супроти всїх попередних намісників-Поляків, таке воно є і супроти новоіменованого намісника п. Коритовського.
В рамах сього прінціпіяльного становища наше відношенє до кождочасного намісника залежне від його відношеня до нашого народу, його національних потреб і домагань. Які-ж вигляди дає нам в сїм напрямі проґрама п. Коритовського?
Та проґрама звучить: приверненє солїдарности в польськім полїтичнім таборі. В прінціпі проти сеї проґрами не можемо богато сказати. Польське коло в Відни доси було все одною з підпор правительства, тож не є нїщо дивне, що правительство і корона бажають собі, щоби новий намісник втихомирив незгоду, яка панує в колї. А з національного стааовища відносини в польськім полїтичнім таборі є його в н у т р і шн о ю справою, про яку воно має повне право рішати. Але инша річ, яким способом буде привернена та солїдарність в польськім полїтичнім таборі. Тут передовсїм мусимо взяти під увагу причини, які спричинили в польськім таборі теперішну незгоду.
Спричинило її українське питанє, а саме справа заложеня українського унїверситету і справа полїтичного становища українського народу в соймі на основі виборчої реформи. Незгоду викликала та часть польського полїтичного табору, яка в обох сих справах заняла становище, що нашому народови не сьміє бути признане навіть найменше minimum права національного самоозначеня не тільки в полїтичній, але навіть в культурній области. Що більше, та часть польського полїтичного табору означила виразно як casus belli той факт, що український табор признаєть ся єдиним лєґальним речником нашого народу. Коли-ж візьмемо під увагу, що та часть польського полїтичного табору, яка з приводу української справи внесла незгоду в польський полїтичний табор, заявила з усею рішучістю, що з свого становища не уступить, то з сього з льоґічною консеквенциєю випливає, що заспокоєнє її і приверненє солїдарности в польськім полїтичнім таборі може в теперішних відносинах наступити тільки тодї, коли весь польський полїтичний табор прийме становище вшехпольськоподоляцької опозициї в українській справі за своє.
Се значило би, що приверненє солїдарности в польськім полїтичнім таборі має відбути ся нашим коштом: переведенєм соймових ви-борів таким способом, щоби 25 мандатів, які при попередних виборах здобули в наших національних округах явні вороги нашого національного істнованя, такі Цєнські, Пінїнські і Скарбки, - пере-веденєм соймової виборчої реформи з відкиненєм навіть того minimum наших домагань, яке признавав компромісо-вий проєкт, — відсуненєм від зреалїзованя справи заложеня україн-ського унїверситету.
Коли новий намісник говорить про потребу приверненя солїдарности в польськім полїтичнім таборі і рівночасно анї словом не згадує про потребу признаня полїтичної рівнорядности і рівноправности нашого народу в краю, - то традиция польських намісників, на яку він покликуєть ся, диктує нам тільки таке розумінє його полїтичної проґрами.
І тому вважаємо за наш обовязок зовсїм поважно остерегти п. Коритовського перед такою проґрамою і заходами в цїли сповненя її. В суспільнім розвитку є певні конечности, які мусять бути сповнені під загрозою, що самі собі проломлять дороги, прірвавши тами, які стоять їм на перешкодї. Такою конечністю є признанє полїтичної рівнорядности і рівноправности нашого народу в краю. Часи абсолютної суверенности Поляків над нашим народом безповоротно минули. Перед польською полїтикою в Австриї стелять ся дві дороги: або погодити ся з сим фактом і йти шляхом національного компромісу, який що раз більше розширяв би правно полїтичний простір нашого національного житя аж до повної різнорядности і рівноправности обох народів краю, — або наразити край на що раз острійшу національну боротьбу аж до лїквідациї польської суверенности через подїл Галичини. Вибір лежить в польських руках. Заключаючи через своїх заступників в розвязанім соймі компроміс з більшістю польського полїтичного табору, наш нарід дав ясні докази, що бажає йти шляхом національного компромісу. Але визваний на боротьбу, прийме визов і зуміє постояти за своє право тай усунути з шляху свого розвитку ті перешкоди, які йому ставитимуть оборонці польської суверенности. А які се наслїдки може мати для тих оборонцїв, — вчить істория.
Се взагалї. А з'осібна що до справи соймових виборів, то знов уважаємо своїм обовязком зовсїм на зимно звернути увагу д-ра Коритовського, що переводженя виборів в руських сїльських округах по практикам Пінїнських і Потоцьких та під диктатом пп. Цєнських і Скарбків, накидуваня явних ворогів мілїонам руського селянства на "засту-пників", наше суспільство безумовно не стерпить та що за всякі проби в напрямі заверненя до традициї виборів Потоцького (завдатки на се вже маємо) робить український загал особисто відвічальн и м керма-нича краєвої адмінїстрациї — хто-б він не був — д-р Коритовський, чи хто-небудь инший.
Се мусить бути зовсїм ясне. І нїяких сумнївів що-до сього бути не може. Бо се конечна звязь причини і — наслїдку.     