Поезії.

На цвинтарі.   Де діти грались на весні, Там сум тепер царює, Таємні блимають огнї І вітер лиш пустує.   Не море квітів бачиш там, — Запалі лиш могили. На вид їх серце твердне нам, Гей, шкода стільки сили!   ***   Як дуб, що буйно в лїсї ріс, Тепер на стовп придав ся, Так зойк їх смертний — поклик нїс, Народ зі сну зірвав ся.   В селї.   Сум по селах осадив ся І сидить вже другий рік. Він з журбою оженив ся. Гей, а де на нього лїк?   Осадивсь в розбитій хатї І по згарищу гуля, В полї, де жита не жаті, Із нуждою уганя.   І до матері загляне: "Син, твій сокіл, не живе", А сльоза вже з віч не кане. Лиш цїлим потоком йде.   Там до жінки зайде в гостї, Тут дївчину засмутить. Плачуть дїти недорослі, Аж землиця дудонить.   ***   Сум по селах осадив ся І сидить вже другий рік. Він з журбою оженив ся, Гей, а де на нього лїк?   Похід II куріня У. С. С.   Ясне сонце іще спало, День щойно будив ся, Брацтва Сїчове вставало, — Йому шлях стелив ся.   Шлях із тернєм і каміннєм, Вузький і гористий; Та з веселим йшли сумлїннєм Марний чи плечистий.   Ось Вітовцї на передї, Мельниківцї з ними. Хлопці дужі, як ведмедї, Хто без них, — той гине!   Будзиновський на воронім, З ним його соколи. При стовпику бомбусовім Йде доктор поволи.   За сотнями "лапай-духи" З довгими жердками, В битві радше "очайдухи", В смерть лїзуть без тями.   Врештї ліс із джаґанами По полї хвилює, — Се Гаврилко з саперами До цїлї прямує.   Всї веселі, як те небо У погідню днину, Ще й жартують, як і треба В сю важку годину.   ***   А дївчина жито жала, Серп з руки пустила, В очах щира сльоза стала — Сїч зором ловила.   У. С. С. Лу. Лу. [Вістник Союза визволення України] 