Утеча з Почаєва.

Звиш триста літ чудотворна ікона Богородицї приваблювала рік річно тисячі прочан до Почаєва. Нинї в Почаєві лиш її стопка на скалі остала ся. З чудотворною іконою Почаїв попращав ся; думкою провожав її до Петербурга. Таке читаєть ся в московських газетах. Якаж причина утечі з іконою? На се питане дав відповідь уже вдогад загалу. Певно обава, щоби не попала ся в руки „нечестивих“ за вибухом австрийсько-росийської війни, котрої тереном могли би стати околиці Почаєва. Аби зрозуміти силу такої обави, не досить уявити собі релїґійну, чи якусь, хочби й археольогічну вартість чудотворної ікони. Без порівнаня важнїйша атракцийна сила її, що коренить ся у вікових національно-релїґійних традициях. Куди схиляєть ся релїґійне чувство народа, туди легко вже нахилити й инші його чувства. Знали се вже правлящі круги нашої княжої Руси. Наміряючи еманципувати ся від царгородських впливів, визволювали ся передовсім у сфері релїґійного культу. Копію влахериської чудотворної Богородиці з Царгорода переносили в Київ, щоби, мовляв, дома була. Ще й лєґенду творили, в якій така транспортация доконуєть ся за волею самої влахериської Богородицї. І такий релїґійний сепаратизм повтаряєть ся в княжій Руси, де-небудь би не проявили ся тенденциї політичного сепаратизму на користь удільних княжеств. Не даром-же й кн. Андрій Боголюбський вивозить із Київа в свою Суздальщину батькову ікону Богородицї, котру мав намалювати сам євангелист Лука. Новий політичний центр повинен був стати й новим релїґійним центром. І не лиш наші батьки мали той розум. Скріплювати атракцийну силу своїх середовищ, а ослаблювати таку ж силу чужих, здобувати впливи на чужі области при помичи узнаних чудотворних ікон уміли й Поляки. Опанована Полякими белзька ікона Богородиці вандрує до Ченстохови в XIV ст. зовсїм не чудом. Вивіз її з Белза кн. Володислав Опольський. Нехай, мовляв, туди тягне Русина серце, де буде його чудотворна Богородиця. Друга руська ікона, львівська, также не добровільно переноситься в XIII. ст. з василиянської церковці до костела Домінїканів. Не була вже така знатна, щоби потрібувала відбувати дальшу подорож. Таксамо лиш із церкви та до костела попереселювали ся инші руські Богородицї, приміром, сокальська до Бернардинів, де згоріла. Хлопицьку під Ярославом опанували Поляки разом з церквою. Вишнївчицьку під Зарваницею забрали до костела з хати руського міщанина Микити Ґаламая. Фраґську під Бережанами Бернардини, захопивши в свої руки, в ночи вивезли з села до Бережан, на що пошкодовані в характеристичний спосіб жалували ся до Львова: „Не повинні би вивозити її по ночи, бо-ж варта вона того, щоби була вивезена при асистенциї духовенства і численного народа“. Все те факти з одної лиш галицької землі. Докладнїйше представляв я подані факти в публїкациї про „Маріинський культ на українських землях давної польської держави“ (Львів, 1910). Там я й писав, що в нас довгі часи Марійський культ був формою чи одною з прояв тяжкої розправи України з Польщею. Кождий наш центр Маріинського культу в тій розправі вважає ся воєнним постерунком, а опанованє такого постерунка Поляками було ослабленєм нашої сили. Бо опанувати центр культу значило тілько, що загорнути цїлу область приналежну тому центрови під свої могучі впливи, промостити вигідний шлях всякому душехватству. Де опанованя центра було труднїйше, там помагала крадїж ікони. Бо центром культу ставало місце, де появлялась ікона. Викраденє і перенесенє ікони на польський терен рівнало ся знищеню українського центра культу а сотвореню польського, який при меншій сьвідомости нашого простонародя міг мати давну атракцийну силу. Таке практикувалось, але такі практики спонукували пошкодованих до здвигненя нових центрів, нових кріпостий оборони. І се було причиною помножуваня чудотворних ікон на теренї польсько-українських конфліктів, заострюваних у релігійній сфері ще й недовірством реформацийних часів. Факт, що в давній Польщі 3/4 суми всїх українських центрів Маріинського культу т. є. 30 чудотворних ікон Богородиці припадає на саму українську часть Галичини, є дуже вимовний. Буде він ще вимовнїйший, коли скажеть ся, що таких польських центрів у коренно-польській західній Галичинї дасть ся рівночасно начислити 41, підчас як у східній Галичині, де Поляки були захожі є їх аж 46. Отже як тих 46 польських центрів культу в східній Галичинї не може бути сьвідоцтвом більшої реліґійности східно-галицьких Поляків, так і поза 30 українськими центрами в Галичині криють ся мотиви, що крім реліґійности мають на собі знамя польсько-українських відносин. В ряді давних українських центрів релїґійного культу до давнїйших належить Почаїв. Появу чудотворної ікони Богородиці в Почаєві датуєть ся другою половиною XVI. ст. Історию її списано в численних українських і польських книжках з XVII. і XVIII. ст. Найпопулярнїйша з них, видавана в XVIII. ст. кілька разів по українськи і во польськи, зветь ся „Гора Почаєвская...“. Піснї, які прославлюють ікону, зібрано в більшости у почаївськім „Богогласніку“ з 1790 р. Василиянськими і людовими лєґендами і піснями прославлена ікона мусїла стати предметом незвичайного культу. І розвив ся вже на поч. XVII. ст. той культ так могучо, що став загрожувати сильно латинїзацийним і польонїзацийним плянам сусїдів. Фундаментом культу була традиция про вівчаря Івана Босого, котрому Богородиця мала явити ся на почаївській горі вже в XIV. ст., лишивши на тій горі знак по собі — чудотворну стопку з жерельцем чудодійної води. Та стопка була предметом лєґенд і пісень, як і пізнїйша ікона привезена — в традициї — з Царгорода грецьким митрополитом Неофітом 1559 р., а потім 1597 р. судиїною луцької землі Анною з Козинських Гойською дарована почаївським черцям Культ ікони зливав ся з культом стопки і оба кріпли. Затрівожені тим Домінїкани в Підкамеви оголосили сьвітови, що в них є также не лиш чудотворна ікона Богородиці, але і такаж стопка її, як в Почаєві. Довгі були спори між Почаєвом і Підкаменем о правдивість нової стопки. Порішено їх в низу, серед простонародя, по соломонівськи, приймаючи, що Богородиця, станувши одною йогою в Почаеві, другою ногою станула в Підкамени і в обох місцевостях витисла сліди своїх стіп. Щоб у конкуренциї з Почаєвом запевнити собі перевагу над ним, Підкамень постарав ся о відзначенє своєї ікони — укоронуванє її ватиканськими золотими коронами яке на початку XVIII. ст. відбуло ся при великих здвигах народа і торжествах. В кількадесять лїт пізнійше знайшов собі і Почаїв добродія в особі авантурного маґната, київського старости Миколи Потоцького, котрий не пожалїв труду і гроша на те, щоби і почаївську Богородицю укоронувати. Стало ся се 1773 р. І мало воно рівночасно бути чимсь нїби в родї експіяциї України за гріхи Коліївщини. Тойсам Стемпковський, що здавлював і карав Коліївщиву, мордуючи через чотири роки систематично тисячі винних і невинних, командував військом при торжественних процесиях. На памятку події вибито в Римі і у Львові ювилейні медалї. Після коронациї почаївська ікона стала зазнавати й зі сторони офіцияльної Польщі деякого респекту, тимбільше що польські й латинські впливи у Почаєві стали під конець XVIII. ст., від часу барської конфедерації, укріплюватись. Як ченстоховська ікона була з давна узнана ва палядиюм коренної Польщі, як Остробрамську ікону в Вильнї узнано за такеж палядиюм Литви, так почаївська ікона стала знаком України. І коли після упадку Польщі польська романтична поезия почала символїзувати єдність історичної Польщі репрезентовану національною трійцею — Польщею, Литвою і Україною, вона виражала те символізованє так, як повторив його пізнїйше, вже в другій половині XIX. ст. Плятон Костецький:   Єдна в Бога Королева Молить ся за нами З Ченстохови, Почаєва І знад Острой Брами.   В Галичині так понятий культ почаївської ікони піддержували ще на початку XIX. ст. самі Поляки, хоч австрийське правительство, розуміючи його небезпеку для себе, а хотячи заасекуроватись, заборонило вже 1784 р. всякі посїщаня чудотворних місць. Коли-ж 1831. р. Почаїв опанували православні, сьвятість місця і його ікони упала. Що ж стало ся? Може відповість на се традиция удержувана не лиш в кругах Поляків, але і наших Василиян, а виражена глухо Садоком Барончем. По тій традициї, провінциял Василиян мав перед відданєм Почаєва в православні руки і значнїйшу готівку і ікону віддати на переховок монастирському синдикови Млодецькому, властителеви Бродів. У нього почаївська ікона мала й переховувати ся довший час, поки не взято її до Дзїкова, маєтности ґр. Тарновського. А що-ж нинішна почаївська ікона? Вона — кажуть — є лиш копією автентичної. Так кажуть. Розумієть ся, не вірять тому православні. В непевних часах утїкають з іконою до Петербурга, забираючи тудиж певно і почаївські архіви та памятки — цїлий музий нашої старовини.   [Дїло, 01.03.1913]       