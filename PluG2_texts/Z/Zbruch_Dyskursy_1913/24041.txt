Ювилейний здвиг.

Розпочали ся здвигові сьвята ювилейні в суботу вечером   великим концертом.   Концерт в Спортовій Палатї відбув ся дїйсно величаво. Величезна саля була виповнена по береги. Явили ся громадно українські посли соймові й парляментарні, керманичі ріжних наших інституций, культурних і економічних. На концерт прибуло богато гостий з росийської України. Прибули також представники Чехів.   Концерт розпочав ся музикою війскової орхестри. Потім розпочали ся привітні промови. Перший говорив посол К. Трильовський, ґенеральний отаман "Сїчий". Він привитав теплими словами гостий, особливо тих, що приїхали з росийської України. Далї дав коротку характеристику нашого Ґенїя і вказав на обовязок інтелїґенциї познайомити як найширші маси народу з свободолюбними творами поета, що будять національну сьвідомість і протести проти всякого поневоленя. Вказавши, що росийське самодержавство й доси люто гнобить наш нарід, підтвердив бесїдник потребу як найбільшої роботи над нашою мілїтарною орґанїзациєю.   Змістовну промову виголосив представник спортового товариства "Україна" п. Ом. Гузар про виховуюче значінє спорту, особливо підчеркуючи його потребу у нас. Українські спортові товариства мають національні задачі; для них вихованє сильних і справних одиниць, се лиш спосіб до осягненя висшої ціли — національної самостійности й незалежности. У відповідній хвилї дадуть вони зорґанїзовані ряди борців за осягненє сеї ціли. Виголошена в тонї глубокого і спокійного переконаня, промова зробила як найкрасше вражінє.   Далї прийшла промова голови "Сокола- Батька," професора І. Боберського, що положив у нас великі заслуги на поли орґанїзациї сокільського й ґімнастичного руху. Він дав огляд орґанїзациї фізичної сили на Україні від княжих часів аж до наших днїв. В першій добі була ся орґанїзация боярською, в другій прийшла козаччина. Тепер ми переживаємо нову добу в орґанїзациї нашої сили. Тут маємо перед собою до розвязаня кілька важних, засадничих проблєм. З одної сторони мусимо використати практику европейських країн, а з другої мусиш творити наші орґанїзациї на основі історичної традициї, оминаючи одначе ті хиби, від яких ми терпіли в минувшинї. Мусимо тримати ся того, щоби усунути з нашої роботи всї особисті примхи й забаганки. Наша національна армія мусить бути дїйсно національною, вона не може допускати партийної боротьби в свої ряди. Появу бесїдника, який для якнайширших кругів нашого громадянства є воплоченєм витревалої і невтомної праці над переведенєм у житє своїх ідеалів стрінули зібрані бурею оплесків, яка зі стихійною силою вибухла також по його промові.   Від "Сїчового Союзу" на Буковинї виголосив промову д-р Т. Галїп. Він повитав невтримний похід на перед Українців у Галичинї, який є добрим прикладом і для буковинських Українців, де теж національна робота починає йти далеко живійше.   Від Чехів іменем загального союза чеських Соколів виголосив привітну промову п. Машек, який дуже щиро привитав Українців і висловив бажанє, щоби й далі розвивали вони свої ґімнастичні орґанїзациї.   Дуже гарно вийшов "купальний хоровід", уривок з опери "Купало" А. Вахнянина, який відспівав "Львівський Боян". Поява на сценї п. Модеста Менцінського викликала величезні овациї. Зібрані мали щастє чути в незрівнанім виконаню найкрасші річи з українського репертуару нашого славного співака. Як ми чули, його спів зробив незвичайне вражінє на гостий з Анґлїї, які були захоплені ориґінальною красою української піснї. Овациям зі сторони публики не було кінця, і наш артист віддячив ся відспіванєм кількох позапроґрамових пісень.   З привітних листів, що відчитували ся на концертї, мусимо піднести привіти від угорських Українців і від американських еміґрантів у Злучених Державах. Привітний лист від "Руського Народного Союза", до "С. Б.", відчитав урядник сего Союза, о. Мирон Данилевич, який заявив, що для національного осьвідомленя дуже богато зробила би поїздка "Львівського Бояна".   Між телєґрамами, що наспіли, прийшла також телєґрама з Софії: "Витаєм сердечно українських Соколів і поступ українства. Шишманов, Драґоманова".   Нарештї, по виконаню першої частини "Кавказу" С. Людкевича і відспіваню "Ще не вмерла", "Соколи, Соколи" і "Сїч іде" розійшли ся зібрані в сьвяточно-радіснім настрою. Концерт дїйсно випав як найкрасше.   На концертї був майже до самого кінця ексц. намісник Коритовський в товаристві голови К. Левицького, посла М. Василька, посла Ів. Кивелюка і проф. Р. Залозецького.   По концертї відбув ся в комнатах "Р. Бесїди" привітний вечір, уладжений львівськими Українцями для чужих гостий (Чехів, Анґлїйців, росийських і буковинських Українців). Ряд привітних промов розпочав голова "Бесїди" д-р Ярослав Олесницький, потім промовляли І. Боберський, п. Трильовський, п. Цегельський, краєвий віцемаршалок Буковини о. Драчинський, пос. Залозецький, закордонні гостї, анґлїйські журналісти та ин.   Празничний похід.   По пробах о годинї 10.30 зачали вчора впорядники уставляти похід. В Люнапарку, на дорозї до Перзенківки, на гостинци за рогачкою уставляли ся члени "УСС", в "збірній загородї", на стрийськім гостинци від рогачки аж до возівнї трамваїв уставляли ся члени "СБ". Точно о годинї 11.10 рушив похід до міста.   На передї часть кінноти під проводом начальника кінноти "СБ" п. Й. Доманика, зелїзнича музика, стрілецький віддїл "СБ" під проводом сотника д-ра Шухевича.   Опісля представники здвигового комітету: І. Боберський, голова "СБ" по правій руці, д-р К. Трильовський голова "УСС" по лївій руці. Між ними п. Ф. Машек, представник чеського сокільського союза.   За ними представники "СБ", "УСС" і "України"; Ом. Гузар, В. Устиянович, Р. Дорожинський і В. Палїїв.   Вожд І. Дигдалевич з булавою в руці і його прибічник В. Шухевич, оба на прегарних конях.   За ними ступали голови областий орґанїзациї "СБ", під проводом містоголов "СБ" д-ра Л. Цегельського і д-ра М. Волошина. Ся ґрупа виглядала незвичайно поважно і гарно.   За тим чолом походу йшли полки Сїчовиків і Соколів "СБ", члени "СБ" і "С III" зі Львова. Сокілки в темносинїх одностроях, сїльські руховички, віддїли в козачих одностроях (голова старосамбірського "Сокола" з булавою, його прибічник з пірначем), віддїли селян в білих одягах, жіночі віддїли, віддїли селян в темних одягах.   Пластуни дїлили І. часть походу від ІІ-гої, яку творили товариства під назвою "Сїчові Стрільці".   Вожд п. Семенюк провадив сю часть походу на кони з булавою в руках. Між кількома провідниками з булавою кидав ся в вічі д-р А. Чайківський своїм поважним виглядом і гарним одягом.   Похід переїхав заповідженими улицями. На улици Коперника на склонї Вороновської Гори розсїло ся безлїч народа, яка грімкими оплесками і окликами "славно" витала цілий похід. Вікна духовної семинариї були повні видців. На улици Третого Мая, Карла Людвика, Скарбківській стояли товпи народу. Впорядники мали много труду, щоби филї видців утримати на хідниках.   Коло преображенської церкви скрутив похід в ул. Краківську, перейшов попри Народний Дім, перейшов ринок, і Галицькою улицею дістав ся на Галицьку площу. Відти спрямував в Академічну улицю, щоби скрутити на право і попри унїверситет перейти в ул. Мохнацького. Перед школою У.Т.П. очікували похід учениці з прапором під проводом учительського збору.   Перед національним музеєм стояв бюст Шевченка в зелени. Цілий похід перейшов з прапорами попри музей, опісля скрутив в ул. Супінського попри Академічний Дім в долину.   На ул. Зиблїкевича, на розї коло аптики Марковича відбула ся головна дефіляда.   Старшина "С Б" і "УСС", голови обласних станули на хіднику. Дві музики стануло на входї в улицю Обертинську і грали на переміну, до походу.   Вожд "С-Б", опісля і "УСС" видали приказ: "Вправо глянь!" Віддїли переходили острим кроком і глядїли в право на старшину здвигу. Чети "С-Б" йшли рівно без перерви, похід зачав рвати ся в II. части з більшими і меншими перервами. Взагалї в II части походу панувало дещо пестрости і рівнорожности в роздїлї чет.   Статистика походу виглядає так:   І Часть походу.   "Сїчи" і "Соколи" "Сокола-Батька": Стрільці......78 Сокілки в одностроях руханкових...148 Сільські Сїчовички і Сокілки...635 Соколи в сивих одностроях...1159 "Сїчи" і "Соколи" сїльські в білих одягах ... 2383 "Січи" і "Соколи" сїльські в темних одягах ... 3691 "Сїчи" і "Соколи" в козачих одностроях ... 102 Орхестр 19, людий ... 266 Всїх їздців...92                                  9254   II. Часть походу "Сїчи" на уставі "УСС":   Всїх їздців ... 91 Дївчата ... 313 Мущини ... 2162 Стрільці піші ... 146 Музик 10 людий 154                             2866   Коли додамо разом, то дістанемо разом точне число людий в походї 12.303.   Вправи.   Точно о 4. годинї пополудни почали ся вправи руховиків. Погода чудова. Се додає охоти всїм. З ріжних сторін напливає велика маса народу. Сокільські орґанїзациї збирають ся в городї п. Левицької, руховики українського Сїчового Союза в парку "Люна". Прибувають узброєні сїчові стрільці і стають на боці. Там карність і справність велика. Всі чинности треба робити вже по війсковому. Кождий знає своє дїло, тому робота йде справно.   Вправи починають сїльські руховики Сокола Батька. Мимо ріжнородних одностроїв вправляючі представляють добре зорґанїзовану цілість. Вправи випали добре.   Слїдуючу точку виповнили вправи міських руховиків Сокола Батька в приписаних одностроях. Тут вимоги великі. Найменші похибки виключені. Вправляючі не завели надїй; трудні вправи вивели дуже добре. Трета точка Сокола Батька: вежі сїльських руховиків через спізненє відпала. На місце начального вожда Сокола Батька вийшов вожд українського Сїчового Союза. Се знак, що почали ся вправи сїчових орґанїзаций. Музика грає сїчові піснї і марші. Вправи топірцями Сїчовиків на вісїм тактів трудні, тому вивести їх дуже добре не так вже легко. Сїльські сїчовички вправляли лентами. Ся точка належала до найкрасших. На вежі вождів знов зміна. Орґанїзациї Сокола Батька роблять загальні вправи всїх віддїлів на руханкових і пожарних приладах та жіночі вправи хустинками. Впоряд стрільців відпав. Надкрасше виконаними точками Сокола Батька треба уважати вправи булавами міських руховичок, вправи топірцями і вільноруч. Руховички були в гарних одностроях; вправи виконали з ґрациєю.   Тепер слїдували три останні точки Українського Сїчового Союза. Вправи вільноруч і списами випали добре.   Окремою точкою вправ були вправи "Сїчових Стрільців". Є се мілїтарна орґанїзация, що повстала останними часами, з огляду на міжнародні подїї. За короткий час свого істнованя зорґанїзовано пятьдесять товариств "Січових Стрільців". При Українськім Сїчовім Союзї повстала стрілецька секция, яка зробила ся ґенеральним штабом наших мілїтарних орґанїзаций. Орґанїзовано чети, сотнї, курінї, заведено дуже гарний і практичний однострій, заложено кілька фахових війскових шкіл. Вправи ведуть ся під проводом фахових офіцирів-стрільців. Вихід стрілецьких чет на площу вправ повитала публика громом оплесків, висловлюючи тим свою солїдарність з їх провідною ідеєю — оружної боротьби за український нарід. Уформувавши ся в кольону й роздїливши ся на чети, виконали вони незвичайно справно ряд вправ крісами. Далї демонстровано напад на ворога. Курінний атаман дістав звістку від курєра й передає накази війскові. Під командою сотника виконує сотня ряд еволюций, творить розстрільну лїнїю й іде на приступ. Особливо ся точка вийшла незвичайно імпозантно, і публика з затаєним віддихом слїдила за перебігом акциї, даючи вираз своїм почуваням по кождій вправі.   На вправах був присутний ексц. намісник Коритовський, командант корпусу ексц. Кольосварі й велике число війскових.   Спільна вечера   відбула ся в недїлю вечером в Спортовій палатї.   Тому, що здвиг відбув ся під протекторатом тов. "Просьвіта", то предсїдателем вечері був п. д-р Озаркевич. Зібрало ся понад 400 осіб. Промови були слїдуючі. Голова І. Боберський забрав перший слово про вислїд здвигу і зазначив, що з причини несподїваної смерти Його Величества Наслїдника престола і Його Жени, погідні вражіня набрали жалїбної закраски так, що підчас вечері музика і хоральний спів відпаде. П. д-р Теодот Галїп промовляв і від Буковинців, п. д-р Трильовський говорив про пляни орґанїзациї на будучність, п. д-р Лопатинський закінчив свою промовою імпровізованим дітирамбом, накликуючи до одноцільности і злуки всїх товариств в один союз, п. Дорожинський, голова "України", говорив про значінє спорту для виховаия народу, п. В Кавецький витав здвиг від студентства, п. В. Шухевич піднїс вартість роботи около здвигу, п. д-р Яр. Олесницький піднїс заслуги панів артистів-співаків Мишуґи і Менцінського около нашого значіня в Европі, п. д-р Данилович говорив на тему "Ставайте, кайдани порвіте!". При кінци говорили прегарно Чешка п. Індра Духоньова, предсїдниця академічної "Бесїди" в Празї і Чех п. Ф. Машек, заступник чеських "Соколів". Говорили про орґанїзацию селянства руханкою і про віру в будучність. Панї Індра Духоньова, незвичайно гарна і симпатична особа, закінчила свою промову по українськи: "Все вперед, всї враз, а все буде гаразд!"   Вечера тривала від 10—12. Гостї розійшли ся.   Польська публика і похід.   Юдженє польської україножерної преси проти Українців з приводу вчерашного здвигу не лишилось без наслїдків, як показалось з фактів, заобсервованих в ріжних сторонах міста. Під адресою учасників походу, головно жіноцтва, падали денеде з-поміж польської товпи уличні оклики, а на площи Галицькій перервано навіть похід на хвилю. Польська публика, виведена з рівноваги величавостю походу, стала накликувати службу возів електричного трамваю, що стояли довгою чергою, щоби їхали без огляду на похід, бо "Polaków to nic ne obchodzi, komunikacyi nie wolno przerywać"... І справдї один віз за другим рушив поперек походу, розбиваючи ряди жіночих чет, що розсипались на всї сторони. Але знайшлось між товпою кількох енерґічних Українців, що станули перед одним возом і заявили, що за нїяку ціну не позволять на дальші вибрики, нїколи не практиковані в часї подібних польських походів. Счинила ся сварка, але в результатї Українці поставили на своїм, трамваєві вози таки спинились і похід поплив своїм руслом дальше, хоч, що правда, так стиснений шпалїром польської публики, що чвірки походу ледви протискалися. Характеристичне, що цілим атаком на здвиговий похід кермував аґент полїциї, котрий видно сам зміркував невластивість свого поведеня, бо коли Українці рух трамваєвих возів таки спинили, вже більше до того не мішав ся.   [Дїло] 