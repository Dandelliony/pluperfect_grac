Леґенда про мілїон.

На підставі аутентичних інформаций.   Краєвий союз кредитовий як і всї инші централї стоваришень в краю, має від ряду лїт в австро-угорськім банку і краєвім банку:   а) т. зв. звичайний кредит для стоваришень, який може вичерпувати в дорозї реесконту рімес своїх союзних стоваришень, на скілько сї рімеси відповідають формальним вимогам згаданих двох банків;   б) по неурожаю в 1912 році і коли на воєнні алярми зачались вибираня вкладок в самім кр. союзї кредитовім і то союзних стоваришенях, вистарав ся краєзий союз кредитовий в австро-угорськім банку о надзвичайний, хвилевий кредит 100.000 К, а в краєвім банку о надзвичайний хвилевий кредит раз 200.000 К а потім дальших 300.000 К, то є разом 500.000 корон. Крім инших умов, які поставали австро-угорський банк і краєвий банк що-до тих надзвичайних кредитів, найважнїйша умова була така: сї надзвичайні кредити мусїли бути сплачені до половини 1913 року. І дїйсно кредит 100.000 К в австро-угор. банку зістав тим банком в цілости, готівкою від кр. союза кредитового (або посередно від союзних стоваришень) стягнений. Натомість надзвичайні кредити в краєвім банку (опроцентовані о 1/2 прц. висше від звичайних кредитів, і ґарантовані приватним жиром членів управи краєвого союза кредитового) зістали аж по конець тогож 1913 року прольонґовані. Тут для ясности додамо, що сї надзвичайні кредити удїлені в 1912 р. з власних фондів австр. угор. і краєв. банку не мали характеру анї полїтичної концесиї, анї ратункової чи запомогової акциї, — а були просто лиш надзвичайною хвилевою підвишкою акредитиви краєвого союза кредитового для підпомаганя союзних стоваришень, загрожених тодї, по неурожаю і супроти воєнних алярмів значними зворотами вкладок. Рівнобіжно дістали в краєвім банку такі самі підвишки акредетив, на такі самі ціли, акцийний банк звязковий як централя (союз) польських стоваришень і инші подібні централї (з тою лиш ріжницею, що акц. банк звязковий дістав від самого краєвого банку щось півтора чи 2 мілїони, а краєвий союз кредитовий лиш пів мілїона).   Коли елєментарні нещастя з р. 1912 загрожували на весну 1913 року голодовою катастрофою, тодї заінїціонувало ц. к. правительство акцию запомогову у формі безпроцентових позичок. Первісний проєкт був такий, що цетралї для стоваришень мали давати своїм союзним стоваришеням безпроцентові дволїтні позички своїх власних оборотових фондів, а ц. к. правительство із так зв. "Notstandsfond-у" мало тим централям винагородити відсотки. Одначе нї одна з централь, як руських так і польських, не мала під тодїшну хвилю зайвих капіталів на роздїл у формі позичок тож і не могла була скористати з добрих намірів ц. к. правительства, колиб воно не було вистарало ся на сю специяльну ціль о фонди.   Тодї під впливом ц. к. правительства отворив австро-угорський банк краєвому банкови кількамілїоновий опроцентований кредит, з якого (здає ся) коло 5,000.000 дістали безпроцентово польські інституциї а 1,000.000 корон безпроцентово дістав краєвий союз кредитовий і без найменших обтягнень роздїлив між союзні стоваришеня. (Звіт з роздїлу повної суми 1,000.000 корон був оголошений в нашій часописи в ч. 113 з дня 23.V.1913.).   Як сказано, австро-угорський банк створив краєвому банкови опроцентований кредит, іменно після тодїшної стопи банкової, себто по 6 від ста. Але сих відсотків від сего кредиту не заплатив краєвий банк зі своїх фондів, але заплатило ц. к. правительство зі згаданого "Notstandsfondy", бонїфікуючи краєвому банкови не по 6 прц., але по 7½ прц., і то відразу з гори за два роки.   Тим способом від одного мілїона, який безпроцентово, на два роки через краєвий союз кредитовий одержали наші союзні стоваришеня, заплатило ц. к. правительство титулом 1½ прц. відсотків з гори за два роки квоту 150.000 корон готівкою краєвому банкови.   Квоту сю вставив краєвий банк на рахунок відсотків і з тої квоти покриває через дворічній час треваня сего кредиту, відсотки в австро-угорськім банку після кождочасної його стопи, котра, як відомо, лиш в хвилї виробленя кредиту виносила 6 прц. спала однак в падолистї м. р. на 5½ а потім на 5 прц. а тепер уже на 4½ прц. І покриває краєвий банк сї відсотки лиш від кождочасної решти сего, на ціль "безпроцентових позичок" отвореного кредиту, — а не згадуємо вже, що і саму суму 150.000 корон, зложену на відсотки, опроцентовує рівнож протягом двох лїт. Тут з натиском треба зазначити, що краєвий союз кредитовий титулом звороту за цілу манїпуляцию, друки і обіжники, а головно за дуже коштовні порториї (прим. посилки кількох тисячів штук довжних скриптів із сих позичок) не одержав анї від ц. к. правительства з cего "Notstandsfond-у" нї від Краєвого банку з сеї з гори йому заплаченої квоти 150.000 корон анї сотика. Не одержав анї сотика також і від стоваришень, яким повні позичкові квоти без нїяких потручень мусїв роздати. Що більше, краєвий союз кредитовий крім висше згаданих видатків доложив до сеї "безпроцентової акциї" дуже значну суму зі своїх зисків, бо при добродушнім недбальстві союзних стоваришень, не одержував від них на час прольонґацийних акцептів (які як відомо що три місяці мусять бути змінювані) і наслїдком того в днях платностий таких акцетів, мусїв викуповувати їх у краєвім банку готівкою, розуміє ся із своїх, дорого опроцентовавих оборотових фондів. А треба знати, що не були се малі квоти. В кождім речинци платности треба було заложити своєї готівки по 60, 70 і 80.000 корон, і тратити від тих сум відсотки протягом кількох тижнів, заки стоваришеня по 2-ох і 3-ох урґенсах вволили понадсилати прольонґацийні, належито виготовлені (себто здібні до реесконту) акцепти.   Так представляє ся справа сеї "мілїонової" субвенциї чи підмоги для краєвого союза кредитового, що він побіч величезного збільшеня праці перзоналу не тільки не заробив нї сотика, а після обчисленя дирекциї доложив до цілої акциї із своїх зисків кілька тисяч корон. Хотячи вияснити тут лиш справу "збагаченя" краєвого союза кредитового, не згадуємо уже про ріжні недогідности цілого реґулятиву означеного для сих безпроцентових позичок, а саме про недогідности зі скриптами, прольонґацийними тримісячними акцептами, як рівнож про проволїченє виплати сих безпроцен тових позичок поза великодні сьвята і поза засїви 1913 р., котрі то всї обставини дуже пошкодили в оціненю вартости цілої акциї нашої суспільности, акциї ц. к. правительством впрочім добре задуманої, але невідповідно переведеної.   г) По стихійній катастрофі 1913 року ц. к. правительство не прийшло до тепер з нїякою новою кредитовою помочию нашій кооперациї. Єдиною помочию можна б хиба уважати прольонґованє краєвим банком згаданого під б) надзвичайного кредиту 500.000 корон краєвому союзови кредитовому від половини 1913 року по конець тогож 1913 року. Навпаки, мимо великої катастрофи неурожаю, припадаюча до заплати перша піврічна рата (1/4 часть позички) з описаної під в) дволїтної, безпроцентової позички мусїла нашими стоваришенями бути заплачена — так як се постановляв з гори установлений реґулятив.   Аж в дни 23/12 1913 принесли польські часописи вістку, що надзираюча Рада краєвого банку, не могучи діждати ся кредитової помочи для краєвої кооперативи з сторони ц. к. правительства, — видїлила з оборотових фондів краєвого банку суму 6,00.000 К, щоб через кредитові стоваришеня, підпомогти, дешево опроцентованими пятилїтними позичками — широкі верстви населеня краю. Слїдом за тими відомостями польських часописий, внїс краєвий союз кредитовий в дни 29 XII 1913 р. до краєвого банку поданє о признанє для своїх союзних стоваришень більшої квоти із згаданих шести мілїонів. І хоча були вістки, що краєвий союз кредитовий одержить з сих 6-мілїонів оден мілїон корон, то на своє поданє одержав краєвий союз кредитовий що-йно під датою 23 січня 1914 року повідомленє з краєвого банку про признанє для руських кредитових стоваришень через Краєвий союз кредитовий кредиту в сумі тільки 750.000 корон на т. зв. "запомогову акцию". Виплату cего кредиту узалежнено від 11-ох ріжних умов, таких тяжких, що були сумнїви, чи загалом буде можливо з сего кредиту користати.   Краєвий союз кредитовий постановив поробити представленя в дирекциї краєвого банку про злагодженє сих тяжких і трудних до виконаня умов.   Коли одначе вістка про "признанє нового мілїона" дістала ся до відомости жаждучої кредиту людности, і краєвий союз кредитовий зачали засипувати запитами і зголошенями о позички, так що на кожде письмо годї було відповідати, — постановила дирекция — ще заки навіть рішить ся справа принятя під надто тяжкими условинами створеного кредиту 750.000 корон на "Запомогову акцию" — розіслати до кредитових союзних стоваришень відомий обіжник з 24/1.1914.   Слїд ще зазначити, що крім вичислених тут під а—г чотирох родів кредитів, краєвий союз кредитовий нїяких инших кредитів, під нїякою формою, дотепер не одержав, анї не мав приреченя одержати.   [Дїло] 