Порвім на кобзах струни...

  Порвім на кобзах струни скорби й туги І не співаймо тренів надмогильних! Заграймо громом дикої потуги І визвім з гробу лицарів всесильних!   Спустім нарешті духа в оборожі, Яка нас давить вже цілі століття! Як бура гряньмо в полчища ворожі Й візьмім під ноги наше лихоліття!   Невже нам вічно у шлиї ходити Тяглом неситих, зависних сусідів? І в судорогах болю приводити На світ нещасних, кволих Ніобідів?   Невже імя геройського народу На віки вмерло для його-ж потомства? І най судилось згинути без роду — В хижацьких кігтях зради й віроломства?   Невже кров Ґонти в наших рабських жилах Не має сили вдруге закипіти? І ми спянілі на старих могилах На віки будем плакать і скорбіти?   Геть, хорий смуток і журба безсильних! Порвім на кобзах струни болю й туги? І не співаймо тренів надмогильних А граймо громом гніву та наруги!   Відень І. XI. 1919.   [Український прапор, 12.11.1919]   