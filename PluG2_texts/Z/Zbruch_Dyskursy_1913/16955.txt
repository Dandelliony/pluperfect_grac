Перед загальними зборами Наукового Товариства ім. Шевченка.

Під розвагу членам.   Від одного з найстарших і найповажнїйших членів нашого наукового товариства одержала наша редакция отсї уваги.   На день 26. грудня год. 4. попол. скликані надзвичайні загальні збори Наукового Товариства ім. Шевченка по мисли ухвали звичайних загальних зборів з 29. червня. На порядку дві важні справи: зміна статуту і фінансовий стан Товариства. Оба предмети нарад повинні спонукати членів Товариства в як найбільшім числї взяти участь у зборах, щоб у сїй критичній хвилї, яку переживає Товариство, про дальшу його долю рішав не припадковий склад зборів, а збірна воля загалу членїв.   Проєкт зміни статута мають члени в руках; так само і текст дотеперішного. Порівнянє їх повинно би переконати членів, що проєктовані видїлом прінціпіяльні зміни не то що теоретично вповні оправдані, а ше практично необхідно потрібні для дальшого успішного розвитку Товариства. Мотиви головних змін, долучені до проєкту, знають уже члени. На сїм місті не зайва річ буде підчеркнути деякі основні прикмети проєкту. Характеристикою прикметою його є демократичність, оперта на рівности членських прав; коли натомість дотеперішний статут не знав такої рівности навіть серед членів тої самої катеґориї. Поминаючи прим. се, що всї платячі члени є згори виключені від найважнїйших місць у видїлї, головним адмінїстрацийнім орґанї Товариства, допускає дотеперішний статут можливість, що певна частина видїлових може мати подвійний голос, іменно, коли видїловий є рівночасно делєґатом одної з секций (є їх три, а може бути більше). Се очевидний прінціп плюральности. Не далеко від неї відбігає й дотеперішний фактичний стан, що й на загальних зборах обмежена скількість членів має право подвійного голосу (за себе і в заступстві). Одну і другу нерівність змінює новий проєкт в користь прінціпу рівноправности прав усїх членів на видїлі в цілій повнотї на загальних зборах близько до того. Другою основною прикметою проєкту є переведенє засади повної відповідальности орґанів Товариства за свою діяльність. Дотеперішний статут у деяких справах допускав повну невідвічальність, як прим. при видаваню головного орґану Товариства "Записок" (просимо знайти припис статуту, перед ким відповідає редактор їх?) невідвічальна також діяльність секций, ведена самими тілько львівськими членами; по части невідвічальний навіть видїл, що складаєть ся окрім виборчих і абсольвованих загальними зборами членів ще й із делєґатів секций, які не підлягають зборам і фактично можуть лїтами без вибору подавати рішаючий голос на видїлі. Голосами сих делєґатів, при мінїмальнім комплєтї, можуть бути ухвалювані всї справа, що лежать у компетенциї видїлу; що більше, число сих делєґатів необмежене статутом і вони могли б в будучности майоризувати вибираних видїлових і при повнім комплєтї. Проєктований статут не знає невідповідности й означає дуже докладно компетенцию поодиноких орґанів Товариства. Як бачимо, вже обі названі тут прикмети поручають достаточно проєкт зміни статута. Воно навіть було-б дивно, як би у нашій суспільности, що бореть ся за демократичні прінціпи в полїтичнім і громадськім житю, знайшли ся оборонці дотеперішного статута, а противники проєктованого. Се булоб можливе хиба у тих, у кого демократичні ідеали служать хиба як вивіска до зміни в разї субєктивної потреби.   Дальша важна ріжниця між проєктованим і старим статутом в тім, що коли в старім адмінїстрацийні й наукові аґенди були так повязані з собою, що затирала ся ріжниця їх обсягів та компетенций, то в проєктованім статуті адмінїстрацийна і наукова дїяльність докладно від себе відмежовані. Потребу такого роздїлу нема що теоретично мотивувати: сеж загально відомо, що охота і хист до дїяльности в обох напрямах звичайно не ходять у парі; тут важнійші практичні огляди. Нїде правди дїти — дїяльність Наукового Т-ва ім. Шевченка останними роками показала в обох своїх напрямах разячий занепад, тому увільненє людий науки від тягару адмінїстрацийних занять, а відданє сих останних у руки відповідних людий може вийти лише на користь обом галузям діяльності т-ва. Бо треба знати, що адмінїстрация в Н.Т.Ш. труднїйша ніж в инших анальоґічних т-вах, бо доходи т-ва у великій части черпані з промислових підприємств. Роздїл обох галузий переведений у проєкті так, що видїл має займати ся виключно тільки адмінїстрациєю і рахунковою контролею, а верховною властю над ним остають (як було доси) загальні збори; ті орґани доставлятимуть фондів на наукову продукцию і наукові видавництва фінансувати — себто будуть у ролї накладця їх; натомість наукова робота (т. зв. авторська) буде осередкувати ся в секциях та комісиях, сполучених в орґанічну цілїсть науковою радою під загальною науковою контролею наукового збору.   Наукова рада й науковий збір не є орґанами зовсїм новими. Поминувши, що домаганя в сїм напрямі були здавна між членами, завязок їх є в дотеперішнім статутї, на жаль тільки дотичні параґрафи не були доси, з мало зрозумілих причин, виконувані. Введенє чи радше розвиненє сих орґанів, котрих брак робить із Н.Т.Ш. свого роду унїкум серед наукових товариств Европи, може вийти тільки на користь українській нациї, творячи широкий простір для дїяльности кождого члена т-ва з науковими квалїфікаціями й аспірациями. Що проєкт статуту не обрахований на шкоду науковим інтересам т-ва, може бути видко хочби з факту, що між дванадцяти найблизшими творцями проєкту, теперішними видїловими, лише один є "неучений". Тому трохи дивно, коли появили ся деякі публїцистичні натяки, що реформа статуту саме в сих точках "небезпечна" чи може навіть "скандальна". Правда, автори тих натяків самі ніколи не брали участи в наукових виданях т-ва, та все таки неповинніб писати без тїни якогось арґументу. Може почуємо на зборах, та поки що таких арґументів проти сих орґанів нема.   Окрім реформи статута буде обговорений на сих зборах і фінансовий стан т-ва. Се потрібне тому, щоби члени могли виробити собі докладний погляд на материяльні відносини т-ва, жерела і характер його доходів, розмір видатків, довгів та инших зобовязань. Образ буде дуже невідрадний. Щоби вийти в розпучливого майже положеня видїл предложить зборам кілька справ для прінціпіяльного порішеня, головно що до деяких інституций та підприємств, які не стоять у належній звязи з головними цілями товариства.   Без поради загальних зборів годї булоб виділови брати на себе відвічальність за теперішне материяльне положенє Н.Т.Ш. бо воно не хвилеве, а хронічне від довшого часу; ще менше за його наслїдки.   З огляду на се те обовязком кождого члена Н.Т.Ш. явити ся на зборах у пятницю 26. грудня о год. 4. попол. в музею при ул. Чарнецького 24.   [Дїло] 