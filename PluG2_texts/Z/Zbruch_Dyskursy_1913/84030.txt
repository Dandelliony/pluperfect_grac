До великого моменту.

  Кождому українському громадянинови нашої землі глибоко западе в душу замогильний голос найбільшого поета Галицької України — до великого моменту, перед яким стоїмо. Саме тепер даємо передрук виривків могучих строф Івана Франка; написані вони до ювилею українського відродження 1908 року, а проте вони проймаючо актуальні в наших днях.     ...Предивне диво! Тайна поміж тайн страшних! Сеж Енеєві потомки! Та що стало нині з них? Ті, що перед столітями, Як згорів наш рідний дім, Накивать йому пятами Не задумались зовсім, — Ті під материні крила Знов згорнулися в любві, І бажають в рідній хаті Рай зготовити собі. І дивіть, горять їх очи Тим самим огнем святим, Як горіли тої ночи, Коли друг мій, побратим, Коли славний безталанний, Щирий батько наш Богдан, У важкій годині скликав Запорожців на майдан. Тямлю ніч сю як сьогодні! В коло нас реве Дніпро І клекоче Ненаситець, Камяне гризе ребро. А в степу напроти Січи Се не хижая сова, А кодацька ляцька кріпость Свої кіхті висува. У Богдана сльози в оці, Та огонь в душі, в словах.   "Згинем, братя, або в гору  Піднесем свободи стяг!  Згинуть, нам одна дорога, Чи з кайданах, чи в війні; Хто ненавидить кайдани, Тому війни не страшні! Чи послабли ваші сили? Потупилася шаблі? Чи в серцях ви погасили Дух лицарській взагалі?"   І гучнійше хвиль Дніпрових Крик козацтва заревів:   "Або ляжем головами, Або вибєм ворогів!"   В жовтім світлі смолоскипів, Що горіли серед нас, У очах козацьких блисло Десять тисяч іскор враз.   Гей, тих десять тисяч іскор, То був, браття, той підпал, Що підняв страшну пожежу Аж по Буга й Сяну вал. Гей, тих десять тисяч іскор, То був, братя, той розмах, Що історію Вкраїни Повернув на инший шлях. Бачу, бачу тії іскри!... Мовиш: мало їх? Невжеж? Що? На трийцять міліонів Десять тисяч не знайдеш? Мовиш: де нам взять Богдана? Тільки ти придатний будь  На святе, велике діло! Загартуй думки і грудь! До високого літання Ненастанно пробуй крил, А Богдан прийде як сума Ваших змагань, ваших сил.   До великого моменту Будь готовий кождий з вас —  Кождий може стать Богданом Як настане слушний чай.   Мовиш: нині инші війни... Ну, то иншу зброю куй, Ум остри, насталюй волю. Лиш воюй, а не тоскуй! Лиш борися, не мирися, Радше впадь, а сил не трать, Гордо стій і не корися, Хоч пропадь, але не зрадь!   Кождий думай, що на тобі Міліонів стан стоїть. Що за долю міліонів Мусиш дати ти одвіт. Кождий думай: тут, в тім місці, Де стою я у огни, Важиться тепер вся доля Величезної війни. Як попамся, не достою, Захитаюся, мов тінь, — Пропаде кровава праця Многих, многих поколінь. У таких думках держися І дітей своїх ховай! Коб лиш чистая пшениця, — Буде паска й коровай. Чи побіди довго ждати? Ждати — довго! То й не жди-ж! Нині вчися побіджати, Завтра певно побідиш...   [Діло]   