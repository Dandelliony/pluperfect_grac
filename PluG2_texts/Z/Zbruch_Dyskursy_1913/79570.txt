Відродження.

  Змий крівавую скрижаль І спиши новітнї мрії: Швидко зникне сум і жаль, Гнїв і плач Ієремії.   Довго холодом мерця Всїх труїли темні ночі; Палко били ся серця, Чувши заклики пророчі.   Все було в крові, в огнї, Тухло сонце перемоги І в крівавому огнї Всї блукали без дороги.   Всеж не гинуть без пуття Сили, втрати і надїї; Знов і знов горить життя, Мовкне плач Ієремії.   Линь же, друже, на простір В полі працї і науки, Скрізь по краю вздовж і вшир Вільна думка й вільні руки!   (К. "Відродження").   [Вістник полїтики, лїтератури й життя] 