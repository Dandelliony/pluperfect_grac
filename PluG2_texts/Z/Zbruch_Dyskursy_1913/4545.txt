За вихованє молодїжи.

З нагоди анкети в справі нашої молодїжи.
Коли є вже анкета, то нехай виявляють ся по щирости думки.
Академічна молодїж не є відорваним явищем, але вже наслїдком цїлого ряду явиш, до її долї треба отже підходити з деякою перспективою.
Молодїж нинї не тільки не приносить підготованя з ґімназиї до тяжкої боротьби, а й не приносить вдоволяючих засобів знаня. Певно, грецькі аорісти можна би злегковажити. Колиж бо воно складаєть ся якось так, що хто не цїнить знаня аорістів, той слабонький, дуже слабонький також в нїмецькій — сїй одинокій мові, яка при нашій убогости духа могла би лучити нас з культурою заходу. Але на що вчити ся, коли й з двійкою можна перейти до висшої кляси?...
Колись в ґімназиї була молодїж амбітна на "льокациї". Нинї амбітна на високі ковнїри й офіцерський крій мундурів. Що лїпше?
В дописи В. Бабяка богато гіркої правди, але дещо трошки односторонне. Не можна прим. дуже винуватити молодїж за розривку хочби й з котилїоном, бо живий живе думає, а товариська оглада також щось варта. Тай утена молодика від "сьвіта" в кутик не все мусить сьвідчити на його користь. Врештї не вже ми не заставали нашої молодїжи о год 6 рано в "Народній Гостинници" при картах? Невже не бачили її блїдого від "праці" личка, невже не чули, як наприкінци вона між собою ще й поганьбила ся та розійшла ся ворожо? Не шкода-ж здоровля й гроша і то тодї, коли "в приютї брата Адальберта може загибає товариш ?"
А що сказати на занепад морального рівня у ґімназиях, змальованого так плястично в брошурі о. Стефана Білинського п. з. "Материяльний сьвітогляд в кругах шкільної молодїжи?" Раджу дуже перечитати — батькам і дїтям.
Отже де лихо ?
Я бачу жерело в нещаснім кличу: unarodowienie szkoły. Люди ворожі нашому розвоєви бажали сим кличем додати свойому суспільству сили, а вбили свою молодїж і нашу. Бо дїтям вирвали з рук книжку і пхнули їх, далеко перед часом, на струї національної полїтики й суспільних кличів коштом основи шкільництва і педаґоґії. Наша молодїж природним законом, при всїх перепонах, мусїла подумати про яку-таку противагу і пішла на тойсам шлях. Професорів повернула краєва маґістратура (вони ж нинї альфа і омеґа) в урядників - холодних, замкнених в собі, в гіршому разї непевних, в лїпшому безрадних. І найкрасші учителї батьки не вдіють днесь богато, бо треба би проти струї плисти.
Та лихо тим грізнїйше, що днесь взагалї не думає ся про вихованє суспільства. Нїхто не думає. Чи треба показувати пальцем?
Чи радикальна партия веде боротьбу з Польщею? Пожаль ся Боже! Треба шанувати деяких її людий; але поправдї вона боре ся — може й несьвідомо — з власним народом, з „попами" та другими партиями. Найголоснїйші радикальні громади по кількох лїтах виявляють крайну гниль. Голосні радикальні аґітатори, селяни і півінтелїґенти, через ніч ставали аґітаторами москвофільськими, а то й старостинськими наганячами: так дуже поверхи тільки перейшло по них полїтичне й національне "вихованє", яке одержували від радикальної партиї. Чому ? Бо нїхто не думав про вихованє, лиш про „здобутки".
Чи значно більше журять ся вихованєм инші партиї? Вистарчить переглянути нашу популярну пресу в часах виборчої кампанїї, як вона в 1911. р. поборювала противників і то навіть тодї, коли се не мало нїякої розумної цїли, на прим., коли се мало бути на користь кандидата, який своєю симпатичностю й талантом був в силі сам устояти ся, — а побачимо як недостаточно виконує ся преса свій обовязок виховуваня народної маси.
Та нашим партиям треба мандатів, а не декальоґу. Не дуже журила ся до тепер вихованєм і церковна єрархія і діждала ся схизми, а чого ще діжде ся — і сама не знає. Не дивота — з водою лекше плисти. Не дармо-ж співають : "ой не шуми луже"... А в долї ориєнтують ся швидко. Приходжу в осени до школи, а в моїй школі вже зняли зі стїни образ сьв. Йосифа, а почепили — згадайте, кого! — сьв. Ядвіґу. Хоч головою в мур товчи !
А суди? Чи їх не знаємо ? Невже може виховати населенє судия Поляк, що нинї є головним учителем муштри стрілецьких дружин, яких управа тихцем вписує на чорну лїсту хочби независимих їй членів нашого Ширшого Народного Комітету.
Коли вшехпольська етика й наша безкритичність всюди витиснули своє пятно, то не могли поминути й школи.
Не тільки длятого деякі батьки посилають своїх дїтий до Відня, щоби — як впевняє д-р Охримович — оминути буч, бо де важить ся доля народа, там переважна часть батьків не пожалує нї себе, нї рідної дитини; але длятого, бо на львівський унїверситет найшла пошесть послованя, а не науки. Здібнїйший і пильнїйшвй хлопець не має нинї у Львові що робити і пре ся на чужину, хоч там і гірше бідує.
Казав менї раз один з найкрасших директорів : У нас катехит москвофіл, але нема журби; в учительськім зборі постпонований тай не має впливу. Отже для тої ґімназиї вплив катехита був менше потрібним і, замість постарати ся за Українця, директор вдоволив ся усуненєм москвофіла від впливу.
Недоцїнюванє вихованя дійшло нинї далеко, бо навіть бурси та інститути, і то шумно реклямовані, переживають крізи та додають своїм управам журби звичайно лиш ізза адмінїстрациї або кухнї. Все решта є в порядку...
Отже анкета в справі молодїжи повинна звернути увагу рівночасно в двох напрямах: на поміч академічній молодїжи і на вихованє ґімназияльної. Поміч академикам — бодай материяльну — подати можна: дешевими мешканями, кухнями, зворотними підпомогами, скриптовими позичками, з'орґанїзованою подажию працї, то що. Вихованє ґімназияльяої молодїжи, а за сим в наслїдках по части й моральний бік академічної, дасть осягнути ся тільки подїлом краєвої ради шкільної. Воно й так грубий анахронїзм, що ображає людське достоїнство, щоби в XX. столїтю один народ виховував другому народови його молоде поколїнє. Коли-ж той "педаґоґ" ще й так ворожий, то одинокий вихід: доложити всїх зусиль і перебрати вихованє своєї дїтвори в свої руки та оперти його на випробованих основах — релїґійно моральних.
о. Теодор Савойка.   