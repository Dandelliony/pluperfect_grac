Про проєкт виборчої реформи. III

III. Пануюча серед польської суспільности росийська ориєнтация оставила свої слїди і на твореню східногалицьких сїльських мандатів. Цїлею подібної конструкциї є нїчого иншого як можність перефорсованя в сїльській куриї кількох галицьких "русскихъ", щоби при тій нагодї убити три заяцї: раз щоби приподобати ся росийському правительству за попиранє росийського націоналїзму в Галичинї, друге, щоби вказувати Відневи на росийську небезпеку в Східній Галичинї і на національно полїтичне тяготїнє нашого народу до Росиї і удержувати за се прольонґату держаня в крипах нашого народу, - врештї, щоби ослабити нас внутрішно творенєм і консервованєм росийської народности в нашім національнім орґанїзмі.
І так сотворено росийське "ґето" зі слїдуючих виборчих округів; 1) Сянік, Риманів, Буківсько, Лїско, 2) Турка Бориня, 3) Николаїв, Мединичі, 4) Жовква, Мости, Куликів, 5) Броди, Залізцї, Підкамінь, Зборів і 6) лемківський мандат, хоч всї вичислені округи кромі лемківського можна би так "розпарцелювати" і то не нарушуючи природного ґеоґрафічного уґрупованя і узгляднюючи комунїкацийні лїнїї, що тодї відразу зникли би з галицького сойму репрезентанти росийського націоналїзму.
Ми могли би компетувати сейчас і о лемківський мандат, наколи би до него прилучено всїх Українцїв живучих в діяспорі на Мазурщи нї (в тім напрямі наші члени виборчої комісиї поробили вже відповідні заходи) і пораз перший перепровадити полїтичну орґанїзацию Лемківщини.
Кромі висше наведених є ще кілька виборчих округів сильно заражених русофільством і можливих до здобутя для русофілів при великій аґітациї (ну і монетї, яка вже в 1911 р. відограла у москвофілів велику ролю), — а се: 1) Устрики, Балигород, Лютовиска, 2) Камінка, Буськ, Радехів, Лопатин, 3) Добромиль, Бірча, Стара Сіль, Нижанковичі, Дубецко. При помочи отже корисної для "русскихъ" конструкциї виборчих округів могли би вони здобути девять місць (се вже найвисша цифра мандатів, яку русофіли зможуть взагалї осягнути після предложеного проєкту, хоч, як кажемо, при иншій, зовсїм впрочім природній конструкциї, русофіли не здобули би нїодного мандату, а найбільше оден до трех. Ту при конструкциї виборчих округів виходить на яву дволичність польського католицизму і архикатолицького референта Баденїя, яким зовсїм не шкодить бути "добрими" католиками а рівночасно творити лябораториї для годованя росийсько націоналїстичних і православних бацилїв.
Головну "народову" небезпеку бачать польські партиї, передовсїм противники нинїшного проєкту всеполяки і східно-галицька шляхта, в надмірній підвижцї абсолютного і процентового числа українських членів сойму. В своїй арґументациї покликують ся на свій теперішний фактичний стан посїданя, не згадуючи нї словом, якою дорогою здобуто сей стан посїданя і чи він при зміненій полїтичній ситуациї в краю — головно при зростї полїтичної морали в краєвій адмінїстрациї — на довго дасть ся удержати. Правда, на початку конституцийної ери в 60 рр, мин. стол. мали ми в соймі 49 членів (33 проц.), бо всї східно-галицькі повіти — а навіть новосандецький повіт — вислали з сїльської куриї руських репрезентантів, та пізнїйше при введеню польською адмінїстрациєю виборчих розбоїв і корупциї скількість наших членів спала до кільканацяти і нинї виносить всего 24 (21 послів і трех вірилїстів) на 161 всїх членів сойму себто 14.9 проц. Невиключена одначе річ, що при змінї полїтичного курсу ми знова могли би захопити в свої руки всї сїльські східно-галицькі мандати (46) кромі Ярослава і Львова, евентуально і Скалата — отже 43 посольських мандатів, а з вірилїстами 46 наших членів сойму або 28.5 проц. Концедованє українській людности 62 місць в соймі (27.2 проц.) супроти невиключеної можности здобутя навіть при теперішній ординациї 28.5 проц. не є нїяким нарушенєм польського національного стану, хиба що рабунок українських мандатів при помочи виборчих розбоїв і корупциї належить noli me tangere польської полїтики в Галичинї.
Нарікають Поляки і на своє велике покривдженє в куриї сїльських громад. Пригляньмо ся близше сїй справі на основі баденївського проєкту.
Після проєкту референта ґр. Генрика Баденїя будуть в Зах. Гал. польські сїльські мандати обнимати би 2,382.424 польської людности в 33 мандатах, себто на оден мандат припадалоб пересїчно 72.194 Поляків; на український лемківський мандат виходить майже точно таке саме число нашої людности — 72.106. В Сх. Гал. 17 двомандатових мішаних сїльських округів заключає в собі 1,007.873 Поляків або пересїчно на оден мандат 64580; Українцїв мешкає в тих самих округах 1,449.611 себто пересїчно за оден мандат 85.271. В 27 одномандатових руських округах мешкає 1,533.936 Українцїв, пересїчно на оден мандат 53.109. Врештї в чотирох одномандатових польських мешкає 436.518 Поляків або пересїчно 109.156. Коли зсумуємо всї повисші цифри, то одержимо в польських сїльських округах (54) 3.916 815 — пересічно 72.533 Поляків, у всїх українських 3,055.741 або пересїчно 67.906 Українцїв, отже на перший погляд пересїчно на оден мандат припадало би в сїльській куриї більше число Поляків як Українцїв. Та в дїйсности так не є.
Після послїдної переписи з 1910 р. сильно сфалшованої якраз задля корисного переведеня для Поляків соймової виборчої реформи було в цїлій Галичинї 8,029.389 присутної людности, з того 3,378.451 римо-кат. (=46.5 прц.), 3,378.451 греко-кат. (= 42.1 прц.), 872.975 Жидів (= 10.9 прц.), протестантів 37.292 = 04 прц. Після розговірної мови було на 7,984.149 австрийських горожан (національна статистика обнимає тільки австр. горожан): 4,675.612 Поляків = 58.6 прц., 3,207.784 Українцїв = 40.2 прц. 90416 Нїмцїв = 1.1 прц. і 10.337 инших == 0.1 прц. З повисшого зіставленя виходить, що з Жидів записано за Нїмцїв тільки около 50.000, решту що найменше 800.000 Жидів записано за Поляків, а так само записано за Поляків близько 200.000 греко-католиків, хоча зпоміж них не більше як 40.000 уживає польської розговірної мови. При сїм всїх римо-католиків уживаючих тільки української розговірної мови записувано виключно за Поляків. Одним словом галицькі Поляки скріпили ся штучно найменше одним мілїоном чужої, зовсім не польської людности (Жидами і греко-католицькими Українцями), з котрих около 750.000 мешкає в сїльських громадах і менших містах. Коли се число (750.000) відоймемо від числа дїйсно польської людности (при сїм всїх римо-католиків — хоч не слушно — числимо тут за Поляків) 3,916.815, то на 54 сїльських польських мандатів припаде всего 3,166.815 себто пересїчно на оден польський сїльський мандат 58.644, міжтим, коли на 1 український сїльський мандат припаде 67.906, а властиво значно більше, бо наші хлопи греко католики, записані фалшиво за Поляків, будуть реклямувати свої виборчі права в українській лїстї і тут вийде на яву навіть перед хлопом достовірність польської статистики.
Вкінци, ще на одно польське "покривдженє" звертають польські націоналїсти свою увагу — а се, що ми одержуємо в проєктї забогато мандатів, більше, якби се випливало з аритметичної нашої сили податкової і числа людности. Після обчислень польських статистиків д-ра Надобнїка і д-ра Стефчика) наша сила податкова в безпосередних державних податках рівнає ся 18.1 проц. Число української людности навіть після польської статистики виносить ще таки 40.2 проц., отже середна аритметична повисших цифр виносить 29.15. Такий процент (29.1) повинні ми одержати ще навіть після вшехпольської рецепти, а тимсамим про форитованє Українців коштом польської людности і про польську "кривду" з причини великого числа мандатів нема і мови.
Поправдї число наших мандатів повинно винести більше. Унїв. проф. Равхберґ *) обчислив на основі податкових материялів з 1904 р. нашу податкову силу на 34.6 проц., а тодї про центовий ключ роздїлу мандатів виносив би 37, себто 84 українських мандатів на 228 всїх мандатів. Про українську захланність і польську кривду серіозно не можна говорити.
Проєкт виборчої соймової реформи піде на разї до архіву. Вини наших репрезентантів в сїм дїлї зовсїм не буде. Наші посли згодивши ся з болем серця на компромісові основи, хотїли їх додержати, та зломили їх польські контрагенти. Стоїмо мабуть перед недалекими соймовими виборами і тепер на наших громадянських полїтичних дїячах спочиває великий обовязок зачати приготовану роботу до соймових виборів, щоби здобути загарбані Цєнськими наші сїльські мандати і скріпити нашу силу в соймі. Тодї, коли з виборів вийдемо побідоносно, основи виборчої реформи будуть для нас далеко кориснїйші як теперішного проєкту і польські віроломники заплатять нам за свою Kontraktbrüchgkeit.
Д-р Ст. Баран      