Етнїчний хаос на Балканї.

Хто мав нагоду приглянути ся близше етноґрафічним відносинам на Балканьскім півострові, сей мусить їх назвати хаотичними. З огляду на се начеркненє карти етноґрафічної Балкану, річ незвичайно трудна. Не ходить тут о скількість народностий, яких буде около десять, але о їх відміни; годїж часом рішити ся на їх самостійність, певні дані промовляють за причисленєм єї до того, другі до иншого знова етнїчного гурта. Як народи так їх відміни сплелись зі собою тїсним узлом, глубокими заливами входять взаїмно в свою територию або більшими чи меншими островами розсїяли ся без порядку по земли балканьского півострова. З оглядом на се до точного усталеня етноґрафічних границь не скоро прийде. Поглядів на сї справи много, нерозяснених питань повно; а коло додамо до сего розбіжні погляди балканьских полїтиків, які хотїли би як найбільше землї загорнути кождий для своєї держави, то можемо сказати, що етнїчні відносини Балкану не скоро прояснять ся, не скоро вийдуть їз нинїшної запутанини. Ще один важний момент належить згадати. Етнїчні відносини Балканьского півострова частенько зміняють ся; задля того то хотяй би і декому удало ся начертати найвірнїйшу копію етнїчної дїйсности, то она буде мала лише вартість хвилеву. За лїт кілька змінить ся етноґрафічна границя, позникають деякі етнїчні гурти, то знова потворять ся нові, одні заливи видовжать ся, другі змалїють, карта нова стане потрібною а стара піде у архів, яко один момент тих сильних стирань та осциляций, яких одинокою свого рода сценою в Европі є Балкан. Коли вглянемо в причини сих явищ побачимо, що ріжничкованє тут одно зачало ся, друге зачинає ся, що цїлий ряд етнїчних ґруп находить ся в стадиї розвою, так сказати би in statu nascendi. Они до нинїшного дня ще не рішені, нинї можуть бути спірною квестиєю многих народів і держав а в історичнім завтра станувши на власних ногах піднесуть свою ірреденту. Коли би Европа хотїла щиро заняти ся судьбою инших "народів" балканьских, так як заняла ся справою альбаньскою то певне інакше би виглядала карта полїтична Балкану, а конференция амбасадорів в Льондонї мусїла би без перерви працювати цїлї лїта. Головних наций на балканьскім півострові чотири: Болгари, Греки, Серби і Турки.  Передамо коротко области їх осїдку.   Болгари. Збитою етнїчною масою замешкують властиву Болгарию, східну Румелїю, східну часть Македонїї по лїнїю Вєтрен, Бобова, Серее, Драма, Петкова, округ адрия нопільский до сходу, Кірккілїссе, Тірнова і Іскіб. Крім сего розкинені Болгари в Тракії, на півострові Халькидийскім і в Добруджі. В Тракиї мешкають коло Мемкової (25°5' схід. дов. 41°30' пів. шир.), Кабачи (25°25', 41°30'), Дарідере (25°10', 41°20'), Ади (25°25', 41035'), Ґердеме (25°40, 4І°20',), Ятаджік (25°50', 41°30'), Монастир-Кей (25°50', 41°20'), Ґімірджіни (25°25', 41°10'), Шаґджі-хане (25°40', 41°5'), на запад від Кавалї (24°25', 40°55'), Гаджіляр (25°30', 40°55'), Дербени (25°55, 40°52'), Піжман-кей (26°50', 40°45), Керман (27°5', 40°55'), Тірнова над рікою Ерґене (25°45', 4І°30'), Каяджіку (26°15', 41°20'), Кінеклї (28°, 41°8'), Чанту (28°5'), Сінеклї (28°10', 41°10'), Істранджи (28°10, 4І°26'), Кальфа-кей (28°20', 41°І8'), Теркос (28°40' , 41°20'), часть другорядного півострова сьвятоюрского (24°, 40°25), а у східній Македонії північно-східну частину озера Тахіно. В Добруджі є також оселї болгарскі коло Тужлі (28°45', 44°), Кара-орман (28°50', 44°30'), і Нольбарту (28°45', 45°5').
  Греки замешкують компактно з малими зглядно виїмками полудневу частину (другорядний балканьский півостров) балканьского півострова по лїнїю Хімара (19°45', 40°5') до устя Вардару, півостров Халькидийский, приморский пояс східної Македонїї полуднєвої і східної Тракиї, та східної Румелїї. Доходять вузким поясом чорноморским далеко на північ по місто Екрене (28°4', 43°21'). Поза те втискають ся Греки більшими то меншими заливами в територию турецку в Альбанїї, Македонїї і Тракії. Етнїчні острови грецкі бачимо коло Адриянополя а саме в полудневій і западній єго стороні, коло Ортакей (26° 10', 41° 40') і Дімотики. Простір між заливом Арта а містом Хімара виказує сильну мішанину грецко-альбаньску; Греки є тут переважним живлом і надають тон тутешним відносинам етноґрафічним. Альбанцїв найбільше по оселях менших відкіля їх випирає натиск грецкий. Усякі признаки вказують на се, що ся область була колись під зглядом етнїчним альбаньска, доперва з часом згречило єї захоже грецке живло.   Серби. Сербо-хорвацка етноґрафічна область зачинає ся в Австриї, обнимає собою Сербію, Чорногору, Новобазарский санджак, г стикає ся з Македонцями, Альбанцями і Болгарами. У Сербії і Чорногорі та у Санджаку мешкають Серби масою одноцїльною з малими як все і всюда виїмками. На полудне та до западу відносини стають більш замотані. О одноцїльній етнїчній сербскій масї і мови бути не може. Она прорізана турецкими та альбаньскими заливами та островами так сильно, що денеде не знати до кого саме етнїчно ся чи та частина належить. Низше подана гранична лїнїя до западу і полудня обійме сю часть етноґрафічної сербскої области, у якій она процентово переважаюча. Она іде лїнїєю Прнявор (20°, 40°), Іпек, Прізрен, Кальканделя (Тетово), Струґовіште (21°, 41° 35'), Дібра, Охріда, Прілєп, Кайданово (21° 48', 41° 50'), Ґавачево. Етноґрафічна границя між Сербією а Болгариєю, яка на картах іде полїтичним сербско-болгарским кордоном, видає ся так чистою, що здає ся нема до неї нїчого до заміченя. Тимчасом сї на позір ясні відносини криють у собі стільки замотаня, що хаотичність з огляду на приналежність даної частини до якоїсь области на тій границї не уступає иншим місцевинам Балкану в Альбанїї чи Македонїї. Етноґрафічні відносини на тій границї є так помотані, що питанє се є майже не до розвязаня. Начеркнути єї — говорить білгородский учений Чвіїч — є дуже тяжко. А по тому, що на граничній области Серби і Болгари в многих зглядах дають один і той сам народ. Між ними тягне ся цїла полоса переходова, яка з огляду на прикмети населеня відбиває сильно як від північного западу Сербії так і сходу Болгариї. Ся спільність тих двох народів на граничній їм полосї полягає в мові, способі житя звичаях і понятях. Що більше навіть антропольоґічні дослїди не дали нїяких даних до начертаня певної граничної лїнїї. Ті усї чинники вплинули на се, що одно і друге живло (єсли в тім случаю відріжненє є допускаєме) жиє між собою в згодї. Антаґонїзмів тут нема жадних, перед нами полоса невтральна, а то тим більше, що нї болгарских нї сербских национальних почувань тут не найти. Сим питанєм займали ся визначні ученї. Згадаємо: Шафарик (єго лїнґвістична карта), Мілєтін, Белїч, Решетар, Нїколїч, Нїдерлє, Фльоріньский і инші. Вислїди їх дослїдів були денеде так суперечні, що кидати мусїли темне сьвітло на методи їх праць. Із сербскої сторони поширювано територию коштом етноґрафічної болгарскої а з тої коштом сербскої. Лїнґвістичні прикмети западної Болгариї, після дослїдів сербских — мають бути того рода, що она не то по Іскер але по саму Софію зливає ся із сербскою етнїчною областию. Ся часть під впливом державного болгарского житя та молодшого поколїня мала стати ся болгарскою. Болгари не остають позаду та також на підставі дослїдів поширюють свою етнїчну область головнож в Македонїї на запад та вчислюють сю граничну полосу до своєї области.   Читаючи так суперечні погляди на етнічне питанє болгарско-сербскої граничної полоси, маємо новий доказ балканьского хаосу та одну із тих многих спірних точок, які не знати, чи скоро найдуть полагоду у тій колисцї воєн.
(Конець буде).
[Руслан, 27.08.1913] 
  * * *   (Дальше).
Турки. Їх найбільше у Тракиї, в Болгариї та Македонїї і Грециї. У Тракиї занимають они пояс від Солуня почавши аж до Черкескей дотикаючи на півночи болгарскої а на полудни грецкої етноґрафічної области. Від Петкової (24°50', 4l°40') почавши до сходу держать ся они границь Румелїї, вибігаючи ту і там в глубину болгарскої области. Зазначити належить що на східних кінчинах Тракиї Турків велика обмаль навіть близко самого Константинополя. На півострові Халькидийскім бачимо серед Греків одну більшу другу меншу оазу турецку; більша обнимає околицю міста Полїґоріс (23°25', 40°20') менша коло Елєріґови (23°40', 40°30'). Другою більш суцїльною етнїчною областию турецкою, се область т. зв. вардаро-орфаньска. Тут заняли Турки вузкий пояс землї від Іскібу майже почавши Вардаром до Доріяну а відси до Енї над Орфаньским заливом. В напрямі північно-східнім вибігають заливи і острови турецкі в область етноґрафічну болгарску а саме до Петрічи (23°20', 41°20'), Шалінтас 22°35', 41°40') і Терлєш (23°50', 4l°20'). На границї грецко-македоньскій бачимо більший остров турецкий в околицї Кайляру. Більшу суцїльну масу творить турецке живло у східній Болгариї. Занимає околицї: Айтосу (37°20'), Марафти (27°20, 42°55'), Бебрової (26°, 42°56'), Шумлї по Тутракан і Силїстрию над Дунаєм та Констанцу над Чорним морем. Вичислювати подрібно поменші турецкі острови на єї колишніх державних областях неможливо.
жемо що они поменшими оазами є всюда: в Альбанїї, Грециї, Македонїї, Сербії, Болгариї на Добруджі. Они яко пануючий нарід розсипали ся яко урядники, купцї, ремісники усюда. Однак поза згадані вами більші їх етноґрафічні области они гинуть в морю тубольчих народностий; їх за мало, щоби не розплисти ся серед него.   Альбанцї. Найбільше хиба трудности представляє означене граничної лїнїї між Альбанцями з одної а Греками, Сербами і Македонцями з другої сторони. Хотяй витиченє альбаньско-македоньскої границї не менше невдячне чим альбаньско-сербскої або грецко-альбаньскої, то однак в лїтературі находимо на сю тему мало полєміки а границя ся представлювана ясно та чисто. Причина лежить в полїтичній рівнодушности Македонцїв, які нинї про себе не журять ся та сю справу передали Сербам і Болгарам. Чиста етнографічна границя альбаньско-грецка біжить лїнією Хімара-Дарда; ся лїнїя, витичена після найновійших дослїдів Греків, не годить ся з правдою, бо на инших картах бачимо альбаньске живло на приморскій полосї аж майже до самого заливу Арта. Простір між устєм ріки Ґлїкіс (Ахерон) а Хімарою заселений по половинї одним і другим живлом; се стверджують жерела сербскі і болгарскі; а з оглядом на се, що не можна тих народів посудити о альбаньскі симпатиї, заслугують на тим більшу віру. Альбаньско-македоньска границя іде від Дарди на північний схід, робить меяндр до ріки Жельової, опісля звертає на западну північ до озера Охріда, йде єго берегом до півострова Лїн на тім озері, де стикає ся з етноґрафічною областию сербскою. Північна чиста границя альбаньска іде від міста Гомеш просто рівнобіжниково над Адрийске море.   Відси до півночи до старої чорногорскої границї, на північний схід до старих сербско-турецких кордонів розтягає ся терен етнїчного хаосу, лїтературної полєміки та полїтичних змагань. Сербскі учені причислюють сї округи до своєї етноґрафічної области, називають альбаньскі заливи та острови насильними та неприродними інкрустациями, але заперечити нинїшний стан річи не могуть. Від лїнїї Чомеш-Адрийске море до півночи до чорногорскої границі Альбанцї значно переважають. Так само в сильній перевазї они коло Дякової, Скоплє (головнож до півночи). Більшу їх оазу стрічаємо коло Нового Базару а менших є безліч на просторі цїлого Косово аж гень по стару сербску границю. Від міста Тетово на запад розтягає ся також широкий пояс альбаньскої етнїчної области. В уменшуваню альбаньского народного простору здобули рекорд Серби. Увесь мішаний шмат землї уважають зальбаньщеним сербским тереном. (Підчеркують тим способом нехотячи силу того народа). Певних доказів на се не подають. Сумежна обом народам область витворила з огляду на етнїчну свою сторону певні мішанини, яких із чистим серцем не можна зачислити нї до одних, нї до других. Тяжкі обставини житя йшли на руку тому процесови, а турецкий терор велїв їм не дїлити ся, але лучити ся. На одно ще хочемо звернути увагу, а саме на поважну оазу зсербщених Альбанцїв, яка находить на старій чорногорскій области на самій границї Альбанїї (півсербскої). Ся оаза се наглядний доказ натягань сербских. Она доказом поширюваня сербскої етнографічної области коштом альбаньского народа.
    Македонцї. Уважають їх не окремим народом, а етнїчною масою, яка улягла з одного боку впливам сербского а з другого болгарского народа. Границя Македонцїв біжить від Солуня на північ, потім на північний схід до Неґован, а звідси з малими вихиленями на схід і захід до сербско-болгарскої етнографічної области. З того місця іде на Кепрілї, Прілєп до Охриди.
Тут покидає границя сумежну область сербску а іде межа о межу з альбаньскою від Охріди на Дарду, де й кінчить ся. Від Дарди на схід межують Македонцї з Греками та з Турками і Арумунами в так званій Кайлярскій оазї. Полуднева границя Македонїї кінчить ся над Солуньским заливом при устю Вардару. Відси біжить она на просторони кількадесяти кільометрів морем до Солуня. Македонїя етнїчно (о скілько можна ужити в тім случаю сеї назви) не чиста. Над Варда ром бачимо пояс турецкої нациї а островами в серединї краю є їх много. Також находять ся там оази альбаньскі і арумуньскі а також, як подають деякі жерела, і україньскі.
    Арумуни (Куцоволохи). До недавна усї ще номади, покинули нинї по части свій давний спосіб житя, стали народом осїлим а з тим стали затрачувати свої национальні прикмети та зливати ся з тими, серед яких довело ся їм мешкати:
На грецкій териториї з Греками, на сербскій з Сербами, на болгарскій з Болгарами і т. д. Ось тому стараня румуньского правительства, щоби їх заховати для своєї народности даремні. Оно не годно спинити сей процес, який давно вже зачав ся а нинї добігає майже кінця. Зміна обряду та язика поставила їх над берегом национальної затрати; доведе ся їх оазам розкиненим серед Сербів, Болгар, Греків, Турків затратити слабонькі вже нинї прикмети своєрідности а потонути серед моря переваги. Що сей процес уже зачав ся та поробив спустошеня серед Арумунів, хай сьвідчать числа. На початку XIX. ст. було їх до пів мілїона, нинї самі румуньскі жерела не можуть їх начислити 200 тисяч.
(Конець буде).
[Руслан, 27.08.1913]   * * * 
(Конець).
Побіч головних народностий стрічаємо ще й инші: Нїмцї замешкують кількома островами в Добружі, Румуни заняли єї западну частину при Дунаю, коло них стрічаємо оселї татарскі. Румуни замешкують ще північно-східну окраїну Сербії від Доброї по Віддинь на болгарскій сторонї, придунайску часть Болгариї від Вароша Швістову та пояс землї на захід від Силїстриї.   В північній Добруджі стрічуємо острови україньскі. Є їх кілька: коло Тульчиї, Малмудиї, Дунавату, Кариорман, Переправи, Кілїї (болгарскої), Ортахіой, Саріхіой, Слави русески. Найдальше на полудне висунений остров етнїчний україньский находить ся коло Чаршової (28°, 44°40) над Дунаєм. Простір занятий Українцями виносить около 500 км.2 а було їх числом около 15.000. Тутешні Українцї зачислені до Москалїв, а яко такі лиш виїмково де виступають на картах. Замітне, що цїла дельта Дунаю з виїмком незначного румуньского поясочка занята нашим народом, який також замешкує уже густїйше лївобережну частину придунайску від озера Киґурлуй, по дунайске устє.   Сей етнїчний стан на области балканьского півострова се вислїд многовікових подїй, які там стали ся, знищили та неодно затерли, стали основою та мотором многих нових явищ, які в деяких разах стають загадкою перед нашими очима, тайною пильних дослїдів.   Перейдїм коротко явища, яких тереном був балканьский півостров ось так від половини VII. ст. від приходу у ті сторони словяньского живла. В хвилї, коли він війшов на ту часть східно-римского цїсарства був Балкан поселений на сходї Траками, на заходї Ілїрийцями, на полудни Греками, а всюда островами перебували Римляни, які зайшли там будьто яко купцї, будь яко ветерани доживати віку по лаврах воєнних*). Сї народи, головнож Траків і Ілїрийцїв заняли Словяни силою. Почали ся мандрівки, стираня і початки орґанїзаций державних. В VIII. ст. ви бивають ся на історичне видно Серби, звані від свого осередка Разанами. Ось тут бачимо перші нитки централїзацийних змагань і, що за тим іде, перші підбої.   На сході склалось щось инше. Східно-балканьскі Словяни дістали ся під ярмо турецких кочовиків Болгар. Стало ся се в другій половинї VII. ст. Болгари були в невеликім числі а не найшовши відповідного собі осередовища, почали затрачуватись, а тим часом яснїйше виступати почало словяньске тло держави. В X. і XI. віцї бачимо третий осередок полїтичного словяньского житя, а саме; на полудне в Македонїї під владою князя Самуіла. Сї три держави себе взаїмно побивали, головнож сильні експанзивні змаганя були серед Сербів і Болгар. Сї перші доконали при кінци XIV. ст. підбою Македонїї, Епіру, Альбанїї, навіть і Тесалїї. По підбою тих земель зачав ся процес сербщеня та кольонїзация урожайних долин, соняшних склонів гір, словом найкрасших та найбогатших земель. Підбиті народи подали ся у гори між скали та лїси а над ріками осїдали громада за громадою побідники.
Не обійшлось і без сильної денационалїзациї підбитих народів. Найбільше потерпіли Альбанцї, коли Скутарі стадо на якийсь час столицею сербских королїв. Часть їх мусїла опустити свої селидьби та подати ся на полудне, до Македонїї, Тесалїї а в міру напору Словян до середущої Грециї. Сербска експанзия головнож за панованя царя Стефана Душана була так сильна, що Греки подати ся мусїли далеко на полудне а словяньскі назви на грецкій области сьвідчать, як далеко сягало словяньске живло.   Належить на сїм місци згадати про Арумунів, які в середновічу відгравали не останну ролю. У їх руках була часть Тесалїї, Етолїї і Акарнанїї.
Те саме, що дїяло ся у сербскій части Балкану, відбувало ся також і в болгарскій. Напір Болгар на полудне, кольонїзация Тракиї славяньским живлом.
Сей процес стримали та відвернули впрост противнім напрямі Турки, які поселивши ся в Тракиї взяли ся до підбиваня Словян. Жертвою їх підбою паде Болгария, Сербія, Греция. Зачинав ся турченє, переслїдуванє, кольонїзация і переселенє. Тракія була вже словяньска, небавком остали із тамошних Болгар малі острівцї а на їх місце прийшли Турки. Они пішли дальше і скольонїзували цїлу східну Болгарию. В XVIII. столїтю еміґрують Болгари до Банату, Румунїї, Добруджи, на Україну і до Бесарабії. Сей процес треває дальше аж майже до року 1878; се рік нового самостійного полїтичного житя Болгариї. З хвилею, коли се стало ся, еміґрують із Болгариї Турки, а зовні вертають до неї переселенцї. За Турками пішло переселенє Греків, яких на побережах Чорного моря було много.   За підбоєм Болгар пішов підбій Сербії і зворот в єї експанзивній полїтицї та єї наслїдках. Підбиті колись Сербами народи подають руку Туркам та стають на їх услуги. Із сего часу датує ся назва Арнавтів себто зіслямізованих Альбанцїв. Ся назва стала пострахом у всїх, кому лише довело ся жити та стикати ся з ними. Турки нїколи не були так жорстокі та не спосібні до такого насиля як саме сї Альбанцї. Протеґовані турецким правительством Альбанцї випирають із давних своїх осель Сербів, кольонїзують сусїдні краї. Серби подають ся на північний запад до Сави і Дунаю а не рідко переходять і сї межі, поселюють ся на Угорщинї та Українї. Сей процес кінчить ся з роком 1878.   До того часу давна сербска область перейшла стілько перемін, що з оглядом на свої етнїчні відносини она так ріжнородна. З того часу полишили ся сильні до нинї ще турецкі оселї Найсильнїйше держало ся під турецкою владою грецке живло. Етнїчне море грецке проковтнуло много Словян, Альбанцїв та Арумунів, хотяй слїди їх видні до нинї. Удало ся також Грекам заселенє полудневої Македонїї і Тракиї. Витревалість та сприт дали їм спромогу втиснути ся всюда, піддурити навіть тих, які над ними панували. В Тракиї заняли они що найкрасші землї, навіть о много красші чим пануюча нация Турки, великим заливом дотримали ся ще до нинї коло воріт Царгорода.   Отсе жмуток сьвітла на етнїчні відносини балканьского півострова. Як бачимо, столїтні переміни полишили своє пятно, але в хаотичности. Переміни відбували ся в однім напрямі, а якраз звертали ся в зовсїм противну сторону. Ось тому виринуло і з етнїчного моря не одно і утримало ся до нинї на єго поверхнї, що повинно було у нїм давно розплинути ся, зникнути. Отсї моменти: нерішені нациї, сумнївні етнїчні области, дуже не пожадані для нинїшних балканських відносин. Много сумнївного та непожаданого для деяких з народів балканьских упало під покришкою воєнної метушнї. Остало єго однак ще за много, щоби балканьска область могла успокоїти ся, а не бути як і до тепер осїдком вічних заверух та кровавих дужань.

___________________________
*) Нинїшні Альбанцї се потомки давних Ілїрів, а Арумуни зроманїзовані Ілїрийцї. Одні і другі з поважним вкладом признак етнїчних инших балканьских народів. 
[Руслан, 30.08.1913] 