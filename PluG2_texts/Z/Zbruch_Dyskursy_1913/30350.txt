Росия.

Багно гнилеє між країв Европи, Покрите цвіллю, зеленю густою: Розсаднице недумства і застою, Росиє! Де лиш ти поставиш стопи,   Повзе облуда, здирство, плач народу, Цвите бездушність, наче плїсень з муру. Ти тиснеш і кричиш: Даю свободу! Дреш шкуру й мовиш: Двигаю культуру.   Ти не сїчеш, не бєш, в Сибір не шлеш, Лиш мов упир із серця соки ссеш, Багно твоє лиш серце й душу дусить.   Лиш гадь і слись росте й міцнїє в тобі, Свобідний дух або тікати мусить, Або живцем вмирає в твоїм гробі.   [Дїло] 