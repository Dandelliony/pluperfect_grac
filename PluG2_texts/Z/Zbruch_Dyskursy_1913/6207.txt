Готовім ся!

Як тепер справи стоять, одиноким виходом з теперішної ситуациї в краєвій полїтицї являють ся розвязанє сойму і переведенє нових виборів.
Правда, центровцї й автономісти, які більшість своїх мандатів здобули в східно галицьких округах куриї сїльських громад, отже в округах руських, і здобули їх не позисканєм довіря виборців, як се люблять голосити в сьвяточних хвилях, тільки славними на весь сьвіт т. зв. "польськими виборами", — як огню боять ся такої евентуальности, одначе иншого виходу нема. Або буде додержаний польсько - український компроміс,— або мусить бути розвязаний сойм. Tertium non datur. На додержанє компромісу мала надїя бо се значило би, що вшехпольсько-подоляцька епископська коалїция зовсїм скапітулювала, — отже мусимо бути приготовані на розвязанє сойму й нові вибори.
І до сього мусимо вже тепер готовити ся. Наші орґанїзациї повинні зараз взяти ся до працї і використати вже вільний час Великодних сьвят, щоби представити народови теперішну ситуацию і при готовити його до виборчої акциї.
Вже тепер мусимо показати, що весь наш нарід стоїть на тій полїтичній лїнїї, яку заняла його репрезентация : або додержанє компромісу або розвязанє сойму, — та що він на випадок розвязаня сойму готовий до виборчої боротьби за здобутє належних прав.
А жде нас боротьба важка і повна в наслідки. Буде се остання проба сил на основі дотеперішної виборчої ординациї, останнє зусилє, чи зуміємо ми здобути те, що є нашим правним станом посїданя, а що нам цїлу половину столїтя загарбувала східно-галицька шляхта, та сама шляхта, яка в теперішню хвилю виступила як найзавзятїйший ворог демократичної виборчої реформи, ворог признаня полїтичних прав не тільки нашому, але й польському народови.
Отсе мусить собі наш нарід добре усьвідомити, надходячі вибори мусять застати його вповнї приготованим.
Розумієть ся, приготовляючи ся до виборів, мусимо жадати від тих орґанів власти, які переводять вибори, щоби ті вибори були переведені безсторонно, так, як се запоручають закони, а не так, як се бувало доси.
Адже нїхто не повірить, що п. Цєнський, п. Козловський, п. Чарториський і як вони ще там називають ся, ті "репрезентанти руського народу", яких усю істоту виповнює одно почуванє: ненависть до тих, кого репрезентують, — вийшли послами з вільної волї виборцїв. Зрештою в сїй справі маємо таке авторітетне сьвідоцтво, як нам. Бобжинського, який, заявляючи ся в соймовій комісиї за національним забезпеченєм мандатів, сказав, що мандати мусять бути забезпечені, бо инакше польські меншости в округах з руською більшістю напирають на польську адмінїстрацию, щоби вона їм помогла здобути мандат на руській більшости.
Отже мусимо домагатися від компетентних чинників, щоби ся виборча практика була при надходячих виборах усунена. В тій цїли переведенє виборів повинно бути поручене такому шефови краєвого правительства, який давав би повну запоруку безсторонности, а при тім не був нїчим звязаний з усїми тими польськими елементами, які своєю полїтичною місиєю вважають здобуванє руських мандатів.
В сїй справі звертаємо ся також до тих польських партий, які заявляють, що стоять при компромісї і хотять промостити шлях до згоди між обома народами краю. На сїй основі думаємо, що маємо повне право, сподїватися, що вони всїми силами причинять ся до чистоти виборів. Сподїваємо ся, що як прихильники виборчої реформи повинні виступити проти того, щоби на руськім народї доконувано виборче насильство в користь елементів, які є стовпами найгіршої реакциї в краю і найзавзятїйшими ворогами демократичної виборчої реформи. Сподїємо ся, що як Поляки мати-муть вони в тім національний інтерес, щоби з польського імени знято ту ганьбу, яку стягнула на нього своїм довголїтним панованєм шляхта, — ганьбу, що найбільші виборчі надужитя дістали марку "польських виборів". І вкінцї як прихильники польсько української згоди вони, сподїваємо ся, покажуть д ї л о м, що хотять згоди з нашим народом, а не панованя над ним, і не тільки зречуть ся всякої спільности з тими, що хотїли би загарбати мандати, належні нашому народови, але й обернуть свій полїтичний вплив на те, щоби перешкодити тому загарбуваню руських мандатів.
Словом, від правительства домагаємо ся запоруки повної безсторонности й чистоти виборів; від польських партий, які голосять згоду з нашим народом, ждемо зірваня спільности з ворогами нашого народу в польськім полїтичнім таборі.
Але передовсїм мусимо бути сильні. Сьвідомість, що наша справа справедлива, дає віру й запал, але побіду дає тільки сила. І сильні мусимо бути, коли нові вибори мають нам принести побіду, коли маємо в будучности здобути таке становище в краю, щоби вороги нашого народу в польськім полїтичнім таборі стали безсильні супроти наших домагань.
Отже готовім ся, організуймо силу!   