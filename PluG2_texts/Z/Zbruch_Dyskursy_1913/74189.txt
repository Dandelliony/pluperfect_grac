З поезій полоненого.

І.   Мої піснї...   Мої піснї — це не байдужий спів, — Це не ознак юнацькою завзяття, Це не пуста утїха грою слів...             Мої піснї — це спів прокляття!   Я їх співав не в рідній сторонї, Їх визвали в життє не чари долї, — Родили ся вони в часи сумнї:             То в час війни, то в час неволї...   Їх перший згук не рідний степ вчував, — Не вітри їх появу привітали, — Серед страждань і мук він пролунав:             В неволї співи цї зростали...   Мов квіти ті, що в темряві росли, Мої піснї і блїді і безсилі, — Та я й не жду собі за них хвали,             Менї байдужі слави хвилї...   Одне-б хотїв... щоб в рідній сторонї, Коли я вмру бува отут в неволї, — Та заспівав би хто мої піснї             Далеко там... в степах... на волї...   __________   Бажаннє.   Хотїлось би знати, чи скоро діжду ся, Чи довго ще мушу чекати Я тої хвилини, коли поверну ся             До рідної хати?..   Чи скоро я вбачу і любу Вкраїну І ріднії ниви та луки, Чи може в неволї отут і загину             Від туги та муки?..   О, дайте бо змогу, щоб рідним повітрям На повнії груди дихнути, Рідню всю і неньку і любу дружину             В обіймах стиснути!   Щоб впити ся щастям життя на Вкраїнї, Забути в нїм муки неволї. — Тодї... хоч і вмерти, та в Рідній Країнї І вмерти на волї...   __________   До П...   Як будеш ти коли проходить по майдану, Де довгий ряд казарм і сїрих і сумних, — Не бій ся, як тобі тихесеньке риданнє             Почуєть ся від них...   То не душа жива ридає там забута, Розбитих мрій моїх то пісня жалібна, — То в стїнах тих рида кайданами прикута             Життя мого весна...   __________   До П...   На крилах сну в чудову ніч весни Легесенько, як дим, я в Рідний Край полинув І там серед квіток в зеленому гаю             Тебе, моя кохана, стрінув.   Під тінню віт на шовковій траві Одна сидїла ти засмучена від горя І плач тихий лунає, коли я підійшов             Й сказав: "Добридень, моя зоре"!   Єдина мить, і після довгих лїт В обіймах знову ми одне 'дного держали І ти сміялась вже, хоча в очах твоїх             Перлисті сльози ще дріжали.   Й питаєш ти, де був я до сих пір, — В журбі, чи радісно цей довгий час проводив, Й невже забув тебе, що так давно-давно             Нї раз до тебе не приходив...   __________   Моя зоря! Не тілько мить одну, Я-б все моє життя з тобою волїв бути, — Але даремна річ!.. в далекому краю             В неволї мушу я сидїти... І тілько в снах та в мріях золотих З тобою, любая, я кожну мить буваю, А в дїйсности все сам... і дїйсність мов та ніч...             І я — сумую та ридаю...   __________   Дружині.   Нам доля сувора в дарунок весїльний Не квіти чудові прислала, — Самотність злиденну та горе і сльози На нашій дорозї поклала.   Густими тернами йдемо ми, кохана, До спільного щастя, — та різно, І дійдем запевне, та тілько бою ся, Що дійдем занадто вже пізно.   Бо кожну хвилину, я чую, що сили Далекість дороги зменшає І в стомлених грудях бадьорість юнацька Мов вогник в степу погасає...   І врештї, стомившись життєм в самотинї, Хоч й зійдемось, люба, шляхами, То підем, запевно, байдуже спокійно В останнїй похід наш — до ями...   __________   До мами.   Мамонько любая! Мамонько рідная!             Знаю, що тяжко тобі, — Знаю, що часто сумуєш ти, бідная!             Ночі проводиш в журбі.   Як тілько серденько стиснеться болїсно,             Думи нахлинуть сумні, — Це вже — гадаю я — знов моя рідная, Знову рида по менї.   Мамо коханая! В краю далекому             Серцем я чую твій сум, Сльози пекучії, ночі безсоннії,             Рої безрадісних дум.   Часто я бачу тебе, моя рідная,             Ночі весняної в снах: В поглядї сумному вираз безрадости, Сльози пекучі в очах...   Мамонько любая! Годї журити ся,             Кинь свої думи сумні! Ще-ж бо всміхнеть ся нам доля щасливая,             Прийдуть ще радости днї.   Всї ми, розкидані грізною бурею,             Вернемо знову до вас, — Волї могутньої, долї щасливої             Скоро надійде вже час.   Щастя родинного, мамо коханая!             Вернеть ся час чарівний, — Грізна-ж сучасність, сльозами залитая,             Буде лиш спогад страшний...   __________   Сестрі С. К.   Як діждеш ся, люба, ти днїв весняних, Погожих, чудових, мов сон чарівних, І підеш гуляти в заквітчаний гай, Про мене в хвилину ту, сестро, згадай.   Згадай, що в неволї вже третю весну Стрічаю й провожу в якомусь півсну, — Бо радости мало приносять цї днї Самому, в неволї, в чужій сторонї.   Байдуже дивлюсь я на все ізза ґрат Нї співам пташиним, нї квітам не рад, — І гадка болюча рве душу мою: Коли то вже буду я в Ріднім Краю?..   Чи скоро прийдуть ті радісні днї, — Що з вами я вбачу ся, рідні мої, — Чи може ще роки в неволї пройдуть, Поки то днї волї до мене дійдуть?..   Три роки в неволї в лїтах молодих!.. І болїсно й тяжко згадати за них; В життї мов та буря вони пронеслись, Сльозами в веснянії ночі змились...   І чисті мов перли, легенько мов дим Полинули сльози, незримі нїким, І впали росою у Ріднім Краю На квіти чудові в зеленім гаю...   Як будеш ти, сестро, в гаю тім гулять, В чудовії квіти головку квітчать, І вбачиш на квітах росини ясні, Згадай мене, сестро; у Ріднім Краї!..   __________   В неволї.   В далекій країнї Що дня, що хвилини             Я думку болючу гадаю, Чи скоро діжду ся, Що знов поверну ся             До Рідного Краю?..   Два роки минули, Мов сон промайнули, І третій неволї минає, — Стомив ся я тїлом, Душа наболїла, —             А волї немає...   Всї рожеві мрії, Думки і надїї             В неволі зівяли, розбились, — Чекати, сидїти, Страждати, терпіти —             Не маю вже сили...   Хочби на хвилину У Рідну Країну             Злїтати, побачити знову І ріднеє поле І села і гори             І пишну діброву;—   Щоб знов в гущавинї Безжурні пташині             Веселії співи почути; Щоб любу родину І сина й дружину             Обняти, стиснути...   І досить зирнути, Обняти, стиснути,             Щоб знову ожити душою, Щоб сили набратись, Боротись, змагатись             З недолею злою...   __________   Бажаннє.   Хотїв би я цей довгий час полону Не дїйсно жить, а в чарах сну лежать, Щоби людських страждання і прокльону І слїз — не чуть, не бачить і не знать. Щоб відпочить і тїлом і душою, Бо змучив ся, в неволї сидючи; Вже сил нема бороти ся з судьбою, Даремне ясних волї днїв ждучи... Але заснуть і в чарах сну лежати, Забути все, що дїєть ся тепер, — І разом з тим і вірити і знати, Що ти живий, що ти іще не вмер, Хотїв би я...             ... Коли-ж проміні волї Пробють до нас в бараки цї тїсні, Тодї від сну болючого неволї Бажало ся-б проснутись і менї. І знов вернуть на любу Україну, І знов почуть всї радости буття, І все забуть... неволю і чужину Й пригоди всї бурхливою життя. Але вогонь палкий святого гнїву В душі моїй хотїв би зберегти, Щоби палить в людях байдужість їх лїниву До кращого життя, до кращої мети.   __________   З осїннїх настроїв.   1.   Минула ся весна... Вже осїнь всю природу В свій зодяг золотий поволї зодягає І дощиком дрібним весни красунї вроду З лиця природи матері зливає...   Не квітнуть квіти вже і степ не зеленїє І спів пташиний більш в дуброві не лунає, Затих і пишний гай... зівянув і жовтїє І зодяг золотий до ніг своїх скидає...   Природа уміра в риданню жалїбному... Та прийде ще весна, і знову лїс і поле Знов зашумить життєм... але в життї мойому Моя весна не прийде вже нїколи...   І жить не жив — і жити сил не маю І сам не знаю я, що дїять, що робить... Знесиливсь весь і тїлом і душею, — Лиш серце молоде ще прагне жить-любить.   Але любить нема кого в неволї І жить життєм раба занадто тяжка річ!.. Терпіть же й ждать ясних промінїв волї — Даремне, бо кругом похмура темна ніч...   Хоча й діждусь нарештї я днїв волї І поверну ся знов до рідних дорогих, — Теж мало втїх, — бо не верну нїколи Я днїв моїх юнацьких, молодих...   3.   Сиджу в неволї я... за днями днї пливуть, Поволї день за днем вже третій рік минає... Вже я знесиливсь ждать... надїї пишні мруть І сам я мов той мрець... а волї все немає.   Гадаю часто я, чи дїйсно я живу, Чи тілько сон страшний та тяжкий бачу?.. Кого-б спитать?!.. Але... хто вчує річ мою В цих громах боротьби серед страждань і плачу..   Я змучив ся увесь... Чого ще маю ждать? Та й чи діждусь коли, що прийде порятунок?.. Чим довше буду ждать, — тим більше і страждать... Доволї!.. Смерть!.. іди... зведем з життєм рахунок...   __________   II.   Сївачам.   (Культурним робітникам по таборах присвячую).   Смілїйше кидайте зерно, Воно зійде й зазеленїє, — Бо й ґрунт родючий і давно На нїм нїхто уже не сїє.   В чужих руках були лани, Чужі над ними панували, — Тому так пишно буряни На всїм просторі виростали.   Але ваш плуг до самих нїдр Родючий ґрунт перевертає, Від буряну найменший слїд На всїх просторах замітає.   Смілїйше-ж кидайте зерно. Вже скоро й сонечко пригріє: Ростки чудові дасть воно І гарно скрізь зазеленїє.   За працю-ж ту, що кладете Ви тут в неволї на чужинї, — Чудові жнива зберете Колись на Вільній Українї.   __________   Я з острахом дививсь, як гори хвилї, Що в морі життєвім так грізно підняли ся, О беріг вдарили зі всеї сили, Як кров і сльози всюди розлили ся.   Я з острахом вчував ті громи-шуми, Що в морі грізно так і день і ніч лунали, — В душі зівяли пишні квіти-думи, А в серцї жах і сум запанували...   Та час минав... і чим страшнїйш ревіли, І чим грізнїйш в життї здіймались гори-хвилї, — Тим мрії більш в душі моїй зростали, Надїї знов вертали в повній силї.   Бо-ж все життє до самої глибини Захвилювало ся під хвилями-горами, А в глибинї-ж там — воля України Потоплена без жалю Москалями.   І радісно я жду тепер хвилини, Коли надійде вал страшний, несамовитий І винесе нам волю України На беріг, кровю та сльозами злитий...   __________   ***               О схаменись, Людством проклятий Бог війни!             Вже піднялись Від слїз річки мов в днї весни;             Весь світ в крові І трупом вкрита вся земля, —             Нема любви, Лиш смерть невпинно скрізь гуля.             О, перестань, Ти грізний Бог війни, пітьми,             Збірати дань Страшну, кріваву між людьми.             Коли людей Тобі не жаль, — хочби жалїв             Сиріт, дїтей І їх нещасних матерів.             Поглянь на них: Їх батько десь в землї лежить,             А їх самих Ти хочеш з голоду вморить.             Все їх добро, Цей вислїд працї тяжких лїт,             З огнем пішло Твоїм жерцям крівавим в слїд.             Пустинї скрізь, Де села пишно так цвіли;             З крові та слїз Річки повсюди протекли.             Хоч не дивись На світ: — кругом лиш страшні сни...             О, схаменись, Людьми проклятий Бог війни!..   __________   Сїчовик.   Серед вічних снїгів, Де в просторі степів             Тілько вітер холодний гуляє, — Там — в чужій сторонї Без друзів, без ріднї             Сїчовик молодий умірає.   В потемнїлих очах Відбиваєть ся жах,             Що помре він в снїгах на чужинї, А снїги та льоди Заметуть всї слїди             І забудуть його на Вкраїнї.   А він край свій любив, Для Вкраїни лиш жив,             За Вкраїну пішов і вмірати, Коли ворог лихий Рідний Край дорогий             Став огнем і мечем руйнувати.   І він вмерти-б хотїв Серед рідних степів, Щоби в Ріднім Краю поховали, — Не судилось того, Бо забрали його Вороги, до полону забрали.   І в далекі снїги Умирать завезли (Хай не рветь ся з полону тїкати!) І залишили там На поталу снїгам, Щоби знав, як Вкраїну кохати.   Він й не плаче за тим, Що вміра молодим, — Бо-ж є вічне лиш небо над нами, Йому жаль лиш того, Що могилу його Занесе тут в чужинї снїгами.   І в веснянії днї, Так хороші, ясні, Там — на рідній далекій Вкраїнї — Чи-ж хто зможе прийти І квіток принести На могилу його тут в чужинї?..   Пройде років зо три І снїги та вітри Зарівняють убогу могилу І ознак не лишить, Де заритим лежить Сїчовик, що помер за Вкраїну...   __________   До мартівських подїй в Росії.   Я вірив в те, що скоро день настане, — Хоч темна ніч висїла над землею, Закутала життя в крівавії тумани І зле сміяла ся над вірою моєю...   Я вірив в те, що правда переможе, Хоч всюди ще неправда панувала; Від слїз людських і крові сита-пяна, Вона з моєї віри глузувала...   Та сталось враз, що світова зірниця Червоним полумям на сходї спалахнула, — Стидила ся неправда дїл неправих І ніч: нараз поблїдла і здрігнула...   А схід горить!.. І полумя червоне Все більше-більше неба огортає. Готує шлях приходу Правди-Сонця!.. Минула ніч!.. Людство, радїй!.. Світає!..   __________   Украінї.   Я вірю, що муки й страждання твої Нарештї скінчитись вже мають Й не брязкіт кайданів, а волї піснї В просторах твоїх залунають.   Бо хвилї життя вже розбили царат, Що всюди лиш острах наводив І згуки таємні наповнили враз Руїни вязницї народів.   Від снїгом покритих Кавказьких вершин По кровю залиті Карпати — Цї згуки злили ся в чудовий один: "Нам Вільна Вкраїна є мати!"   І вірю я: скоро надійде вже час, Що вільна ти будеш, Вкраїно, І горда, щаслива збереш усїх нас Під стягом твоїм жовто-синїм...   __________   Вірте! Прийде волї час...   Там далеко в Ріднім Краї Пісня волї скрізь лунає, — Там вже рвуть кайдани люди, Рух живий, бадьорий всюди, Там за волю бороття, —             Там — життя!..   Нам же зле судила доля: В молодих лїтах неволя, Та ще й в цї святі хвилини — В час відродження Вкраїни, Коли всїм хотїлось нам             Бути-б там!..   Але годї сумувати, Серцю жалю завдавати: — Вже в повітрі весняному Згуки волї плинуть з дому... Вірте! Прийде волї час             І для нас!..   [Вістник Союза визволення України, 09.12.1917]   В неволї.   Я знесилив ся ждать І болїть і гадать,                 Як там ріднї? Що дїєть ся з ними? Полетїв би туди, — Не пускають дроти                 І озброєна варта за ними.   А там в Ріднім Краї Серед громів борнї                 Все яснїйше клич волї лунає, Й я хотїв би туди, Щоби стати в ряди                 Тих, хто волї і щастя бажає.   Але мрії мої Так хороші, ясні,                 Не розквітнувши, сохнуть і вянуть, Бо і варта й дроти Не пускають піти                 На Вкраїну хоч оком поглянуть.   Зате часто я в снах Себе в рідних степах                 Почуваю — в безмежнім просторі: Всюди рухи живі, Всюди мають вгорі                 Ясні жовто-блакитні прапори.   І я в щастї ридав, Що нарешті діждав                 Бути вільним на вільній Вкраїнї,— Та — прокинусь від сна — І знов дїйсність сумна,                 І знов муки неволі в чужинї.   Тому я би хотїв, Щоби протягом днїв,                 Які мушу в неволї страждати,— Сумну дїйсність забуть, Сном чарівним заснуть,                 Сном чарівним повитому спати.   А як вернуть ся дні, Так хороші, ясні,                 Як повернуть ся знову днї волї, — Щоб проснутись мені Не в чужій сторонї,                 Але в рідній Вкраїнї на волї.   __________   III.   До П...   Слухай, зоре моя!.. Коли часом бува Під віконцем своєї кімнати Вчуєш сміх у ночі, — не гадай, що сичі То зібрались тебе полякати.   Не сичі то сміють ся, голубко моя, То смієть ся лихая недоля, То радіє вона, що взяла таки нас, Що над нами її тепер воля...   А як часом не сміх, а ридання тихе Під віконцем твоїм залунає, Не жахай ся його ти, ридання того, Бо то доленька наша ридає...   Але вір, що настане жадана пора, (Хоч і довго ще мусимо ждати!), Коли доленька буде сміятись, радїть, А недоля від злости ридати...   __________   Мойому синові. (По одержанню його першої фотографії).   Сонця ясною проміннячком В цій темряві життєвій З Краю Рідного, далекого, Прилетїв ти, сину мій!   Я вже був до краю стомлений В борнї з хвилями життя І байдуже ждав останнього Переходу в небуття.   Але ти, з обличчєм янгола, З ясним поглядом очиць, Знов наповнив мене радістю Та бажанням жить і жить.   І хоч ще життя хвилюєть ся Безупинно день і ніч, — Та дарма! Одним лиш поглядом Ти надав і силу й міць, —   І я знов з страшними хвилями Поборюсь ще, сину мій, Ти-ж — моя провідна зіронька В цїй темряві життєвій.   __________   До Андр. К—ського.                   Друже мій!                 З наших мрій Насміялись темні сили, Коли ми в життє вступили, Коли перший крок зробили                 На аренї життєвій.                   Гарні сни                 Днїв весни Під диханнєм злої долї Вознеслись по чистім полї Мов те листє від тополї                 Лютим вітром в осени.                   В боротьбі                 Та в журбі Проминають днї за днями І, що час, то близш до ями, Де ми знайдем разом з нами                 Також й край своїй судьбі.   __________   До К. X—ського.   Завданнє поета, мій друже коханий, Найгірше з усяких завдань: В нїм мало утїхи, багато сумнїву І страшно багато страждань.   Бо кожна найменша образа людини, Найменша образа життя В кришталевім серцї поета знаходить Болючий відгук співчуття.   Образа людини в поетовім серці Розбуджує праведний гнїв І всї тодї болї, усї почування В чудовий складають ся спів...   То грізні мов буря, то нїжні мов подих, Мов сонечка всміх по веснї — Довічно лунають по світу між людей Ті співи — мов сон чарівні.   Всї чари їх втому, що кожнеє слово Сльозами поет облива І кровю своєю вогняно палкою Гартує він мечі-слова.   А сила живуща із серця поета Їх робить міцними мов сталь І линуть ті співи, лишивши поету Лиш сльози пекучі та жаль...   Надходить хвилина й поет умірає, Але не вмірають піснї, А з ними і імя поета до віку... . . . . . . . . . . А нас чи згада хто?.. Чи нї?..   __________   До П...   Памятаєш, моя зоре, Ночі гарні весняні, Вкриті сутїнками гори, Співи пташок чарівні?   В небі жадної хмарини, Тїлько місяць золотий Розливає по долинї Світ таємно-чарівний.   Все спочило, все заснуло, Тілько ми ще не спимо, В якійсь таємній задумі Над Кубаню сидимо.   Біля наших ніг невпинно Грає хвилею Кубань, Своїм шумом пророкує Скоре здійснення бажань.   І ми радісні, щасливі, Гимн співали дням весни, Бо не знали, що це щастє, Вся ця радість — лише сни!..   Скоро дїйсність подихнула Своїм подихом страшним, Розлетїлось наше щастє, Наша радість мов той дим...   І тепер в краю далекім Без друзів, в самотинї, Я пригадую ті ночі, Ночі гарні, весняні.   Але дїйсність так сувора, Так далека від тих днїв, Що, здаєть ся, і цї ночі Є пуста химера снів...   __________   З румунського.   Basmul nostru. — Міe si tie. —   Козак коника сїдлає, В світ широкий відїзджає                 Погуляти, Щоби в світї на роздолю Своє щастє, свою долю                 Пошукати.   Його мама виряжала І віночок подавала,                 Говорила: — "Бережи ти цей віночок, Чарівная, мій синочок,                 В ньому сила!..   Скілько будеш мандрувати, Будеш пильно доглядати,                 Щоб віночок Не зівяв, не запилив ся, Щоби з нього не згубив ся                 Нї цвіточок.   Коли-ж стрінеш ти дївчину, Що захочеш за дружину Собі взяти, — Тодї мусиш, любий сину, Цим віночком ту дївчину Заквітчати".   Син від'їхав... Молодому Доля в світї чарівному Шлях стелила, І забув він те, що мама, Як віночок подавала, Говорила.   Скрізь на шляху життєвому Все дївчата чорноброві Мов ті зорі, І він їм за поцїлунки Із вінка давав дарунки — "Cat о floare" *).   От нарешті приїзджає В одно місто й зустрічає Там дївчину, Про яку він стілько мріяв, Яку в снах лише лелїяв                 За дружину.   І згадав він, що востаннє Говорила на прощаннє                 Люба мати,— Щоб віночком, нею даним, Мав головоньку коханій                 Заквітчати.   Та згадав він шлях широкий І дївчаток яснооких                 Й зажурив ся: За їх сміх, за поцїлунки Весь віночок на дарунки                 Розгубив ся!..   *) По цвіточку.   __________   З румунського.   Було все небо чисте та прозоре Немов сльозина щирої любови; В осїннїй одяг вбрали ся вже гори І жовтий лист стелив ся по діброві, —   Коли я в перший раз позбавивсь чар любови І глянув в світ тверезими очима, Коли я в перший раз зневіривсь в сни чудові Надїй на щастє, вічно нерушиме...   І знову осїнь... Знову все жовтіє, І холодом несе з моєї хати, І я забув усе: — і щастє і надїї, Лиш не забув свій сум й страждання записати.   [Вістник Союза визволення України, 30.12.1917] 