Історична конечність. 

Одним з останних речень, які почула галицька соймова палата з уст чи не найвизначнішого свойого провідника, пок. ґр. Станїслава Баденїя, було реченє, яке сказав він, довівши до хвилевого компромісу між соймовою більшістю і українською обструкциєю: "нема нї побіджених нї побідників". Хотїв дехто реченє се вважати за гарну фразу тільки — за одну з тих гладких фраз, якими зручні бесїдники переховзують ся через трудні місця. І ми не знаємо напевне, чи покійний маршалок хотїв влити в слова ті глибший вміст, який піднімав би їх понад значінє хвилевого реторичного ефекту. Здогадуємось, що хотїв, і що глибший змисл його вислову був саме такий, який повинен би був зажевріти в сьвідомости всїх учасників соймового засїданя з передучорашного дня.
Справдї! На засїданє се повинні були йти посли і з засїданя сього повинні були виходити з тою позбавленою горечи й ненависти сьвідомістю, що нї переможцїв нї переможених нема в области найважнїйшої краєвої справи, в области компромісу що-до соймової виборчої реформи.
Щоби поняти сю правду в цїлім обємі її, треба бодай на хвилину відорвати ся від поверхнї явищ і бодай на хвилиау глянути в їх суть. Коли, в якім випадку можна б говорити про переможцїв і переможених в справі виборчої реформи ? Тодї, і тільки тодї, якби якомусь гуртови явних та таємних ворогів реформи вдало ся скинути сю справу з черги дня в публичнім житю нашої країни. Тодї переможена лежала-б в низу реформа виборча, а сумною перемогою могли б чванити ся її противники. Але коли спільним з'усилєм послів обох національно-стий справу поставлено на черзї і коли взаїмними уступками і взаїмною вирозумілістю надано напрям, в якім справа має покотити ся, то побідницею вийшла тільки справа, а побіджених нема. Таксамо нема побіджених, як про побіду не можна говорити нїде там, де — в природі чи суспільнім житю — доконається те, що мусїло доконати ся, де розчинять собі браму і знайдуть собі вихід елєментарні, стихійні сили, яких зріст і яких напруженість незалежна від поглядів і примх живучого якраз поколїня. Не є побідником листок, що прозябає на весну з під снїжного покрову, не є побідниками анї побідженими люди і громади людські, котрі виконують те, що наслїдком суспільного й історичного розвитку виконати мусїли. Хто згодить ся з тим, що в сїй фазї розвитку, в якій станула наша країна із своїм суспільним і національним укладом та держава з усїми своїми житєвими конечностями, соймова виборча реформа мусїла наступити, що наступити вона могла тільки шляхом компромісу, та що — одним словом — як сама виборча реформа, так і компроміс у нїй були і є історичними конечностями, рівними по своїй силї конечностям природним, — той згодить ся також, що в заключеню компромісу і мирнім початку соймової сесиї не було нї переможців нї переможених, а що були тільки сторони, які заключили із собою пакт, який в рамках можливости наближав ся до їх ідеальних домагань і який числив ся з істнуючими відносинами. Перемогла справа виборчої реформи, наблизила ся до здїйсненя історична конечність, а тільки знаря-дами її, виконавцями неминучої потреби були учасники компромісу, польські й українські посли. Man glaubt zu schieben, wo man geschoben wird. Виконавцями того, що мусїло стати ся, знарядами неминучого були українські посли, коли взялись за обструкцию, але знарядами такими ж були й польські посли, коли зрозуміли конечність і постановили промостити їй шлях до здїйсненя.
А знаряд не можна називати нї перемож-цем нї переможеним.
Все те таке самозрозуміле, таке до банальности ясае, що аж не хочеть ся списувати се. Колі-ж таки сказати се треба, то єдино тільки з уваги на те, що вороги виборчої реформи хотіли-б ясне замредити і в каламутній водї собі рибу ловити. З двох сторін, ворожих виборчій реформі і польсько українському порозуміню, піднялись голосїня про побідників і побіджених. Про „погром Украінцїв“ в справі виборчої реформи і про „капітуляцию українську“ перед Поляками, яку буцїм-то проголосив на першім соймовім засїданю голова Українського Клюбу, заголосили експозитури руссифікациї нашої країни. Про „погром Поляків“ і „капітуляцию перед Українцями“, знов буцїм-то зазначену п. д-ром Костем Левицьким, заголосили давні союзники і покровителї москвофілів в польськім таборі.
Голосїня сї зводять себе взаїмно до абсурду і не повинні робити нїякого вражіня на тих, котрі справді хочуть доконати дїла, яке вважають за конечне і — хоча безперечно дуже далеке від ідеальних бажань — за добре серед даних обставин. Хто ворог сього дїла, той ворог суспільного й національного порозуміня в краю, той відкидає можливість якої-небудь кооперациї загалу галицьких послів у д е ржавнім парляментї, той в міжнароднім положеню цїнує собі зовсїм инші тенденциї, нїж ті, якими посуваєть ся загал, поражаюча більшість суспільства українського і польського.
    