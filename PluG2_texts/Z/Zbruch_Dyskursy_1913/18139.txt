За і проти українства в Росиї.

На переломі старого і нового року були ми свідками факту, який має в росийських обставинах незвичайно велику публично-моральну вагу. На з'їзді дїячів народньої просьвіти в Петербурзї, в якім взяло участь коло 6.000 самих народних учителїв, найбільшу увагу звернула на себе т. зв. инородна секция, яка радила про потреби народньої школи серед неросийських народїв держави ("инородців"), заявляючи ся за націоналїзациєю народної школи. А чи не найбільшу увагу в инороднїй секциї звернула на себе українська справа: виставленє референтами-Українцями і принятє секциєю домаганє українізациї народної школи серед українського народу, — бодай усї тї елєменти, що хотіли би бачити Росию національно одноцільною росийською державою, найбільше своєї "ласкавої" уваги звернули власне на се домаганє.   А рівночасно з многолюдним з'їздом народної просвіти відбув ся педаґоґічний з'їзд імени Ушинського, з'їзд учених педаґоґів, які так само висловили ся за націоналїзациєю народної школи, заявляючи в одній з резолюций, неначе для підкріпленя становища инородної секциї з'їзду діячів народної просьвіти, ось-що: "Нї одна національність у Росиї не повинна зазнавати в шкільній справі тих обмежень, які доводять національну самосьвідомість до приниженя, перешкаджають учителеви користати з педаґоґічних засобів рідної мови і не дають в молодих поколїнях прищиплювати нормальних прихильних почувань до великоруської народности".   Очевидно, що на таке становище дїячів теориї і практики педаґоґічної накинули ся зараз тї, які вважають росийську державу власністю росийського народу, а всї инші народи держави підданими того-ж народу, підданими, які не сьміють мати нїяких власних інтересїв і тільки повинні служити інтересам росийського народу, бути будївельним материялом для його плянів збудованя як найсильнійшої росийської національної держави.   Особливо, як уже згадано, накинули ся росийські націоналїсти на українські, домаганя в области народної просьвіти – з причин, з якими вони зовсїм не криють ся: коли Росиї не вдасть ся зденаціоналїзуваги українського народу, тодї росийському народови треба розпрощати ся а мрією росийської національної держави, тодї Росия мусить стати державою національностий. Орґани преси в родї Нов. Времени виступили проти нарад і ухвал инородної секциї своєю звичайною методою: покручуючи й тенденцийно представляючи фактичну сторону справи і покликуючи правительство до репресий, при чім заклики до репресий, звеніли найголоснійше в відношеню до українських референтів та учасників з'їзду й до українства взагалї.   І сї заклики не остали без впливу — навіть на сали з'їзду. Президия з'їзду позволяла собі "вигладити" резолюциї инородної секциї, а при тїм уладила справу так, що резолюциї відчитано на останнім засїданю зїзду не як резолюцию з'їзду, тільки ж резолюциї секциї. Одначе з публично-моральної сторони се не пошкодило справі: кожда точка резолюций инородної секциї зустрічала ся з гучними оплесками величезної більшости з'їзду.   Похід національної преси проти з’їзду був такий голосний, що і правительство звернуло на з’їзд свою особливу увагу і в обіжнику мінїстерства внутрїшних справ виступило з офіцияльною критикою з'їзду. В сїй офіцияльній критиці з'їзду є між ин. одна точка загальна, що з'їзд мав вічевий характер та що на думку правительства такі з'їзди не повинні на будуче відбувати ся, а повиннї відбувати ся з’їзди з числом учасників обмеженим до 300 — 400 осїб, — і друга специяльна, яка відносить ся до української справи, а саме правительство "дивуєть ся, що Українці причислили себе до инородців".   Правительство дивуєть ся!.. Коли ходить о репресиї на українське національне житє, тодї правительство трактує українців як "инородців" найгіршої кляси. До української преси, до українських товариств і т. д. примінюєть ся законні постанови про "инородців". При тім сам Столипін видав був розпорядженє, щоби при закладаню инородних, особливо Українських товариств не затверджувати їх без огляду на те, що їх заложенє відповідає законним вимогам, бо сам факт їх заложеня звертаєсь ся проти інтересів держави, отже сам Столипін зачислив Українців до "инородців" і то до найнебезпечнїйших, які тому мають підлягати найлютійшим репресиям.   А тепер правительство дивуєть ся!... Иншими словами, правительство думає, що Українці є й повинні остати частю росийською народу та що для них є росийська школа і до українізациї народної школи на Українї воно не допустить. Аж доки не буде примушене, — додамо від себе.   В кінці треба зазначити ще один характеристичний момент: На поміч росийським націоналїстам і правительству в походї проти українїзациї народної школи на Україні виступив орган їх галицької аґентури, москвофільська Пр. Русь. В двох довжезних статях збиває вона педаґоґічні арґументи за українською мовою в народній школї для українського народу й апробує полїтичні арґументи ворогів українства, а для підкріпленя своїх виводів на основі галицької статистики народного шкільництва стараєть ся доказати, що грамотність не залежить від народної мови в народній школї, бо мовляв, у Галичинї маємо українську школу, а одначе процент неграмотних такий великий.   Не будемо полємізувати з такою "арґументациєю", бо прецінь в Галичинї ми не маємо свобідної української школи, тут українська школа знаходить ся в польськім ярмі!   Натомість звернемо увагу на те, як панове з Пр. Руси що раз більше демаскують ся. Ще вчера бачили ми їх під прапором sui generis москвофільського "социялїзму" з фразами на устах, що вони бажають всякого розвитку місцевої "малоросийської" мови, а поборюють тільки полїтичні змаганя новочасного українства, а нинї бачимо, як виглядають ті їх фрази в практиці.   Як би ті панове знали минувшість, то знали би, що не так давно, бо в 1860-их рр. в галицькім соймі, а також в пресї вели ся дебати, в яких Поляки займали таке саме становище супроти домаганя заведеня української мови в школї, як тепер займають вони і їх росийські опікуни, таких самих педаґоґічних і полїтичних арґументів уживали для виказаня, що в народній школі для українського народу повинна панувати польська мова, і так само Полякам на поміч ставали ренеґати — gente Rutheni natione Poloni, як тепер Росиї стають на поміч ренеґати-москвофіли.   Та се становище наш нарід переборов і може надіяти ся, що вже недалекий час, коли українська школа вповнї визволить ся з-під польського ярма.   І так само — віримо твердо — український нарїд в Росиї переборе становище росийських ворогів свого національного житя.   [Діло і Нове Слово] 