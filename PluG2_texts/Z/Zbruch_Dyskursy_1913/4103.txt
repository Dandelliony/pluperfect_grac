Вчерашна опозиция.

Центровцї, вшехполяки і Дудикевичівцї – отсе ті три ґрупи, які виступали вчера з опозициєю проти довершеного польсько українського компромісу в справі виборчої реформи до галицького сойму. Центровцї і Дудикевичівцї мали відвагу виступити з заявами в соймі; вшехполяки такої відваги не мали і зголосили приступленє до тої опозиційної коалїциї тільки в своїм орґанї.
Заки перейдемо до характеристики кождої з ґруп тої опозицийної коалїциї, зазначити треба, що та коалїция, хоч як се дивно, не є припадкова: спільною підставою її є москвофільське становище супроти національних змагань нашого народу.
Що центрови, з яким в сїй справі солїдаризують ся вшехполяки, все, що тільки в сфері правно публичного житя осягає український нарід видаєть ся "надмірною уступкою", "упривілейованєм" Українцїв і "покривдженєм" Поляків, се самозрозуміле, бо ті польські партиї стоять супроти українського народу на правно-державнім становищи польської держави, в якій до горожанської повноправности вела дорога тільки через польську народність і римо-католицький обряд. З того становища все правно-публичне житє є польським станом посїданя, отже всякі українські національні здобутки в сїй сфері є ео ipso зменшенєм того польського стану посїданя. І тому для центровцїв і вшехполяків нема властиво границі, поза якою вони щось признали би правом українського народу; ту границю означують вони тільки in minus, то значить, щоб як мога більше урвати з того, що український нарід в даній хвили може осягнути.
Супроти теперішнього польсько українського компромісу ту границю означив у своїй вчерашній заяві кн. Витовт Чарториський ось-як:
1) В справі числа мандатів Українцям не належить ся в куриї великої земельної власности анї один мандат, в обох міських куриях нале-жить ся їм два мандати, в куриях середної власности і сїльських громад коло 43 мандатів. І центр виявляє тільки велику жертвелюбивість, коли готов згодити ся на 26 4% українських мандатів від умовою, що будуть узгляднені всї инші домаганя центра, а саме: 2) пропорціональнїсть виборів в сїльських округах, 3) відступленє від утвореня української національної куриї в соймі для виборів до Краєвого Видїлу, соймових комісий і краєвих інституций. 4) Краєвий Видїл має складати ся з 6 Поляків і 2 Українців. 5) в краєвім статутї має бути скодифікована теперішна на ріжних законах оперта компетенция сойму, б) забезпеченє представництва польського населеня в сїльській ґрупі при виборах до повітових рад в Східній Галичині.
На всї ті домаганя центровцїв, які є також домаганями вшехполяків, можемо тільки відповісти, ще ваші домаганя, обняті компромісом є minimum, низше котрого не можемо зійти, а крім того обкроюванє тих домагань в теперішній стадиї було би віроломством, яке потягнуло би за собою найповажнїйші полїтичні консеквенциї.
Поза сим кн. Чаргориський жалїв ся в своїй заяві на спосіб заключеня компромісу, і тут в його словах зустрічаємо ноту, яка творить спільну ідейну основу для центровцїв, вшехполяків і москвофілів. А саме запротестував речник центра проти того, що польські партиї більшости "розпочали на власну руку переговори з представниками одної руської ґрупи.
І д-р Дудикевич, який прийшов до слова по кн. Чарториськім, потребував тільки розвинути сю часть заяви речника центра, щоб мати готовий протест проти того, що компроміс заключено не з "галицько росийським народом", а тільки з одною партиєю того "народу", і то з партиєю "зрадницькою". Сей протест таксамо самозрозумілий зі становища москвофільської ідеольоґії, як подоляцько вшехпольський протест проти "упривілейованя" нашого народу зі становища державної доктрини історичної Польщі. І не те характеризує д-ра Дудикевича і тов., тільки та — скажім як найделїкатнїйше — сьмілість, з якою він мав лице стати на котурни речника загального, рівного, безпосередного і тайного виборчого права, — він репрезентант ґрупи, яка є австрийською експозитурою партиї росийських націоналїстів, опори росийської реакциї! Прапор ґр. Бобрінського і домаганє загального і рівного голосованя в устах носителя його прапору в Галичині, — се вже навіть не демаґоґія, се така блазенська комедия, що тільки в таборі галицьких москвофілів, партиї, позбавленої всякого почутя сорому, вона можлива.
До сих соймових заяв центровцїв і москвофілів приступили, як сказано, в своїм орґанї вшехполяки.
Про "упривілейованє" Українцїв і "покривдженє" Поляків бє у дзвін тревоги передовиця вчорашнього Słow-а рolsк-ого під титулом "Ku rozdziłowi GaIicyi", який І характеризує зміст того вшехпольського алярму.
Та є в сїм алярмі одно, шо вимагає окремого зазначеня. Вшехпольський орґан обвиняє партиї бльоку, які мають свою головну силу в Західній Галичинї, що вони, західно-галицькі поляки, запродують своїх братів "na kresach wschodnich" в "українсько сіонську неволю". В чім полягає "українська неволя" знаємо. А "неволя сіонська" полягає в тім, що по містах по видїленю Українцїв в окрему курию, всї мандати готові дістати ся в жидівські руки. Ось і польські міста !"
Друга статя вчерашнього Słow-а рolsк-ого (титул: "Dla kogo pracuje blok namiestnikowski. Szkody dla narodu polskiego, szkody dla Austryi;" автор: віденський кореспондент п. Новіцький) навязує до тої москвофільської основи, спільної всїм ґрупам вчерашної опозиційної коаліциї.
"Українцї — заявляє вшехпольський орґан — є тільки партиєю, отже орґанїзациєю переминаючою, заздалегідь засудженою на загибіль по лїтах кільканацяти, найвисше кількадесяти. Швидше чи пізнїйше вони зникнуть, а давані їм ласки, уступки, пільги, неналежні їм добродїйства припадуть "ruskiemu narodowi" в Галичинї, скріпляючи неслушно зі шкодою для Поляків його становище і впливи в краю. А той "ruski naród" без огляду на дізнавані добродійства буде все тягнути до Росиї і в міру зросту своєї національної сьвідомости, піддержуваної аґітациєю з Петербурга, буде що-раз швидше вважати себе частю "narodu ogólno-ruskiego". Хто отже в Австриї підпирає Українцїв, той працює — на дальшу будучність — в користь Росиї, скріпляє її становище в Галичинї, приносить їй в дарі те і стільки чого і скільки вона сама в такім короткім часї не могла би здобути".
Як бачимо Słowo polskie стоїть тут всецїло на становищи москвофільської теориї про "общерусскій народъ ("naród ogólno-ruski), — становище, яке має на метї вбити два зайцї; позискати ласку в Росиї і рівночасно заставити Австрию виступити проти українства в користь Поляків.
Так у вчерашній опозиційній коаліциї віджив старий оклик ґр. Лєшка Борковського: "Niema Rusi, jest tylко Polska і Moskwa". Щоб не признати прав українському народови, ті панове готові кинути ся в обійми Росиї, цїлувати ся — як се робили в Празї і Львові підчас неославянських медових місяцїв в 1908 р. — з ґр. Бобрінськими і Дудикевичами! 