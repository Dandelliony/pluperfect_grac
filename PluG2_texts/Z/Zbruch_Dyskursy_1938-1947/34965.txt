Меморандум німецького уряду

Меморандум німецького уряду   БЕРЛІН, 9. (ТАРС). Німецьке інформаційне бюро передає текст меморандуму німецького уряду, переданого датському і норвежському урядам. В меморандумі говориться: "Всупереч щирому прагненню німецького народу і його уряду жити в мирі і дружбі з англійським і французьким народами і не зважаючи на відсутність всякої розумної підстави для взаємних спорів, правителі Лондона і Парижа оголосили німецькому народові війну. Розв'язавши агресивну війну, що давно підготовлялася ними, проти прав німецької імперії і самого існування німецького народу, Англія і Франція відкрили одночасно морську війну проти нейтральних країн, з допомогою якої вони намагались, повністю нехтуючи міжнародним правом, здійснити голодну блокаду проти німецьких жінок, дітей і стариків. Їх безпощадні заходи по здійсненню блокади поширились також і на нейтральні країни. Безпосереднім наслідком цих застосованих Англією і Францією методів боротьби, які суперечать міжнародному праву і на які Німеччина змушена відповісти оборонними заходами, є заподіяння тяжкої шкоди нейтральному судноплавству і нейтральній торгівлі. Крім цього, ці англійські заходи завдали нищівного удару самому поняттю нейтралітету. Німеччина прагнула забезпечити права нейтральних країн, намагаючись обмежити війну на морях зонами, що знаходяться між Німеччиною і її противниками. Навпаки, Англія, маючи намір відвернути не безпеку від своїх островів і одночасно перешкодити торгівлі Німеччини з нейтральними країнами, все більше і більше переносила морську війну в води нейтральних країн. Ідучи з цим справді британським методом провадження війни, Англія все більше і більше розгортала, порушуючи міжнародне право, війну на морі і в повітрі у вітчизняних водах, а також на територіях Данії і Норвегії. Можливість такого розвитку подій Німеччина передбачала з самого початку війни. Здійснюючи свою внутрішню і зовнішню економічну політику, Німеччина зуміла перешкодити спробі англійців голодною блокадою відрізати Німеччину від нейтральних країн. Протягом останніх місяців все більше ставав ясним повний крах британської політики здійснення блокади Німеччини. Такий розвиток подій, а також неможливість здійснення безпосереднього нападу на лінію німецьких західних укріплень і стурбованість, яка все зростала в Англії і Франції в зв'язку з успішними німецькими контратаками на морі і в повітрі, привели останнім часом до того, що обидві країни намагаються всіма засобами перенести театр війни на нейтральну територію як в Європі, так і поза Європою.   Те, що Англія і Франція мають намір скористуватися територіями малих європейських держав, само собою зрозуміло, відповідає англійським традиціям. В останні місяці англійські і французські державні діячі відкрито оголосили свої плани розширення війни на ці області. В цьому полягала їх основна стратегічна мета. Першим приводом до цього був російсько-фінський конфлікт. Англійський і французський уряди відкрито заявили, що вони мають намір воєнним шляхом втрутитися в конфлікт між Радянським Союзом і Фінляндією і таким чином використати північні країни, як базу для розгортання операцій. Укладений проти бажання і сподівання Англії і Франції мир на півночі перешкодив їм уже тоді провести своє рішення.   Якщо англійські і французські державні діячі заднім числом заявили, що вони хотіли зробити ці свої кроки в залежності від згоди відповідних держав, то це є грубою неправдою. Уряд Німеччини має документальний доказ тому, що Англія і Франція спільно вирішили здійснити свої цілі на території північних держав без згоди останніх. Вирішальним є, проте, таке: З позиції французського і англійського урядів до і після Радянсько-Фінського мирного договору, за відомостями, що є у ні мецького уряду, безумовно, виходить, що рішення натравити Фінляндію проти Радянського Союзу повинно було ще служити і іншим планам. Англія і Франція мали в Скандінавії такі цілі: 1. Відрізати Німеччину від північної руди з допомогою зайняття Нарвіка. 2. Висадкою англо-французських озброєних сил в скандінавських країнах створити новий фронт для нападу на Німеччину з північного флангу. При цьому північні країни повинні були служити для англо- французських військ театром війни в той час, як народи півночі, згідно з старою англійською традицією, повинні були відігравати роль допоміжних військ. Коли ж цей план завдяки Російсько-Фінському мирному договорові не вдався, німецький уряд взяв до відома, що Англія і Франція зараз же зробили певні спроби для здійснення своїх цілей в іншій формі. В своєму безперервному прагненні підготовити інтервенцію на півночі англійський і французський уряди в останні тижні цілком відкрито прокламували тезис про те, що в нинішній війні не повинно бути ніякого нейтралітету і що обов'язком малих країн є брати активну участь в боротьбі проти Німеччини. Цей тезис поширювався пропагандою західних держав і супроводжувався все більшим посиленням політичного натиску на нейтральні держави. Конкретні відомості про наступну висадку військ західних держав в Скандінавії продовжували надходити останнім часом. Коли ще могли бути будьякі сумніви у вирішенні західних держав почати інтервенцію на півночі, то в останні дні вони були повністю розвіяні. Німецький уряд має безумовні підстави вважати, що Англія і Франція мають намір уже в найближчі дні несподівано зайняти територію північних держав. Північні держави з свого боку не тільки не поставили опору втручанню Англії і Франції, але й не вжили ніяких заходів проти порушень їх територіальних вод. Тим то уряд Німеччини рахується з тим, що норвежський королівський уряд займає таку ж позицію в разі реалізації Англією і Францією своїх планів. Навіть якщо норвежський королівський уряд мав би намір вжити у відповідь заходів, то німецький уряд усвідомлює, що воєнних сил Норвегії не вистачить для успішного опору англо-французьким діям. В цій вирішальній фазі боротьби, нав'язаної Англією і Францією німецькому народові, німецький уряд ні в якому разі не може терпіти, щоб скандінавські країни були перетворені в театр війни проти Німеччини і щоб норвежський народ прямо або посередньо був втягнутий у війну проти Німеччини. Німеччина не хоче бездіяльно чекати здійснення планів її противників. Німецький уряд приступив сьогодні до певних воєнних операцій, які мають своєю метою зайняти стратегічні важливі пункти на норвежській території.   Уряд Німеччини бере на себе на час війни охорону королівства Норвегії. Віднині він повний рішучості всіма засобами захищати мир на півночі і забезпечити його остаточно проти всяких підступів Англії і Франції. Німецький уряд не хотів такого розвитку подій. Відповідальність за це несуть Англія і Франція. Обидві держави лицемірно оголосили, що вони захищають малі країни. Насправді ж вони роблять насильство над ними, сподіваючись здійснити таким чином прагнення до знищення Німеччини, які все більш відкрито виявляються. Німецькі війська зайняли норвежську територію не з ворожими намірами. Верховне командування німецької армії не має наміру використати зайняті пункти як операційні бази для боротьби проти Англії, поки Англія і Франція своїми заходами не примусять її до цього. Німецькі воєн ні операції більше мають на меті перешкодити Англії і Франції зайняти територію північних країн для створення своїх опорних пунктів. Німецький уряд вважає, що ці заходи німецької армії служать також інтересам самої Норвегії, бо охороняють скандінавські країни від того, щоб їх території були перетворені в поле битви в нинішній війні. Тим то уряд Німеччини сподівається, що королівський уряд і норвежський народ зрозуміють поведінку Німеччини і не чинитимуть опору. Всякий опір буде зламаний німецькими озброєними силами всіма засобами і привів би тільки до зовсім непотрібного кровопролиття. Тому Німеччина просить норвежський уряд негайно вжити всіх заходів до того, щоб дії німецьких частин не зустрічали перешкод і труднощів. В дусі німецько-норвежських відносин, що завжди добре розвивалися, німецький уряд заявляє норвежському королівському урядові, що Німеччина не має наміру порушувати територіальну цілісність і політичну незалежність норвежського королівства ні тепер, ні в майбутньому".   Меморандум був зачитаний по радіо міністром пропаганди Геббельсом.     Агентство Рейтер про дії німецьких військ в Данії   ЛОНДОН, 9. (ТАРС). Кореспондент агентства Рейтер повідомляє з Мальме, що тепер вся Данія знаходиться в німецьких руках. Німецькі війська фактично зайняли всі важливіші міста і воєнні пункти. Серед окупованих міст знаходяться Копенгаген, Есбьерг, Корсор і Нюберг. Німці зайняли протоку Малий Бельт і перекинутий через неї міст. Всякий паромний зв'язок між Данією і Швецією перерваний. Датська радіостанція захоплена німецьким командуванням.   [Вільна Україна]   