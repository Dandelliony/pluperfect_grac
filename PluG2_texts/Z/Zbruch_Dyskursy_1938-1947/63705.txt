Бузьки...

Малий фейлетон   — Добродію, сьогодні 19-го березня!..   — І що з того?   — Як що? Ви забули? Бузьки прилітають!...   — І що з того?   — Можуть вам щось принести!..   — Не вірю у ці дитячі казочки. Мені здається, що нема вже сьогодні ні одної малої дитини, яка вірила б у такі дурниці...   — У цьому й ціла біда! Боюсь, що коли ми відкинемо гіпотезу з бузьком, але на цьому вийдемо. Коли відцураємося доброго, старого способу, то наша губернаторська земля опустіє.   — Та добродію, це було добре в епосі наших прабабунь...   — А по-друге — це було б просто самогубством для невинних і скромних жінок...   — Як це? Не розумію.   — Скажіть самі, на кого зложили б вони маленький... но... такий необережний крок, коли б не було бузька? Старий, поштивий червонодзюб приймав і приймає спокійно досі на себе вини дівчаток, вдовиць, старих панєнок і т. д. і т. д_   — І не протестував?   — Ще не було такого випадку! Та чого ж мав би він це робити? Це ж нічого його не коштує. Аліментів не платить, женитися не мусить, а добро людям робить.   — Маєте рацію, але я...   — Ще не вірите?   — Та... Але, бачите, це надто дразлива проблема...   — Хіба тільки для вас! Бо от я особисто, мій приятель Гіякинт і інші віримо без усяких застережень...   — На якій основі?   — Власного практичного досвіду...   — Спитайте своїх знайомих і приятелів...   — Різно говорять...   — То спробуйте самі!..   — О, ні! Зараз зачиняю всі вікна і двері, щоб... евентуально... якийсь... довгоногий приблуда не впакувався на... кватиру...   ___________   Увага!.. Пані і панове! Сьогодні прилітають бузьки! Та прошу вас: не зачиняйте перед ними своїх кімнат! Вони вам нераз ще стануть у добрій пригоді!..   [Львівські вісті] 