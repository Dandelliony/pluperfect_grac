Постанова Ради Народних Комісарів Української РСР і Центрального Комітету КП(б) України

Про обов'язкову поставку м'яса державі колгоспними дворами і одноосібними господарствами Дрогобицької області Української РСР  
   Рада Народних Комісарів Української РСР і Центральний Комітет КП(б) України постановляють:   1. Встановити, починаючи з 1941 року, для колгоспних дворів і одноосібних господарств Дрогобичської області, Української РСР, незалежно від наявності у них худоби і птиці, такі річні норми обов'язкової поставки м'яса державі в кілограмах живої ваги, з розрахунку середньої вгодованості:   Колгоспні двори — 15 кілограмів з кожного двору; одноосібні господарства, залежно від розміру земельної площі (рілля, в тому числі сади і городи; луки і пасовища), що є в особистому користуванні:   а) по районах: Бірчанському, Боринському, Дрогобичському, Добромильському, Дублянському, Жидачівському, Журавнівському, Комарнівському, Крукеничському, Лісківському, Мединичському, Медиківському, Мостиському, Миколаївському, Ново-Стрілиському, Перемишльському, Підбужському, Рудківському, Сколевському, Судово-Вишнянському, Стрілківському, Самбірському, Старо-Самбірському, Турківському і Ходорівському, при наявності земельної площі:   до 2 гектарів включно на господарство — 20 кілограмів понад 2 до 5 гектарів включно на господарство — 30 кілограмів понад 5 до 7 гектарів включно на господарство — 50 кілограмів   б) по районах: Славському, Стрийському, Устрико-Дольнівському і Хирівському при наявності земельної площі:   до 2 гектарів включно на господарство — 20 кілограмів понад 2 до 5 гектарів включно на господарство — 30 кілограмів понад 5 до 10 гектарів включно на господарство  — 50 кілограмів   2. Одноосібникам, які вступили в колгосп після вручення зобов'язань по поставці м'яса, зобов'язання перераховуються за нормами, встановленими для колгоспних дворів, починаючи з того кварталу, в якому вони вступили в члени колгоспу.   Одноосібники, які працюють на сезонній роботі або на постійній роботі менше одного року на момент вручення зобов'язань, притягаються до обов'язкових поставок м'яса державі за нормами, встановленими для одноосібних господарств.   3. Кустарі-одинаки, які проживають у сільській місцевості і дачних селищах і мають присадибні або польові ділянки землі, притягаються до обов'язкових поставок м'яса державі за нормами, встановленими для одноосібних господарств.   4. Члени промислових, риболовецьких артілей і артілей кооперації інвалідів, які проживають у сільській місцевості і дачних селищах і мають присадибні або польові ділянки землі, притягаються до обов'язкових поставок м'яса державі за нормами, встановленими для колгоспних дворів.   5. Встановити, що до обов'язкової поставки м'яса державі не притягаються:   а) господарства жителів міст, робітничих селищ і інших поселень, віднесених Президією Верховної Ради Української РСР до числа поселень міського типу, а також робітники і службовці, які проживають у сільській місцевості і дачних селищах і працюють по найму на постійній роботі в державних і кооперативних підприємствах та установах.   Примітка до підпункту "а" пункту 5: При наявності в цих господарствах польових ділянок землі, вони притягаються до м’ясопоставок за нормами, встановленими для одноосібних господарств даного району:   б) господарства непрацездатних, через похилий вік (чоловіки, що досягли 60-річного віку, жінки — 55-річного віку), які не мають інших працездатних членів сім’ї, зайнятих у даному господарстві.   Звільнення господарств престарілих колгоспників і одноосібників від обов'язкової поставки м’яса здійснюються постановами виконавчих комітетів районних Рад депутатів трудящих за списками, що їх подають виконавчі комітети сільських Рад депутатів трудящих, на підставі даних подвірних книг, без будьякої вимоги від господарств подачі особливих клопотань про звільнення їх від обов'язкових поставок.   До непрацездатних відносяться діти до 16 років і каліки, які не можуть брати участі в польових і інших роботах;   в) господарства престарілих чоловіків і жінок, син або зять яких перебуває на дійсній військовій службі в рядах Робітничо-Селянської Червоної Армії або Військово-Морського Флоту, а в сім’ї залишилася лише його дружина з дітьми до 7-річного віку;   г) господарства червоноармійців і червонофлотців, якщо голова сім'ї перебуває на дійсній військовій службі, а в сім'ї залишилася його дружина з дітьми до 7-річного віку, якщо в складі сім'ї нема інших працездатних, які працюють в даному господарстві:   д) господарства пенсіонерів, які одержують пенсію від органів соціального забезпечення або соціального страхування, господарства інвалідів війни і праці, віднесених органами соціального забезпечення або соціального страхування до першої і другої груп інвалідності, калік, які не можуть брати участі в польових і інших роботах, якщо ці господарства не мають польових ділянок землі і якщо в складі їх сімей є не більш одного працездатного члена сім’ї, зайнятого в даному господарстві.   Примітка до підпунктів "б", "в", "г", "д": Учні, робітники і службовці, які проживають в цих господарствах, розглядаються як члени сім'ї, не зайняті в господарстві.   6. Встановлені підпунктами "б" і "д" пункту 5 пільги по обов’язковій поставці м'яса державі не поширюються на господарства, що мають нетрудові прибутки (від найму робочої сили, від промислових і торгових підприємств).   7. Встановити такі календарні строки здачі м'яса державі колгоспними дворами і одноосібними господарствами (в процентах від річної норми):   І квартал — 30 ІІ квартал — 15 III квартал — 25 IV квартал — 30   8. Поширити на Дрогобичську область існуючі в Українській РСР державні заготівлі ціни на худобу і птицю, які здаються державі по обов'язковій поставці.   9. Надати право колгоспним дворам і одноосібним господарствам виконувати свої зобов'язання по поставці м’яса державі будьякими видами худоби і птиці.   10. Поширити на Дрогобичську область встановлений пунктами 3 і 4 постанови Раднаркому Союзу РСР від 17 вересня 1939 року №1498 порядок приймання і зарахування худоби, здаваної у виконання зобов’язань.   11. На колгоспні двори і одноосібні господарства, які не виконали своїх зобов'язань по поставці м'яса державі в установлені цією постановою строки, накладається через народний суд грошовий штраф в розмірі вартості недовиконаної частини зобов'язання за державними закупочними цінами і, незалежно від цього, стягується в натурі в безспірному порядку недовиконана частина річної норми зобов'язання.   При наявності обтяжуючих обставин (зговір, протидія при безспірному стягненні недовиконаної частини зобов’язання і т. ін.) винні притягаються до відповідальності за ст. ст. 58і 58(1) Кримінального Кодексу Української РСР.   12. Безумовно забороняється місцевим органам влади і заготівним органам накладати на колгоспні двори і одноосібні господарства зобов’язання по здачі м'яса державі, що перевищують встановлені норми.   13. Встановити, що скарги на неправильне притягнення до м'ясопоставок подаються районному уповноваженому Народного Комісаріату Заготівель Союзу РСР в 10-денний строк з дня вручення зобов'язання.   Рішення районного уповноваженого Наркомату Заготівель Союзу РСР може бути оскаржено у виконавчий комітет районної Ради депутатів трудящих в 10-денний строк з дня вручення рішення.   Виконавчий комітет районної Ради депутатів трудящих, якщо визнає, що скарга має підставу, своє рішення виносить на затвердження уповноваженого Народного Комісаріату Заготівель Союзу РСР по Дрогобичській області, рішення якого є остаточним.   14. Звільнити в 1941 році колгоспи Дрогобичської області Української РСР від обов'язкових поставок м'яса державі.   Секретар Центрального Комітету КП(б) України М. Хрущов Голова Ради Народних Комісарів Української РСР Л. Корнієць   м. Київ, 28 квітня 1941 р.   [Червоний Перемишль] 