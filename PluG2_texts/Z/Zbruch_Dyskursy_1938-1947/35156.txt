Указ Президії Верховної Ради УРСР

Про реєстрацію актів громадянського стану у Волинській, Дрогобичській, Львівській, Ровенській, Станіславській і Тарнопольській областях УРСР   1. Встановити з 5 травня 1940 року реєстрацію всіх актів громадянського стану (народження, смерть, шлюб, розвід і інші акти) у Волинській, Дрогобичській, Львівській, Ровенській, Станіславській і Тарнопольській областях УРСР в органах запису актів громадянського стану НКВС УРСР.   2. Зроблені до 5 травня 1940 року служителями релігійних культів, єврейськими общинами і метрикальними конторами записи шлюбів, так само як і інших актів громадянського стану, — вважати маючими законну силу.   Акти громадянського стану, зареєстровані служителями релігійних культів після 5 травня 1940 року, вважати недійсними.   3. Всі метричні книги і інші документи, в тому числі і архівні, що знаходяться в консисторіях, костьолах, церквах, єврейських і інших общинах і метрикальних конторах, підлягають до 5 травня 1940 року передачі органам запису актів громадянського стану НКВС УРСР.   4. Доручити Раді Народних Комісарів УРСР до 25 квітня 1940 року організувати у Волинській, Дрогобичській, Львівській, Ровенській, Станіславській і Тарнопольській областях обласні, міські і районні відділи (бюро) і архіви записів актів громадянського стану.   5. Народному Комісаріатові Внутрішніх Справ УРСР видати інструкцію про порядок прийомки метричних книг, згідно з статтею З цього указу.   Голова Президії Верховної Ради УРСР — М. ГРЕЧУХА. Секретар Президії Верховної Ради УРСР — О. МЕЖЖЕРІН.   м. Київ — 16 квітня 1940 р.   [Вільна Україна]   