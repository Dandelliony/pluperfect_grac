Про ліквідацію радянсько-литовського конфлікту

Повідомлення ТАРС   14-го червня Голова Раднаркому СРСР тов. Молотов зробив від імені уряду таке подання перебуваючому в Москві литовському міністрові закордонних справ п. Урбшісу для передачі урядові Литви:   "В результаті обміну думками, що відбувався останнім часом у Москві між Головою Раднаркому СРСР В. М. Молотовим і Головою Ради міністрів Литви п. Меркісом, а також литовським міністром закордонних оправ п. Урбшісом радянський уряд вважає встановленими такі факти.   1. Протягом останніх місяців у Литві мав місце ряд випадків викрадення литовськими властями радянських військовослужбовців з радянських військових частин, розташованих згідно з радянсько-литовським договором про взаємодопомогу на території Литви, і катування їх з метою вивідати воєнні секрети радянської держави. Встановлено при цьому, що військовослужбовців Бутаєв не тільки був викрадений, але і вбитий литовською поліцією після того, як уряд СРСР вимагав видачі військовослужбовця Бутаєва. Двом викраденим радянським військовослужбовцям, Пісареву і Шмавгонцу, вдалося втекти з рук литовської поліції, що захопила і катувала їх. Викрадений у Литві військовослужбовець Шутов досі не знайдений. Такими діями щодо військовослужбовців з розташованих у Литві радянських військових частин литовські власті прагнуть зробити неможливим перебування в Литві радянських військових частин.   Про це ж свідчать і такі факти, що особливо почастішали останнім часом, як численні арешти і заслання в концтабір литовських громадян з обслужуючого радянські військові частини персоналу — співробітники їдалень, прачки та ін.; а також масові арешти литовських громадян з числа робітників і техніків, зайнятих на будівництві казарм для радянських військових частин. Такі нічим не викликані неприборкані репресії проти литовських громадян зайнятих обслужуванням потреб радянських військових частин, спрямовані на те, щоб не тільки зробити неможливим перебування радянських військових частин у Литві, але й створити вороже ставлення в Литві до радянських військовослужбовців і підготувати напад на ці військові частини.   Всі ці факти говорять про те, що литовський уряд грубо порушує укладений ним з Радянським Союзом договір про взаємодопомогу і готує напад на радянський гарнізон, розташований у Литві на підставі цього договору.   2. Незабаром після укладення між Литвою і СРСР договору про взаємодопомогу литовський уряд вступив у воєнний союз з Латвією і Естонією, перетворивши цим так звану Балтійську Антанту, в якій раніше воєнним союзом були зв'язані тільки Латвія і Естонія, у воєнний союз трьох держав. Радянський уряд вважає встановленим, що цей воєнний союз спрямований проти Радянського Союзу. В зв'язку з входженням Литви у цей воєнний союз посилився зв'язок генеральних штабів Литви, Латвії і Естонії, здійснюваний таємно від СРСР. Відомо також, що з лютого 1940 року створено друкований орган цієї воєнної Антанти — "Рев'ю Балтік", який видається англійською, французською і німецькою мовами.   Всі ці факти говорять про те, що литовський уряд грубо порушив радянсько-литовський договір про взаємодопомогу, який забороняє обом сторонам "укладати будьякі союзи або брати участь у коаліціях, спрямованих проти однієї з договірних сторін" (стаття VI договору).   Всі ці порушення радянсько-литовського договору і ворожі дії литовського уряду щодо СРСР мали місце, не зважаючи на винятково доброзичливу і виразно пролитовську політику СРСР щодо Литви, якій Радянський Союз, як відомо, з власної ініціативи передав місто Вільно і Віленську область.   Радянський уряд вважає, що подібне становище далі тривати не може. Радянський уряд вважає абсолютно необхідним і невідкладним:   1. Щоб негайно були надані до суду міністр внутрішніх справ п. Скучас і начальник департаменту політичної поліції п. Повелситіс, як прямі винуватці провокаційних дій проти радянського гарнізону в Литві.   2. Щоб негайно був сформований у Литві такий уряд, який був би здатний і готовий забезпечити чесне проведення в життя радянсько-литовського договору про взаємодопомогу і рішуче приборкання ворогів договору.   3. Щоб негайно був забезпечений вільний пропуск на територію Литви радянських військових частин для розміщення їх у важливіших центрах Литви в кількості, достатній для того, щоб забезпечити можливість здійснення радянсько-литовського договору про взаємодопомогу і запобігти провокаційним діям, спрямованим проти радянського гарнізону в Литві.   Радянський уряд вважає виконання цих вимог тією елементарною умовою, без якої неможливо добитися того, щоб радянсько-литовський договір про взаємодопомогу виконувався чесно і сумлінно.   Радянський уряд чекає відповіді литовського уряду до 10 год. ранку 15 червня. Ненадходження відповіді литовського уряду на цей строк розглядатиметься як відмовлення від виконання вказаних вище вимог Радянського Союзу".   15 червня о 9 год. ранку п. Урбшіс передав тов. Молотову відповідь про згоду литовського уряду на умови, висунуті радянським урядом.   [Вільна Україна]   