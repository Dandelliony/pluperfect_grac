Обов'язкова постанова Львівської міської ради

від 28 березня 1910 р. "Про утримання в санітарному стані площ, вулиць і дворів"   З метою утримання міста в санітарному і впорядкованому стані Львівська Міська Рада на підставі ст. 31 адм. кодексу УРСР постановляє:   1. Зобов'язати керівників підприємств, установ, а також приватних домовласників:   а) провадити своєчасно очищення дворів і садиб та вивезення з них на визначені звалки сміття, та відходів виробництва;   б) мати в кожній садибі вбиральню, помийну яму, ящик для сміття, відходів виробництва та гноєсховища (там, де є худоба);   в) дезинфікувати не менше як через день в період між 1 квітня і 15 жовтня подвірні саноб'єкти (вбиральні, помийні ями, ящик для сміття та гнойовища) 10-процентним розчином хлорного вапна;   г) погоджувати з санінспекцією Міської Ради вибір місця для влаштування надвірних саноб'єктів і будувати такі лише після одержання дозволу Санінспекції Міської Ради;   д) тротуари і прилеглі до будинків мостові або площі прибирати щоденно: літом — до 7 годин ранку, а зимою до 8 годин ранку, і протягом всього дня дотримувати чистоту;   е) зібране з тротуару і мостових сміття вивозити зараз же після прибирання в ящик для сміття домоволодіння або негайно вивозити на визначену звалку;   е) в літню пору тротуари і мостові, прилеглі до будинків, садиб, в залежності від кліматичних умов, поливати двічі на день між 8—10 і 14—36 год. з шлангів, на тих вулицях, де влаштовані водопроводні гідранти, або з пристосованих для цього лійок, де немає водопроводу;   ж) не припускати заростання тротуарів і прилеглих до них мостових бур'янами.   2. Заборонити підприємствам, установам, різним організаціям, домоуправлінням та приватним особам:   а) звалювати сміття, гній, трупи тварин, будівельне сміття і щебень, відходи виробництва в місцях, не визначених Міськрадою;   б) споруджувати саноб'єкти та втяжні ями для помий, брудної спадної води без дозволу міського санітарного догляду;   Примітка: Для звалок відведені такі місця:   1. По Стрийському шосе — на Закладовій вулиці.   2. Личаків — на Пасічній вул.   3. Баторівка за станцією Клепарів — по Янівському шосе.   4. По Жовківському шляху біля Костопального заводу 250 м.   в) Залишати на мостовій або тротуарах сміття, гній після денної уборки;   г) витрушувати з балконів речі домашнього вжитку та розвішувати на них білизну, одяг;   д) виставляти на тротуарах і балконах тару, речі домашнього вжитку;   с) заїжджати підводами, машинами та іншим транспортом на тротуари;   є) їздити на тротуарах, парках і скверах на велосипедах та іншому транспорті;   ж) провадити на вулицях міста роботи по приєднанню домоволодінь до водопроводної або каналізаційної мережі без попереднього погодження і реєстрації в комунальному відділі міської Ради.   3. Особи, винні в порушенні цієї обов'язкової постанови, притягаються до адміністративної відповідальності: штрафу до 100 крб. або примусовій праці строком до 1 місяця.   4. Скарги на постанову органа міліції про адмінпокарання можна подавати голові Міськради в 3-денний строк з дня оголошення постанови порядком, що його зазначено арт. 55 А. К. УРСР.   5. Догляд за виконанням цієї обов'язкової постанови покладається на Міськсанінспекцію і органи міліції.   6. Ця постанова набуває сили після 10 днів з дня її оголошення і поширюється на місто Львів до її скасування.   Голова Міськради — Ф. Єременко Секретар Міськради — Лопатіна   [Вільна Україна] 