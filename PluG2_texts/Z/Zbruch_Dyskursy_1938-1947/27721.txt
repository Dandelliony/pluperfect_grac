З промови Командуючого Українським фронтом командарма І-го рангу С. К.Тимошенка

на мітингу міста Львова жовтня 1939 року   Товариші робітники, робітниці, товариші трудящі Львова! Товариші інтелігенти! Дозвольте мені, як командуючому військами, від щирого серця, від душі наших людей, відданих своїй великій справі — бійців, командирів і комісарів передати вам і у вашій особі всім трудящим визволеної Західної України наш палкий червоноармійський привіт. (Бурхливі оплески, вигуки "ура", всі встають).   Наша Робітничо-Селянська Червона Армія могутня і сильна (бурхливі оплески). Наша армія має свідомих людей, які носять свою зброю не для того, щоб нищити людей, а несе свій меч, несе свою силу для того, щоб знищувати підлий, мерзенний, гноблячий народи лад. (Оплески).   Частини Українського фронту виконали волю радянського уряду. Вони виступили, виконуючи наказ радянського уряду, з величезним піднесенням, радістю і визволили трудовий народ Західної України від панського гніту і сваволі. Про силу і міць нашої, рідної Червоної Армії говорять її побідні марші.   Величезні механізовані частина, наша кіннота, а вслід за ними піхота, просувалися в умовах найнесприятливішої місцевості і бездоріжжя до 110—115 кілометрів на день. (Оплески). Таких маршів з боями не знає ще історія воєн. Деякі відсталі люди швидке просування Червоної Армії пояснюють відсутністю опору. Але це не так. Ми знаємо, що колишній уряд Польщі — підлий, продажний і мерзенний, захищаючи свої шкур ні інтереси, рятуючись втечею, все таки прикривав свій вихід у Румунію силами до семи піхотних дивізій. Опір цих головних сил польської армії був зламаний протягом двох годин. (Оплески).   Трудящі Західної України з величезною радістю і теплотою зустрічали Червону Армію на всьому протязі її маршу. В боях за визволення Західної України народилася і росте день-у-день міцна дружба Робітничо-Селянської Армії з трудящими визволеної землі. Ця радісна і тепла зустріч, що її виявляє до Червоної Армії трудовий народ, запалює наших бійців і командирів, підносить їх на нові подвиги. (Оплески).   Я військова людина і вас цікавить, щоб я сказав кілька слів про польську армію. Слід зауважити, що хвастощів було дуже багато, але справжньою обороноздатністю держави цей мерзенний уряд і генерали не займалися. Дивіться самі, варто було німецькій авіації зробити кілька нальотів, як уся польська авіація втратила здатність чинити опір, а величезна більшість загинула, не встигши вилетіти з власного аеродрому. Протягом кількох днів нашого перебування тут, ми збудували більше аеродромів, ніж збудувала панська Польща за останні 20 років. (Бурхливі оплески).   Польська армія, очолювана бездарними офіцерами, непідготовлена у воєнному відношенні, розвалилася, розбрелася по лісах і полях.   Польська офіцерня — хай пробачать мені тут присутні — це шантрапа. (Сміх, оплески). Це герої для балів і бенкетів. З першого дня воєнних дій втечею з Румунію і інші місця вони рятували свою шкуру.   Товариші! Воєнні дії військ нашого фронту закінчені, але труднощів, слід прямо сказати, ще багато. Нам треба закріпитися і зимувати тут. Благоустрій, який існував у польській армії, нас ні в якій мірі не задовольняє. Ми повинні всіх заходів вжити до того, щоб організовано зустріти зиму, подбати про наших бійців і командирів, про нашу бойову техніку. Ми повинні бути щохвилини в повній бойовій готовності.   Робітничо-Селянська Червона Армія подасть всяке сприяння і допомогу в тому, щоб швидше налагодити благоустрій населення Західної України.   В період громадянської війни я бачив дуже тяжкі наслідки руїни, а тут, слід сказати, справа стоїть значно краще, і з цього погляду становище у нас з вами вигідніше.   Один з виступаючих сказав, що поняття Західна і Східна Україна треба об'єднати в одно — Радянська Україна. Раз цього хочуть самі робітники, самі трудящі, то, я думаю, що тут нам нема чого дипломатією займатися — це буде напевно так.   Все зруйноване війною ми швидко відбудуємо. Будемо чесно і напружено працювати кожний на тій ділянці, куди поставлений. Актив, що зібрався сьогодні, на мене справляє добре враження. Є цілковита упевненість у тому, що ми успішно справимося з майбутньою великою роботою.   Дозвольте мені на цьому скінчити і сказати, що Червона Армія, товариші, в усьому, на всіх ділянках роботи, допоможе. (Бурхливі оплески). Ми готові захищати вашу мирну і корисну працю.   Дозвольте, товариші, мені, як командуючому фронтом, відзначити величезне піднесення в наших військах і, насамперед, завдяки тому, що трудящі Західної України так душевно, так щиро, по-братському зустріли наші військові частини.   Бійці, командири і політпрацівники показали на ділі, що вони виховані нашою більшовицькою партією.   Товариші! Червона Армія на наших очах перемагає, перемагала і перемагатиме тому, що перемагає політика радянської влади, політика нашої партії, політика великого вождя — товариша Сталіна.   Хай живе товариш Сталін! (Бурхлива овація всього залу. Всі встають. Вигуки "ура").   [Червона Україна] 