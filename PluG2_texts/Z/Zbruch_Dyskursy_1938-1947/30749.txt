Повідомлення Наркомфіну Української РСР

1. Доводиться до відому всіх державних і кооперативних підприємств і установ, а також приватних підприємців і осіб, що на підставі постанови Уряду СРСР, з метою здійснення переходу на радянську валюту, на території Західної України встановлюється такий порядок прийому і видачі грошей по вкладах і біжучих рахунках в ощадних касах: Прийом злотих на біжучі рахунки і вклади в ощадних касах з 21 грудня 1939 року припиняється.   З цього ж числа на біжучі рахунки і вклади приймається тільки радянською валютою.   2. Видача з біжучих рахунків і вкладів приватних підприємців і осіб, що відкриті в ощадних касах, в злотих також проводиться з 21 грудня 1939 року в такому порядку:   а) кошти на біжучих рахунках і вкладах, по яких лишки не перевищують 300 злотих, переводяться на радянську валюту і видача їх проводиться в радянських карбованцях по пред'явленню вкладником ощадної книжки.   б) По біжучих рахунках і вкладах, лишки по яких перевищують 300 злотих, зачисляються, по пред'явленню вкладником ощадної книжки і його особистої явки, на його рахунок в радянській валюті не більше 300 карбованців і видача проводиться в розмірі до 300 карбованців.   Решта коштів зверх 300 злотих власникам рахунків не виплачується.   3) Грошові кошти державних і кооперативних підприємств і установ, що зберігаються на біжучих рахунках і вклади в ощадних касах, що відкриті в злотих, виплачуються радянською валютою.   20 грудня 1939 року.   Наркомфін Української РСР.   [Вільна Україна] 