Поклик Митрополита.

Події, що ми їх тепер щодня переживаємо, чим більше вони потрясаючі і болючі, тим більше вимагають від нас, щоб ми в них не тратили духової рівноваги і мудрого супокою. Даватися втягати чи під впливом нервів чи провокації до якихнебудь чинів відплати або й насильства булоб шкодою для нашої Церкви і Народу. Тому всіх, що дорожать цими добрами, прошу: нині більше як колинебудь, збережіть усі необхідну в кожному людському діланню розважність.
  У Львові, дня 3. листопада 1938. р.
  АНДРЕЙ Митрополит.     