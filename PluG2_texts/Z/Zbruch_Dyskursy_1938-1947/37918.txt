Американський журналіст у Фірера

Берлін, 17. червня. Фірер прийняв на західньому фронті американського кореспондента Віґана, та дав йому декілька пояснень для американської преси щодо німецько-американських взаємин.   Щодо взаємин Німеччина та Америка Фірер заявив: Німці є одною з небагатьох держав, що стояли досі осторонь американських справ.   Німці не мали, ані не мають ніяких територіяльних та політичних інтересів на американському континенті. Якщо хтось ставить справу інакше, то ця неправда є ширена не без причин і навмисне. Як наладнає собі американський континент своє життя — заявив Фірер — нас не цікавить.   Щодо доктрини Монрое завважив Фірер:   "Не вірю, щоб якусь доктрину, таку як її проголосив Монрое, можна брати тільки як одностороннє невмішування. Бо ціль доктрини Монрое не лише в тому, щоби европейські держави не мішались до американських справ, чого Анґлія, що має великі політичні і територіяльні інтереси в Америці не придержується, але й у тому, щоби Америка не вмішувалась до европейських справ. Що саме Вашінґтон видав таку осторогу американському народові, це найкращий доказ точного її розуміня та льоґіки. Я ще додам від себе:   Америка для американців, Европа для европейців.   На запит про думку щодо заповідженого президентом Рузвельтом дозброєння, відповів Фірер:   "Я придержуючись засади Монрое також і при відповіді на це питання. Не думаю осуджувати проґрами дозброєння в Сполучених Державах — не цікавлюсь тим.   Від ряду літ працюю в наслідок таких же примусових умовинах над найбільшою проґрамою дозброєння у світі, тому можу відрізнити фантастичні поголоски від реальних можливостей практичного життя. Тут загалом мається до діла з фантастичними поглядами."   На запит щодо інтервенції Америки через доставу літаків та воєнного знаряддя заявив Фірер:   "Інтервенція Америки через масові достави в нічому не може змінити вислідів теперішньої війни. Зайво зясовувати тут краще мої погляди. Дійсність сама виявить".   Щодо поширювання в Америці поголосок про т. зв. "пяту кольону" то Фірер заявив:   "Не можу займатись т. зв. "пятою кольоною", бо поза видумками фантастів вона не істнує. Якщо якась влада пхнувши свої народи у війну переживає опісля страхіття заломання, то ясно, що силкується звалити свою вину на когось іншого. Та по суті все це для створення загального поняття опозиції, що істнує, річ ясна, у кожному краю.   Ця опозиція не має нічого спільного з Німеччиною, а навпаки — це або скрайні радикальні націоналісти, або міжнародньо зорґанізовані комуністи, чи там якісь інші противники війни.   А лише тому, що ці політики не мають інакшої змоги впоратися з опозицією, то закидають їм зраду батьківщини, силкуючись такими негідними заходами вдягнути на себе омофор патріотизму, причому замилюють світові очі якоюсь видуманою страхітливого "пятою кольоною".   Противники наші програють цю війну не через "пяту кольону", в через зловживання, несовістність і духову низькість політиків. Програють і тому, що їхня військова організація погана, а боєвий провід нездарний. Німці вийдуть побідниками, бо німецький народ знає, що по його боці правда, бо німецька військова орґанізація і провід кращі, бо маємо незрівнану армію, та прегарний воєнний виряд.   Не мав я ніколи задумів — заявив дальше Фірер — нищити бритійську світову імперію. Навпаки ще напередодні тієї війни спричиненої Анґлією та Францією, зясував я анґлійському урядові умови і то так далеко йдучі, що навіть запропонував допомогу Німеччини для вдержання імперії. Не вимагав я нічого більше від Анґлії як рівноправности Німеччини і щоб так вона була трактована, щоби Анґлія охороняла побережжя Німеччини, колиб ця була замішана у війну і врешті, щоби нам повернено німецькі кольонії. І я дістану їх!   Та Льондон і опінія цілого світа були за тим, щоб знищити націонал-соціялізм, а Німеччину поділити, до решти розброїти і відібрати їй всю міць. А проте я не мав ніколи таких задумів щодо Анґлії, ані так не висловився супроти неї.   [Краківські вісті]     