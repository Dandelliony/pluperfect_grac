Лист.

  (З циклу лірики)   В полі маки червоні цвітуть, Наче ніжні маленькі хустинки, А мене у незвідану путь Кличуть станції голосно й дзвінко.   Я вітаю і села, й міста, На зеленому лузі — лелеку; Я вітаю, хороша й проста, Твою щирість, блиску і далеку.   Моя рідна, кохана моя! Буде щастя багато-багато... Недаремно виношував я Сум розлуки і совість солдата.   Тільки б дружбу мені зберегти, Тільки б завжди — з тобою, з тобою, Щоб відчула піднесено ти Часту юність весни голубої.   ***   Все натхнення витяжного слова Я сьогодні дарю тобі знов... Ти прийми з стародавнього Львова Мого серця привіт і любов.   Третій рік я стрічаю без тебе На пилястих дорогах війни, Бо Вітчизна послала — і треба Визволяти міста і лани.   Та щовечора, рідна, щоранку, Я повторюю любе ім'я: Придніпрянка моя, придніпрянка, Неповторна, єдина моя!   Після років гарматного грому, Неподоланий бурями лих, Повернусь я з походів додому До очей українських твоїх.   [Вільна Україна, 03.02.1945] 