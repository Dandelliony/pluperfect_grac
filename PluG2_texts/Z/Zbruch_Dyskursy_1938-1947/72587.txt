Листопад

  Листопад, мов спомин про весну чудову: багровіє листя, наче цвіт цвіте І радіє серце — оживає знову, оживає в серці щастя молоде.   Опадало листя із дерев крислатих, відходили хлопці з піснею в устах: — Не сумуй за сином, не журися, мати! Повернувсь у славі, чи у славі ляг!   Ах, ти любе місто, що цвіло в ту осінь, що в ту славну пору зустріло весну. У тобі ця слава ще живе і досі, ще і досі мрієш про весну ясну.   Так іти б, як ранше... І хай вітер стелить малинові мрії по цілім краю! I ховати ніжно в пазусі шинелі свій запал нестримний і любов свою.   Так іти б. Ось знову рум'яніє листя і на юних лицях рум’яніє пал. Та далекий спомин, що ще не розприсся, наче біль, у серце глибоко запав.   Старовинне місто зацвіло багрово — червінню палає гнів наш і любов... Листопад, мов спомин про весну чудову, що прийде ізнову, що засяє знов.   [Львівські вісті] 