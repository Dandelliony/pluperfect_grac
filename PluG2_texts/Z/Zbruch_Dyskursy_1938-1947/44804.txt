Про роботу Львівського і Ровенського обкомів КП(б)У

З резолюції Пленуму Центрального Комітету КП(б) України   Заслухавши і обговоривши звітні доповіді секретарів Львівського обкому КП(б)У тов. Грищука і Ровенського обкому КП(б)У тов. Бегми, Пленум ЦК КП(б)У відмічає, що парторганізації західних областей УРСР домоглися значних успіхів у справі зміцнення радянської влади, соціалістичної перебудови економіки, організації нового соціалістичного життя на визволених спід ярма польських панів українських землях.   За цей період відбудована і в значній мірі реконструйована раніш напівзруйнована промисловість, повністю і назавжди ліквідовано безземелля, безробіття, голод, злидні та безправ'я.   Промисловість всіх західних областей України на 10 місяців по випуску валової продукції виконала річний план по союзних і республіканських наркоматах на 89 проц., зокрема, по республіканській промисловості — на 88,6 проц., а по обласній — на 98,1 проц. Підприємства Наркомхарчопрому за 10 місяців уже виконали річний план на 103,7 проц.   В західних областях УРСР на 1 листопада 1940 року створено 529 колгоспів, 174 МТС, які мають 1.645 тракторів. В західні області на 1 жовтня 1940 року завезено 599 культиваторів, 598 п'ятикорпусних плугів, 500 двохкорпусних плугів, 913 лущильників, 585 сівалок і інших сільськогосподарських машин.   Грунтовно перебудована система народної освіти в західних областях УРСР. Раніш, до оголошення радянської влади, на території теперішніх західних областей України в школах навчалося коло 900 тисяч дітей (і то, головним чином, в містах), а тепер в початкових, неповних середніх і середніх школах навчається 1.189.100 дітей. Раніш, до радянської влади, на території теперішніх західних областей України було не більш 4 тисяч шкіл, а тепер в західних областях України є 6.739 початкових, неповних середніх і середніх шкіл. Раніш в селах зовсім не було середніх шкіл, а тепер в селах західних областей є 35 середніх шкіл. Раніш було всього 371 українська школа, а в 1940—41 навчальному році їх організовано 5.798. В західних областях України організовано 6 палаців піонерів, обласних технічних станцій, 50 піонерських клубів. Замість 5 вищих навчальних закладів, організовано 13 вузів.   За час існування радянської влади в західних областях України створено 14 театрів, організовано 117 кінотеатрів і кіноустановок, з яких понад 100 — в селах. В західних областях України організовано 59 районних будинків культури, 138 районних клубів, 3.173 сільських клуби. Різко збільшилась сітка бібліотек. Створено 196 міських і районних бібліотек, 206 сільських бібліотек, 11 дитячих міських бібліотек.   В західних областях відкрито 184 лікарні, а раніш було 78 лікарень. Організовано 22 родильних будинки, а раніш було 2. Відкрито 491 амбулаторій і поліклінік, раніш було 160. В селах створена сітка лікувальних закладів.   Промисловість Львівської області, що складається з 564 підприємств (в тому числі нових — 24 і відбудовано з зруйнованих — 79) за три квартали 1940 року дала продукції на 130.099 тис. карбованців, виконавши виробничу програму на 112 проц. Розвивається соціалістичне змагання і стахановський рух, робітники заводів і фабрик освоюють методи соціалістичної праці і вже мають деякі успіхи в підвищенні продуктивності праці.   Па кондитерській фабриці ім. Кірова в м. Львові продуктивність праці одного робітника досягла 134 проц. до плану. На тютюновій фабриці ім. 17 вересня продуктивність праці підвищилась в 2½ рази. Кооперативні підприємства області виробничу програму виконали на 116 проц.   Трудяще селянство Львівської області одержало 171.773 га землі, 14.000 голів великої худоби. Бідняки і середняки на ділі переконуються в перевазі колективного господарства перед господарством одноосібним. За цей рік у Львівській області організовано 71 колгосп і на 1 листопада подали заяви про своє бажання вступити в колгосп 1.750 селянських господарств. В Ровенській області організовано 79 колгоспів. Колгоспи Львівської, Ровенської й інших західних областей зібрали хороший урожай, обзаводяться худобою і забезпечують високу оплату трудодня колгоспників.   По Ровенській області в наслідок визволення народу спід ярма капіталізму, селяни одержали 90.548 га землі і 7.916 голів великої худоби.   Для успішного розвитку і зміцнення колгоспного ладу радянською державою створені машинно-тракторні станції, озброєні першокласними сільськогосподарськими машинами. У Львівській області організовані 34 МТС з кількістю 327 тракторів; в Ровенській — 30 МТС з кількістю 281 трактор.   У практичному здійсненні ленінсько-сталінської національної політики Львівська і Ровенська парторганізації проробили велику роботу. З успіхом росте і розвивається українська культура національна по формі і соціалістична по змісту. В боротьбі проти буржуазних націоналістів — польських, українських і єврейських ліквідуються національна ворожнеча і народи західних областей УРСР в єдиній братській співдружбі розгорнули велику творчу роботу по зміцненню радянської влади.   До початку навчального 1940-1941 року в Львівській області, замість 814 початкових і середніх шкіл, які раніш існували, відкрито 1,204 школи з кількістю учнів 227.525 чол., тобто кількість учнів збільшилась проти 1938—I939 навчального року на 74.357 чол. Кількість українських шкіл збільшилась з 91 до 1.002, шкіл по ліквідації неписьменності організовано 263, що охоплюють населення 7.890 чол., організовано 4 вищих навчальних заклади, 1.102 клуби, 211 бібліотек, 7 державних музеїв і 5 театрів. В Ровенській області кількість початкових і середніх шкіл збільшилась з 951 до 1.666, українських шкіл — з 3 до 686, організовано учительський інститут, 3 педшколи і 2 медшколи.   Проведена велика робота по охороні здоров'я трудящих: у Львівській області відкрито 30 поліклінік, 67 амбулаторій, 5 родильних будинків, 32 здоровпункти, 43 акушерських пункти, 16 дитсадків. Кількість лікарень збільшилась з 14 до 43. В Ровенській області кількість лікарень збільшилась з 14 до 39, відкрито 9 поліклінік, 60 амбулаторій.   В західних областях УРСР висунуто з середовища робітників, бідняків, середняків і трудової інтелігенції на радянську, господарську, кооперативну й інші роботи десятки тисяч товаришів, поданих справі партії Леніна — Сталіна. В Львівській області висунуто на керівну радянську, кооперативну, профспілкову і інші роботи 9.398 чол., в тому числі 890 жінок. По Ровенській області висунуто понад 4 тис. чоловік.   Поряд з ним Пленум ЦК КП(б)У відмітив, що в деяких селах і районах Львівської, Ровенської і решти західних областей України були допущені недоліки в практичній роботі, зв'язаній з стягненням сільгоспподатку. Партійні і радянські організації західних областей вжили заходів до виправлення цих недоліків. В своїй постанові Пленум відмітив і інші недоліки в роботі деяких партійних організацій західних областей України — недостатнє розгортання агітаційно-політичної роботи серед трудящих, недостатнє керівництво в деяких районах роботою сільрад, в наслідок чого окремі сільради допускають помилки в роботі.   Пленум ЦК КП(б)У постановляє:   1. Запропонувати Львівському, Ровенському, Станіславському, Тарнопольському, Волинському і Дрогобичському обкомам КП(б)У вжити заходів до зміцнення партійної і державної дисципліни.   2. Запропонувати обкомам КП(б)У західних областей УРСР поліпшити керівництво промисловістю і транспортом, добиваючись виконання виробничих планів як по кількісних, так і, особливо, по якісних показниках і встановити найсуворіший контроль за неухильним проведенням в життя Указів Президії Верховної Ради СРСР від 26 червня і 10 липня 1940 року. Особливу увагу треба звернути на розширення і розвиток місцевої промисловості, що є великим джерелом задоволення зростаючих потреб трудящих. Поряд з цим, необхідно всемірно розвивати видобування місцевих видів палива і виробництво будівних матеріалів.   3. Зобов'язати обкоми КП(б)У західних областей УРСР рішуче посилити керівництво сільським господарством, сільрадами і всією роботою, що провадиться на селі, зокрема, підготовкою до весняної сівби одноосібних бідняцько-середняцьких господарств, колгоспів і радгоспів.   Пленум вимагає від партійних і радянських організацій рішучого посилення агітаційно-політичної роботи серед трудящого селянства, наполегливої і систематичної агітаційної роботи по переконанню їх в перевагах колективного господарства перед господарством одноосібним, всемірно сприяючи всім бажаючим біднякам і середнякам вступити в колгосп.   Ця робота, — говориться в рішенні Пленуму, — повинна провалитись на основі суворого додержання ленінсько-сталінського принципу добровільності при організації колгоспів, пам'ятаючи вказівки нашої партії і товариша Сталіна про те, що "Успіхи нашої колгоспної політики пояснюються між іншим тим, що вона, ця політика, спирається на добровільність колгоспного руху і врахування різноманітності умов в різних районах CPCP".   4. Запропонувати парторганізаціям західних областей України поліпшити керівництво і допомогу колгоспам. МТС і радгоспам в їх організаційно-господарському зміцненні, посилити політичну виховну роботу серед колгоспників по вихованню їх в дусі свідомого ставлення до праці і громадської власності, в дусі непримиренності до порушників колгоспної трудової дисципліни і Сталінського Статуту сільськогосподарської артілі. Необхідно пам'ятати, що робота колгоспів, МТС і радгоспів, особливо в умовах західних областей УРСР, повинна бути тим більш показовою і служити прикладом для навколишнього населення.   Необхідно приділити особливу увагу питанням правильної організації і обліку праці в колгоспах, правильному розподілові серед колгоспників результатів поточного сільськогосподарського року — цьому важливішому господарсько-політичному завданню, — неухильно додержуючи принципу розподілу доходу по кількості вироблених трудоднів і даючи рішучу відсіч куркульсько-провокаційним спробам порушити Статут сільськогосподарської артілі.   Зобов'язати обкоми і райкоми КП(б)У забезпечити більшовицьке керівництво створенням в колгоспах, після виконання ними зобов'язань перед державою, всіх встановлених громадських фондів зернових культур, а після створення їх приступити до розподілу зернових культур по трудоднях.   Обкомам і райкомам партії необхідно серйозну увагу приділити питанням підготовки до зими усуспільненої худоби; утеплення приміщень, забезпечення в необхідній кількості колгоспної худоби об'ємистим і концентрованим фуражем, підбір конюхів і організація старанного і сумлінного догляду за колгоспною худобою. Запропонувати партійним і радянським організаціям західних областей УРСР забезпечити більшовицьку мобілізацію колгоспників на підготовку до весняної посівної кампанії: залучення колгоспників до складання виробничих планів, засипка і приведення до кондиційного стану посівних фондів, ремонт сільськогосподарського інвентаря, підготовка кадрів, вивчення колгоспниками Сталінського Статуту сільгоспартілі і принципів організації праці в колгоспах, ознайомлення їх з агротехнічними вимогами в боротьбі за високий урожай колгоспних полів.   5. Зобов'язати обкоми КП(б)У, облвиконкоми і міські Ради західних областей УРСР звернути найсерйознішу увагу на дальший благоустрій та санітарний стан міст, в найкоротший строк закінчити комунальне будівництво, передбачене планом 1940 року, і ремонт житлового фонду, забезпечити без аварійну роботу електростанцій, перевірити ступінь підготовки до роботи в зимових умовах міського комунального господарства — водопроводу, каналізації, міського транспорту, забезпечити паливом школи, лікарні та інші культурно-побутові заклади.   Зобов'язати Наркоммісцевпром, облвиконкоми і обкоми КП(б)У повністю завезти паливо для потреб міського населення, установ і шкіл до 15 грудня 1940 року і створити необхідні запаси палива для нормальної роботи промисловості. Для цього необхідно максимально використати місцеві паливні ресурси: торф, дрова, буре вугілля.   6. Зобов'язати обкоми, райкоми, первинні партійні організації, Укоопспілку, Наркомторг УРСР поліпшити керівництво роботою споживкооперації і держторгівлі в містах, з тим, щоб забезпечити безперебійне постачання населення товарами.   7. Зобов'язати парторганізації західних областей різко підвищити якість партійного керівництва справою народної освіти, добиватися дальшого поліпшення постановки навчальної і політичної роботи в школах, технікумах і вузах, нещадно викриваючи і викорчовуючи буржуазних українських, польських та єврейських націоналістів, які подекуди пробралися на педагогічну роботу в деякі школи і вузи.   Парторганізації західних областей УРСР повинні організувати і надавати всемірну допомогу вчителям і викладачам у вивченні основ марксизму-ленінізму, залучаючи до цієї роботи підготовлених комуністів з партійного активу.   8. Зобов'язати обкоми, міськкоми і райкоми КП(б)У суворо виконувати рішення XVIII з’їзду ВКП(б) і вказівки товариша Сталіна в питаннях підбору і висунення керівних кадрів і проявляти повсякденне піклування про підвищення політичного рівня і марксистсько-ленінської свідомості партійних, радянських і господарських кадрів.   Партійні організації західних областей повинні посилити висунення на радянську, господарську і кооперативну роботу перевірених товаришів з місцевого населення.   9. Зобов'язати партійні організації західних областей поліпшити керівництво партійною пропагандою, здійснюючи повсякденну допомогу, контроль і перевірку по суті, як комуністи і, в першу чергу, керівний актив, працюють над вивченням основ марксизму-ленінізму.   В допомогу вивчаючим основи марксизму-ленінізму необхідно значно розширити тематику лекцій з теоретичних питань — з історії народів СРСР, філософії, економіки, літератури, природознавства.   10. Запропонувати партійним організаціям західних областей України суворо керуватися рішенням ЦК ВКП(б) від 10 липня 1940 року "Про усунення недоліків керівництва у місцевих парторганізаціях в справі прийому нових членів у ВКП(б)" і не залишати без уваги і робити необхідні висновки по кожному факту порушення райкомами і первинними парторганізаціями принципу індивідуального відбору при прийомі в партію.   11. Зобов'язати партійні організації західних областей рішуче поліпшити керівництво комсомольськими організаціями, пам'ятаючи про їх велику роль на селі, особливо там, де немає первинних партійних організацій. Партійні організації повинні спрямувати увагу комсомольського активу і комсомольців на організаційне зміцнення первинних комсомольських організацій, на встановлення тіснішого зв'язку з місцевою молоддю і поліпшення якості пропагандистської і культурно-виховної роботи серед молоді.   12. Зобов'язати обкоми, міськкоми, райкоми КП(б)У поліпшити керівництво профспілками, надаючи їм всемірну допомогу в справі мобілізації широких мас членів профспілок на дальше зміцнення господарської і оборонної могутності Радянського Союзу, розгортання соціалістичного змагання і стахановського руху, дальше зростання продуктивності праці і зміцнення соціалістичної трудової дисципліни, на боротьбу за ліквідацію прогулів і самовільного уходу робітників і службовців з підприємств і установ.   Пленум пропонує партійним організаціям забезпечити більшовицьке керівництво наступними виборами профспілкових органів в західних областях УРСР і проведеним їх на високому політичному рівні з тим, щоб на основі розгорнутої більшовицької критики і самокритики забезпечити обрання в склад керівних профорганів кращих робітників, інтелігентів та службовців і очищення профорганів від класово-ворожих елементів, що пролізли туди.   13. Пленум звертає увагу партійних організацій західних областей на необхідність дальшого поліпшення культурного обслужування трудящих, на посилення більшовицького впливу і керівництва культурними закладами: театрами, кіно, бібліотеками і, особливо, сільськими клубами.   14. Пленум ЦК КП(б)У підкреслює важливіше політичне значення виборчої кампанії по виборах у місцеві Ради депутатів трудящих і зобов'язує партійні організації західних областей України забезпечити ще більше розгортання політичної роботи серед виборців на дільницях і по місцю їх проживання, і частіше практикувати скликання інструктивних нарад довірених осіб разом з активом у питаннях проведення агітаційної роботи на виборчих дільницях за висунутих кандидатів, організувати зустрічі кандидатів з виборцями, ознайомлювати агітаторів і довірених осіб з даними громадсько-політичної діяльності виставленого кандидата, організувати показ досягнень області, міста, району і села, як результат політики партії Леніна—Сталіна, систематично роз'яснювати населенню чергові завдання господарського і культурного будівництва, що стоять перед місцевими Радами депутатів трудящих, і т. д.   15. Запропонувати обкомам партії західних областей посилити керівництво районними і обласними газетами, систематично слухати звіти про роботу редакцій обласних та районних газет на бюро обкому, з попереднім глибоким вивченням роботи газети до звіту редакції на бюро обкому, міськкому, райкому. 16. Пленум ЦК КП(б)У вимагає від керівників первинних парторганізацій, райкомів, міськкомів, обкомів партії посилення більшовицької агітаційної роботи серед трудящих мас. Кожний комуніст, який працює в західних областях УРСР, повинен вважати роботу в масах своїм важливішим завданням. Робота в масах, серед робітників, селян, інтелігенції, згуртування їх навколо нашої більшовицької партії — все це повинно бути в центрі всієї роботи обкомів, райкомів, міськкомів партії.   Пленум ЦК КП(б) України висловлює впевненість, що більшовики західних областей Української Радянської Соціалістичної Республіки, під керівництвом ЦК ВКП(б) і товариша Сталіна будуть і надалі з ще більшою наполегливістю боротися за дальше зміцнення радянських порядків на землях, визволених від гніту капіталізму, за розвиток промисловості і сільського господарства, за нові перемоги соціалістичної культури великого українського народу, возз'єднаного в українській радянській державі, за повну перемогу сталінського блоку комуністів і безпартійних в наступних виборах депутатів у місцеві Ради.   [Червоний Перемишль] 