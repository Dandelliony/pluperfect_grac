На службі народу

Ніде в світі наука не розвивається так, як в Союзі Радянських Соціалістичних Республік. Ніде в світі наука та її діячі не користуються такою увагою й любов'ю, як у країні соціалізму.   В країнах капіталу, в тому числі і в так званих "демократичних", наука перебуває на службі привілерованих верств і є справою незначної меншості суспільства — справою пануючих класів.   Тільки в країні Рад, де відкрито широкі перспективи для розвитку і піднесення всіх галузей народного господарства, наука стала здобутком народу.   Наука, на засадах якої радянський народ будує своє життя — марксизм-ленінізм — єдина справжня наука, яка дає "можливість орієнтуватися в обставинах, зрозуміти внутрішній зв'язок навколишніх подій, передбачити хід подій і розпізнати не тільки те, як і куди розвиваються події тепер, але й те, як і куди вони повинні розвиватися в майбутньому. (Короткий курс історії ВКП(б) стор. 339).   З марксизмом-ленінізмом — цією найгострішою зброєю, очолювані партією Леніна-Сталіна, керовані великим і мудрим вождем товаришем Сталіним радянські люди непереможні. В цьому секрет наших успіхів і перемог.   Могутній багатоміліонний радянський народ не знає національної ворожнечі. У міцній братерській дружбі живуть щасливі народи на шої батьківщини — великого СРСР. Спільно розвивають вони свою економіку й культуру і в велику скарбницю соціалістичної культури, справді загальнолюдської культури, вкладають частки благородних надбань росіяни і українці, білоруси і грузини, поляки і євреї, вірмени і казахи — всі народи, що населюють нашу батьківщину.   Воз'єднання українського народу у велику радянську сім'ю відкрило для трудящих західних областей УРСР перспективи прекрасного життя, перспективи нечуваного розвитку й розквіту української соціалістичної культури національної по формі, соціалістичної по вмісту. За короткий час багато вже зроблено для того, щоб робітників, селян і трудову інтелігенцію завсідних областей УРСР залучити до загального процесу творення й розвитку соціалістичної культури в країні рад. Скільки за цей час в західних областях відкрито нових шкіл і інших культурно-освітні закладів! Робітники й селяни колишньої Західної України, які були позбавлені права здобувати вищу освіту на рідній мові, нині мають Державний український університет і багато інших наукових закладів.   Нарешті, Уряд радянської України для ширшого розгортання наукової та науково-дослідної роботи в західних областях УРСР дозволив Академії Наук Української Радянської Соціалістичної Республіки організувати в місті Львові відділи академічних інститутів суспільних наук.   У Львові розпочато вже утворення відділів таких інститутів Академії Наук УРСР: інституту економіки, інституту історії України, Інституту археології, інституту мовознавства, інституту української літератури ім. Т. Г. Шевченка, Інституту фольклору. Утворюються також філія наукової бібліотеки та потужна друкарня Академії Наук. Для розгортання роботи цих інституцій Уряд Радянської України асигнує на 1940 рік великі кошти (кілька міліонів карбованців).   Для утворення згаданих відділів інститутів президія Академії Наук Української РСР відрядила до міста Львова групу наукових працівників академії, які вже розпочали добір наукових кадрів для новоутворюваних відділів інститутів Академій Наук УРСР. Частину новоутворюваних наукових установ у Львові очолюватимуть визначні вчені. Відділ інституту мовознавства очолюватиме академік К. О. Студинський, відділ інституту української літератури очолюватиме академік М. С. Возняк, відділ інституту українського фольклору — академік Ф. Колесса, академік І В. Щурат керуватиме групою шевченкознавства у відділі інституту української літератури. На чолі інших відділів стоятимуть також висококваліфіковані наукові працівники.   Інститути Академії Наук Української Радянської Соціалістичної Республіки тематичні плани своєї наукової роботи на 1940 рік побудували на основі рішень XVIII з'їзду ВКП(б). Відділи інститутів, утворювані у Львові, включаються в розробку питань, передбачених планами відповідних інститутів. Інститут економіки, розробляючи питання розміщення продуктивних сил УРСР, обрав, як основну тему на 1940 та 1941 роки, питання про розвиток головних галузей народного господарства та економіки областей УРСР; інститути історії України та археології опрацьовуватимуть в 1940 і 1941 роках марксистський підручник з історії України для вищої школи та розроблятимуть ще ряд важливіших питань з минулого й сучасного України; інститут української літератури ім. Шевченка розроблюватиме ряд важливих проблем сучасної української літератури, готуватиме видання творів класиків української літератури, зокрема продовжуватиме академічне видання творів Т. Г. Шевченка і розпочне видання творів І. Франка а також приступає до складання для Вишів великого курсу історії української літератури; інститут мовознавства розроблюватиме важливіші питання з історії української мови та працюватиме над вивченням сучасної живої української мови. Інститут українського фольклору вивчатиме творчість українського народу в різних її проявах. Робота цього інституту захопить, починаючи вже з 1940 року, деякі питання етнографії.   Щоб допомогти радянській державі, і далі зміцнювати її як непереможну фортецю соціалізму, треба повсякчас учити робітників і селян розпізнавати ворога. Це почесна і відповідальна робота для відділів інститутів, які Академія наук утворює зараз у Львові. Робота складна і відповідальна, але почесна і славна. Успіх її, коли врахувати, що держава створює для цього всі умови, залежить від багатьох факторів. Для успішного здійснення завдань, які ставлять перед нами Уряд і партія потрібне щире ставлення до нашої більшовицької справи, щире більшовицьке бажання виконати доручення і довір'я радянської держави, уміння по-більшовицькому підійти до розв'язання поставлених завдань. Найнадійнішим сопутником є і буде завжди марксистсько-ленінська наука. Отже і старшим і молодшим треба старанно вивчати науку Маркса-Енгельса-Леніна-Сталіна.   Ми впевнені, що науковий колектив новоутворюваних інституцій по-більшовицькому візьметься за доручену йому справу, з честю виправдає довір'я радянського Уряду і комуністичної партії. Працюючи над розв'язанням великих і відповідальних завдань, відділи інститутів завжди знайдуть підтримку і допомогу колективу Академії наук УРСР, місцевих радянських і партійних організацій. Держава довіряє нам відповідальну справу. Зробимо все, щоб бути вірними і відданими синами радянської батьківщини, гідними великої сталінської доби і нашого великого учителя й батька товариша Сталіна.   В. Рудницький, заступник голови відділу суспільних наук Академії УРСР.   [Вільна Україна] 