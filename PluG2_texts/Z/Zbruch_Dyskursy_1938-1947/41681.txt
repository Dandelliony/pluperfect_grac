Вже рік минув

Вже рік минув, коли з громами слави прийшли ми в край, одірваний віл нас, що довго ніс ярмо, важке й криваве в голодній тьмі наруги і образ.   Ти тільки снив про сонце золотеє, о краю мій, ти знав лиш рабства гать. Орел терзав тебе, як Прометея. та вже йому нікого не терзать.   У грізнім гулі кроків і металу замовк орла над краєм братнім крик, — йому ми крила білі поламали і обрубали голову навік.   Умерла ніч, розтанула зимова, І сонце правди глянуло з Кремля, в його промінні сяють вежі Львова, і розцвітає змучена земля.   Малюють в небі соколи залізні ім'я вождя. Ще більше стало нас. І йде Франко по звільненій вітчизні, а з ним разом Федькович і Тарас.   [Вільна Україна] 