Укази Президії Верховної Ради СРСР

Указ Президії Верховної Ради СРСР Про відновлення на території Бесарабії чинності радянських законів про націоналізацію землі   В зв'язку з визволенням Бесарабії і возз'єднанням її з Радянським Союзом, Президія Верховної Ради СРСР постановляє:   1. Визнати відновленою з 28 червня 1940 року на всій території Бесарабії чинність радянських законів про націоналізацію землі, у відповідності з декретом "Про землю", прийнятим ІІ Всеросійським з'їздом Рад 26 жовтня (8 листопада) 1917 року, з оголошенням всієї землі Бесарабії з її надрами, лісами і водами державною власністю, тобто всенародним добром.   2. Доручити Раді Народних Комісарів Української Радянської Соціалістичної Республіки і Раді Народних Комісарів Молдавської Радянської Соціалістичної Республіки негайно провести в життя на території Бесарабії всі заходи, зв'язані з передачею землі трудящим селянам в безстрокове і безплатне користування.   Голова Президії Верховної Ради СРСР М. Калінін. Секретар Президії Верховної Ради СРСР О. Горкін.   Москва, Кремль. 15 серпня 1940 р.     Указ Президії Верховної Ради СРСР Про націоналізацію землі на території північної частини Буковини   У відповідності з законом Верховної Ради СРСР від 2 серпня 1940 року про включення Північної частини Буковини в склад Української Радянської Соціалістичної Республіки, Президія Верховної Ради СРСР постановляє:   1. Встановити, що з 28 червня 1940 року вся земля з її надрами, лісами і водами на території Північної частини Буковини є державною власністю, тобто всенародним добром.   2. Доручити Раді Народних Комісарів Української Радянської Соціалістичної Республіки негайно провести в життя на території Північної частини Буковини всі заходи, зв'язані з передачею землі трудящим селянам в безстрокове і безплатне користування.   Голова Президії Верховної Ради СРСР М. Калінін. Секретар Президії Верховної Ради СРСР О. Горкін.   Москва, Кремль. 15 серпня 1940 р.   Указ Президії Верховної Ради СРСР Про націоналізацію банків, промислових і торгових підприємств, залізничного і водного транспорту і засобів зв'язку Бесарабії   В зв'язку з визволенням Бесарабії і возз'єднанням її з Радянським Союзом і відновленням на території Бесарабії чинності законів СРСР про скасування приватної власності на знаряддя і засоби виробництва, Президія Верховної Ради СРСР постановляє:   1. Встановити, що з 28 червня 1940 року є націоналізованими:   а) всі банки, інші кредитні установи, позичково-ощадні каси, а також залізничний і водний транспорт і засоби зв'язку, які знаходяться на території Бесарабії;   б) промислові підприємства з числом робітників понад 20 чоловік або з числом робітників не нижче 10 чоловік при наявності двигуна потужністю не менш 10 к. с., які знаходяться на території Бесарабії.   2. Доручити Раді Народних Комісарів Української РСР і Раді Народних Комісарів Молдавської РСР затвердити перелік промислових підприємств, які підлягають націоналізації у відповідності з статтею 1 цього Указу.   3. Доручити Раді Народних Комісарів СРСР внести на затвердження Президії Верховної Ради СРСР перелік підприємств, які підлягають передачі в союзне підпорядкування.   4. Крім вказаних в статті 1 підприємств підлягають націоналізації:   а) всі підприємства поліграфічної промисловості (друкарні, літографії, цинкографії);   б) електростанції, трамваї і автобуси;   в) всі підприємства спиртової промисловості;   г) торгові підприємства з річним оборотом понад 600 тисяч лей, а також промислові винні підвали, нафтосховища;   д) лікарні, великі аптеки, аптекарські склади, санаторії;   е) початкові, середні і вищі навчальні заклади;   ж) кінематографи, театри, стадіони, музеї і картинні галереї;   з) великі готелі, великі домоволодіння, а також будинки, господарі яких втекли з Бесарабії.   5. Доручити Раді Народних Комісарів Української Радянської Соціалістичної Республіки і Раді Народних Комісарів Молдавської Радянської Соціалістичної Республіки встановити перелік підприємств, будинків і установ, які підлягають націоналізації у відповідності з статтею 4 цього Указу.   Голова Президії Верховної Ради СРСР М. Калінін. Секретар Президії Верховної Ради СРСР О. Горкін.   Москва, Кремль. 15 серпня 1940 р.   Указ Президії Верховної Ради СРСР Про націоналізацію банків, промислових і торгових підприємств, залізничного і водного транспорту і засобів зв'язку північної частини Буковини   Верховної Ради СРСР від 2 серпня 1940 року про включення Північної частини Буковини в склад Української Радянської Соціалістичної Республіки, Президія Верховної Ради СРСР постановляє:   1. Встановити, що з 28 червня 1940 року є націоналізованими:   а) банки, інші кредитні установи, позичково-ощадні каси, а також залізничний і водний транспорт і засоби зв'язку, що знаходяться на території Північної Буковини;   б) промислові підприємства з числом робітників понад 20 чоловік або числом робітників не нижче 10 чоловік при наявності двигуна потужністю не менше 10 к. с., що знаходяться на території Північної Буковини.   2. Доручити Раді Народних Комісарів Української РСР затвердити перелік промислових підприємств, що підлягають націоналізації у відповідності з статтею 1 цього Указу.   3. Доручити Раді Народних Комісарів СРСР (внести на затвердження Президії Верховної Ради СРСР перелік підприємств, що підлягають передачі в союзне підпорядкування.   4. Крім вказаних у статті 1 підприємств підлягають націоналізації:   а) всі підприємства поліграфічної промисловості (друкарні, літографії, цинкографії);   б) електростанції, трамваї й автобуси;   в) всі підприємства спиртової промисловості;   г) торгові підприємства з річним оборотом понад 600 тис. лей, а також промислові винні підвали, нафтосховища;   д) лікарні, великі аптеки, аптекарські склади, санаторії;   е) початкові, середні і вищі навчальні заклади;   ж) кінематографи, театри, стадіони, музеї і картинні галереї;   з) великі готелі, великі домоволодіння, а також будинки, господарі яких втекли з Північної Буковини.   5. Доручити Раді Народних Комісарів Української Радянської Соціалістичної Республіки встановити перелік підприємств, будинків і установ, що підлягають націоналізації у відповідності з статтею 4 цього Указу.   Голова Президії Верховної Ради СРСР М. Калінін. Секретар Президії Верховної Ради СРСР О. Горкін.   Москва, Кремль. 15 серпня 1940 р.   [Вільна Україна] 