Новий рік

    Немов химерний сон, минулі дні одчаю і шибениць хрести і дзвони ланцюгів. Цвіте огнями Львів і рік новий стрічає, підносячи, мов стяг, звитяжний, гордий спів.   І срібний сніг летить веселими зірками. У сяйві ліхтарів, і щасні люди йдуть. Шумить радянський Львів, уквітчаний піснями, і місяць розлива над ним проміння ртуть.   Годинник одлунав. Урочисті обличчя, згуртовані ряди, ми — буря, ми — метал. На всі кінці землі звучить і кличе, кличе, під зорями Кремля "Інтернаціонал".   За вікнами сніги, та ніч весною лине, і наче на гіллі майовий цвіт буя... Здіймає щастя тост над світом батьківщина, Стрічає рік новий орлиная сім'я.   Це миру рік новий. Ми творимо залізно для людства новий світ. А там, де бою крик, стрічає гнаний люд, за межами вітчизни, у клекоті війни, новий кривавий рік.   Там смерть шаліє скрізь. Вона б усе пожерла в розгоні чорному на спаленій землі. І тупо зводяться гармат гарячі жерла, й багнети груди рвуть, і ниють кулі злі...   Та шле мій рідний край сіяння в тьму грозову, над гуркотом страшним кривавої зими, і очі стомлені підводяться від крові і дивляться на нас з надією із тьми.   А світло все летить, де від крові тумани, де не змовка й на мить безумний бою гам. Воно летить, як знак, що прийде час жаданий, омріяний в віках настане день і там.   [Вільна Україна] 