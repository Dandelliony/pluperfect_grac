Він.

Він примір нам дає. Його судьба так била, Як молот бє залізо на ковалі. І як в огні гартують силу сталі — Вона Його у злиднях насталила.   Бо людський дух, це непоборна сила, Його хотіння й задуми зухвалі, Як гураґан летять все далі й далі, Не знають втоми його дужі крила.   Нема для нього стриму, ані впину, Зігнилий воздух громами ворушить, Він скали рве і ріки, моря сушить.   Лиш у біду, в трівог страшну годину Женім від серць зневіру, як потвору, Хай дух наш не паде, лиш лине вгору, вгору!   [Краківські вісті] 