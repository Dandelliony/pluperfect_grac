Поезія.

"Христос воскрес! Христос воскрес!" Що ви сказали? — пробі! Та ж мимо всіх його чудес, Мимо божественних словес Його ви скрили в гробі...   Той гріб — то тьма, той гріб — тюрма, Той гріб — кайдани, кнути, — І доки правди в нас нема, І доки в грудях лід-зима, Йому не воскреснути!   ***   Немов ввижається, мов сниться Старенька церковця. на плиті, Поміж лямпами плащениця: Вінок терновий, бік пробитий...   Кріваві обіймаю стопи, Перед страданнями корюся, Ах, окропи нею ісопом Хай паче сніга убілюся!   Земле моя ти рідна, добра нене! Вітай мені зі святами, з весною! Покрийся збіжжя лавою густою, Хай буря мимо йде понад тобою І імя твоє буде благословенне!   Зрости в своїм родючім, чорнім лоні Кождіське зерно, що з сівні упаде, Хай приберуть тебе сади-левади, І тихий мир нехай між ними сяде, Блаженні хай будуть спрацьовані долоні!   [Краківські вісти] 