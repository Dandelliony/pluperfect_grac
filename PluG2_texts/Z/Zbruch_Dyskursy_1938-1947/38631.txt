Документи, що викривають англо-французських організаторів війни

  Опубліковані сьогодні в "Правде" матеріали п'ятої і шостої "Білих книг" німецького міністерства закордонних справ, мають дуже великий інтерес. Вони перед усім світом викривають криваву гру англо-французських організаторів війни. Радянському читачеві переписка французських генералів і дипломатів, опублікована в шостій "Білій книзі", листи, донесення телеграми з особливою яскравістю і виразністю розкривають конкретні плани підготовки нападу на СРСР, вже давно розроблені генеральними штабами Англії і Франції.   На Скандінавському півострові в країнах Прибалтики, в Румунії в Ірані і Туреччині — у всіх країнах, що прилягають і межують з Радянським Союзом, посилено готували англо-французські правлячі кола, бази і вогнища нападу на Радянський Союз. Опублікування документів, включених в шосту "Білу книгу" німецького міністерства закордонних справ ще раз показує, наскільки далекозоро, розумно і правильно діяв уряд СРСР, коли він, в інтересах миру і безпеки нашої країни, в інтересах загального миру, застосував ряд рішучих кроків по зміцненню північно-західних, західних і південних кордонів нашої вітчизни.   Досить прочитати другий документ шостої "Білої книги", де наводяться записи колишнього головнокомандуючого французської армії генерала Гамелена, щоб переконатись, наскільки прозорливо радянський уряд — і напередодні війни з білофінами і після її закінчення — підкреслював, що мова йде про боротьбу не лише з біло-Фінляндією, але про розгром з'єднаних зусиль групи імперіалістичних держав, в першу чергу Англії і Франції.   Англо-французські правлячі кола, генеральні штаби цих країн, зробили все, щоб перетворити Фінляндію в найнебезпечніше вогнище нападу на країну Рад, невтомно нацьковували і врешті-решт підштовхнули Фінляндію на війну з СРСР. З початку воєнних дій між Фінляндією і Радянським Союзом, вказується в записах генерала Гамелена, французські і англійські уряди виявили свою готовність подати Фінляндії швидку озброєну допомогу. Починаючи з 16 січня, французське командування працювало над загальним планом озброєної інтервенції на півночі. Цей план передбачає зокрема, висадку військ союзників в Петсамо. Англо-французські імперіалісти жорстоко прорахувалися. Підготовлюваний ними конфлікт між Фінляндією і СРСР закінчився розгромом, знищенням білофінської армії і всіх сил, що прийшли їй на допомогу.   Борзописці з англійської і французської преси в провокаційних цілях, з метою обману громадської думки своїх країн і всього світу, весь час пускають поголоски, що заходи, прийняті СРСР по зміцненню безпеки своїх північно-західних, західних і південних кордонів, спрямовані нібито проти Німеччини. Ці пани брехали і брешуть, виконуючи замовлення генеральних штабів Англії і Франції, тому, що вони знають і знали про конкретні плани підготовлюваних цими штабами нападів на СРСР. Опубліковані сьогодні в "Правде" документи ще раз виразно показують, — в зв'язку з чиїми планами приймав і приймає Радянський Союз самі енергійні заходи по зміцненню своїх кордонів. Тепер і сліпі бачать, що заходи радянського уряду, дії нашої Червоної Армії і Воєнно-Морського Флоту були спрямовані і спрямовуються проти планів англо-французських паліїв війни, переслідуючи одну мету — зірвали ці і подібні їм агресивні плани.   Серед документів шостої "Білої книги" в меншій мірі здивовання викликають матеріали, що показують зовсім дивну позицію наших південних сусідів — Ірана і Туреччини. З публікованих сьогодні документів видно, що французький посол в Анкарі Массільї 14 березня 1940 року вів розмову з турецьким міністром закордонних справ Сараджоглу з приводу можливості бомбардування Баку і Батумі, при чому Массільї ставить до відома свій уряд, що ніяких труднощів: в реалізації цих заходів (бомбардування Баку і Батумі!) з боку турецького уряду не передбачається. В документі №1 тієї ж шостої "Білої книги", публікується телеграма досить відомого генерала Вейгана генералу Гамелену, в якій зовсім ясно говориться про приготування англійців і французів до бомбардування Баку і Батумі. Базами для англійської і французської авіації, як видно з цієї телеграми, намічались (з дозволу турецького командування) аеродроми в Діарбекірі, Ерзерумі, Карсі, тобто аеродроми турецькі. Коли ж врахувати, що між Радянським Союзом і Турецькою республікою існує пакт про ненапад, то позиція турецьких властей, турецького воєнного командування не може не бути визнаною більше ніж дивною.   Для нападу на міста Кавказу, і зокрема на Баку, англо-французські генерали намічали використати Іран, з яким Радянський Союз, як відомо, також має пакт про ненапад і підтримує добросусідські відношення. В повідомленні французського генерала Гамелена, датованому 16 березня 1940 року, в якому розглядається витання про створення нових фронтів, цей лихий вояка недвозначно вказує, що під натиском Англії, Іран також повинен прийняти участь в сухопутних операціях проти Радянського Союзу.   Таким чином, і ці документи, що відносяться до двозначної позиції наших південних сусідів — Ірану і Туреччини, — лишній раз стверджують, наскільки мав рацію СРСР, зміцнюючи свої позиції на всіх окраїнах, в тому числі в районах Баку і Батумі.   Щодо п'ятої "Білої книги", то вона являє також не менший інтерес. Матеріали і документи п'ятої "Білої книги" проливають нове світло на те, хто є винуватцем другої імперіалістичної війни, що розгорнулася, хто її здавна готував. Зокрема викривається система загроз, якими діяли винуватці другої імперіалістичної війни, її палії і організатори — правлячі кола Англії і Франції, щоб втягнути у війну малі нейтральні країни. Голландія і Бельгія, як відомо, не зважаючи на воєнні дії, що відбувалися поблизу від їх території між англо-французським блоком і Німеччиною, до квітня формально зберігали нейтралітет. Документи, опубліковані в шостій "Білій книзі" показують однак, що, починаючи з перших днів війни, з вересня минулого року, Англія і Франція робили все для того, щоб шляхом економічного і дипломатичного натиску, шляхом прямих загроз, втягнути Голландію і Бельгію в імперіалістичну війну. Вступ німецьких військ на голландську і бельгійську території, як доказують опубліковані документи, лише попередило використання цих країн як бази нападу англо-французських військ на Німеччину.   Опубліковані документи п'ятої і шостої "Білої книги" ще раз зі всією очевидністю підтверджують і показують всьому світу справжніх організаторів війни. По їх вині народи земної кулі ввергнуті в кровопролитнішу бійню. І лише мудра сталінська політика радянського уряду своєчасно розгадала підлі замисли паліїв війни і відвернула підготовлювані англо-французами напади на нашу батьківщину. Зміцнюючи оборонну і господарську міць нашої вітчизни, будемо пам'ятати і далі, що "Треба весь наш народ тримати в стані мобілізаційної готовності перед лицем небезпеки воєнного нападу, щоб ніяка "випадковість" і ніякі фокуси наших зовнішніх ворогів не могли застати нас зненацька...". (Сталін).   (Передова "Правди" від 5 липня 1940 р.).   [Вільна Україна]     