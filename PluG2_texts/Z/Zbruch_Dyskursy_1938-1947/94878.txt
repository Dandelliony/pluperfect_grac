1945

В життя вступаєш Ти під прапором руїни І годі відгадать, що Ти приносиш нам — Сльозами вмитої, сумної України Бездомним донькам і синам.   В ці дні жорстокії, дні злобні і лихії Наш обездолений, покривджений народ Очікує в напруженій надії Від Тебе в дар один лише клейнод.   Дай нам його — дух щирого єднання, Горіння спільнеє збратернених сердець І силу лицарську до дальшого змагання, І віру в успішний, ясний його кінець.   Натхни усіх нас до живого чину, Дай пережить його солодку мить І научи нас Матір-Україну Правдиво, глибоко і жертвенно любить.   [Земля, 14.01.1945] 