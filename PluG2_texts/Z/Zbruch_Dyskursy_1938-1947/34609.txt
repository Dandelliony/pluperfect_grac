Про перетворення Карельської Автономної Радянської Республіки в Союзну Карело-Фінську Радянську Соціалістичну Республіку

Доповідь депутата Жданова А. О.   Товариші депутати Верховної Ради!   Згідно з мирним договором, укладеним між СРСР і Фінляндською республікою, до Союзу Радянських Соціалістичних Республік від Фінляндії відійшли нові території і в тому числі весь Карельський перешийок з м. Виборгом (Віппурі) і Виборзькою затокою з островами, західне і північне побережжя Ладожського озера з містами Кексгольмом, Сортавала, Суоярві, територія на схід від Меркярві з містом Куолаярві. Як відомо, ці території і особливо Карельський перешийок являли собою до недавнього часу устаткований за останнім словом воєнної техніки працдарм для воєнних нападів на Союз Радянських Соціалістичних Республік і, в першу чергу, на Ленінград. Тепер, коли в результаті героїчних перемог нашої Червоної Армії, що розгромила у війні з Фінляндією фінську армію, а разом з нею з'єднані сили ряду найбільш ворожих Радянському Союзові імперіалістичних країн, ліквідовано найнебезпечніше джерело війни на наших північно-західних кордонах, самі ці території набирають зовсім іншого значення, ніж до нині. З вогнища війни вони перетворені тепер в оплот миру і безпеки, насамперед, Ленінграда, а також Мурманська і Мурманської залізниці.   Відхід до Союзу Радянських Соціалістичних Республік нових територій, природно, ставить питання про найбільш доцільний їх державний устрій і про шляхи їх господарського і культурного розвитку.   Ці території, за малим винятком, примикають до Карельської Автономної Радянської Соціалістичної Республіки і тяжать до неї, як за характером природи і історичних умов, так і за напрямом своєї народно-господарської діяльності .   Тому, обговорюючи питання про державний устрій нових територій, які перейшли до СРСР від Фінляндії, Рада Народних Комісарів в повній мірі врахувала законні і справедливі побажання трудящих Карельської Республіки про те, щоб території, які відійшли від Фінляндії до Союзу Радянських Соціалістичних Республік, за виявом незначної смуги, яка примикає безпосередньо до Ленінграда, передати в склад Карельської Автономної Радянської Соціалістичної Республіки, в тому числі передати міста: Виборг, Антреа, Кексгольм, Сортавала, Суоярві, Куолаярві. Раднарком Союзу РСР вносить відповідну пропозицію на розгляд Верховної Ради. З цієї пропозиції, якщо вона буде прийнята Верховною Радою, випливає і інша пропозиція, також основана на побажаннях трудящих Карельської Автономної Радянської Соціалістичної Республіки — про перетворення Карельської Автономної Радянської Соціалістичної Республіки в Союзну Карело-Фінську Радянську Соціалістичну Республіку. (Оплески).   Товариші депутати! Карельська Автономна Радянська Соціалістична Республіка вступила в 20-тий рік свого існування. В 1920 році карельський народ поклав початок своїй національній автономії.   У боях з білофінами в 1921—1922 роках карельський народ з допомогою російського народу, відстояв своє право на самостійний державний розвиток під прапором радянської влади.   З року свого існування карельська АРСР перетворилась у квітучу радянську країну. На основі неухильного проведення ленінсько-сталінської національної політики, під керівництвом більшовицької партії і вождя народів та трудящих усього світу товариша Сталіна, карельський народ при братській допомозі російського народу добився великих успіхів в усіх областях соціалістичного будівництва і створення своєї національної культури. (Оплески). З колись відсталої окраїни колишньої царської Росії, яка являла собою колонію царського імперіалізму, Карелія перетворилася в країну з промисловістю, що швидко розвивається і лісовим господарством, далеко пішла вперед у розвитку сільського господарства, в рості культури і піднесення добробуту народних мас.   Радянська автономія, за визначенням товариша Сталіна, не є щось застигле і раз назавжди дане, вона допускає найрізноманітніші форми і ступені свого розвитку.   Включення в склад Карелії нових територій підносить на новий ступінь її питому вагу і значення і ставить перед Карелією нові великі завдання в справі її національно-господарського і культурного розвитку. Раднарком Союзу РСР, як і трудящі Карелії, вважає, що ці нові завдання будуть успішно розв'язані в нових формах національно-державного існування Карелії — в Карело-Фінській Союзній Республіці.   Радянська влада вже вжила заходів до того, щоб зв'язати райони, які відійшли до СРСР, з корінними карельськими районами. Вже проведена залізниця Петрозаводськ-Суоярві, яка зв'язує столицю Карелії м. Петрозаводськ і Мурманську залізницю з залізничною магістралею Сортавала-Виборг. Далі, проводиться і скоро буде закінчена залізнична лінія від Кандалакші до Куолаярві, що зв'яже корінну Карелію з територією в районі Куолаярві, що відійшла до СРСР.   Промислові підприємства, розташовані на території, що включається в склад Карелії, за винятком невеликої кількості підприємств, які мають загальносоюзне значення, будуть передані в розпорядження Карело-Фінській РСР.   Кілька слів про необхідні зміни назви Карельської Республіки, і в зв'язку з перетворенням її в Союзну Республіку. Райони, що відходять до Карелії, є не тільки карельськими, але почасти і чисто фінськими районами. Фінський і карельський народи зв'язані між собою кровними расово-національними узами. Перетворення Карельської Автономної Республіки в Союзну Карело-Фінську Республіку сприятиме дальшому господарському і культурному розвиткові цих двох споріднених народів і зміцненню їх братської співдружби. Воно покладе край культивованим протягом багатьох років ворогами фінського і карельського народів ворожнечі і розбратові між обома народами.   Виходячи з вищенаведеного, Рада Народних Комісарів доручила мені внести на розгляд Верховної Ради такий проект закону про перетворення Карельської Автономної Радянської Соціалістичної Республіки в Союзну Карело-Фінську Радянську Соціалістичну Республіку. Оголошую проект закону:   "Про перетворення Карельської Автономної Радянської Соціалістичної Республіки в Союзну Карело-Фінську Радянську Соціалістичну Республіку".   Ідучи назустріч побажанням трудящих Карельської Автономної Радянської Соціалістичної Республіки і керуючись принципом вільного розвитку національностей, Верховна Рада Союзу Радянських Соціалістичних республік постановляє:   1. Територію, яка відійшла від Фінляндії до СРСР на підставі мирного договору між СРСР і Фінляндією від 12 березня 1940 року, за винятком невеликої смуги, що примикає безпосередньо до Ленінграда, передати в склад Карельської Автономної Радянської Соціалістичної Республіки, в тому числі передати міста: Виборг, Антреа, Кексгольм, Сортавала, Суоярві, Куолаярві.   2. Перетворити Карельську Автономну Радянську Соціалістичну Республіку в Союзну Карело-Фінську Радянську Соціалістичну Республіку.   3. Передати в розпорядження Карело-Фінської Радянської Соціалістичної Республіки промислові підприємства, розташовані на території, що включається в склад Карелії, згідно з пунктом першим цього закону, за винятком невеликої кількості підприємств, які мають загальносоюзне значення.   4. Просити Верховну Раду Російської Радянської Федеративної Соціалістичної Республіки і Верховну Раду Карело-Фінської Радянської Соціалістичної Республіки подати на розгляд Верховної Ради СРСР проект встановлення точного кордону між РРФСР і Карело-Фінською РСР.   5. Провести у відповідності з статтями 34 і 35 Конституції (Основного Закону) СРСР вибори депутатів у Верховну Раду СРСР від Карело-Фінської Радянської Соціалістичної Республіки.   6. Доручити Президії Верховної Ради СРСР призначити день виборів.   7. У відповідності з цим законом внести доповнення у статтю 13 Конституції (Основного Закону) СРСР, виклавши її так:   "СТАТТЯ 13. Союз Радянських Соціалістичних Республік є союзна держава, утворена на основі добровільного об'єднання рівноправних Радянських Соціалістичних Республік:   Російської Радянської Федеративної Соціалістичної Республіки,   Української Радянської Соціалістичної Республіки,   Білоруської Радянської Соціалістичної Республіки,   Азербайджанської Радянської Соціалістичної Республіки,   Грузинської Радянської Соціалістичної Республіки,   Вірменської Радянської Соціалістичної Республіки,   Туркменської Радянської Соціалістичної Республіки,   Узбецької Радянської Соціалістичної Республіки,   Таджицької Радянської Соціалістичної Республіки,   Казахської Радянської Соціалістичної Республіки,   Кіргізської Радянської Соціалістичної Республіки,   Карело-Фінської Радянської Соціалістичної Республіки".   Товариші депутати! Рада Народних Комісарів впевнена, що цей закон буде одностайно схвалений обома палатами. (Тривалі оплески).   Товариші депутати! Перетворення Карельської Автономної Радянської Соціалістичної Республіки в Союзну Радянську Соціалістичну Республіку буде означати нову велику перемогу ленінсько-сталінської національної політики, яка забезпечує рівність націй, мирне співжиття і братську дружбу всіх народів.   В нових формах свого національно-державного існування карело-фінський народ ще більше розгорне все багатство закладених в ньому творчих здібностей, ще швидше з ще більшими успіхами піде вперед під прапором Сталінської Конституції. (Оплески).   У сім'ї братських союзних республік явиться нова союзна республіка. Це означає новий крок в справі зміцнення нашої багатонаціональної радянської держави.   В епоху імперіалістичного рабства, національного і колоніального пригноблення, що досягло крайнього загострення в зв'язку з імперіалістичною війною, в період, коли права і інтереси малих держав є лише розмінною монетою в руках імперіалістів, створення нової союзної республіки особливою силою підкреслює корінні переваги радянського ладу, що забезпечує малим народам повну можливість вільного національного розвитку.   Дозвольте висловити впевненість у тому, що Карело-Фінська Союзна Республіка буде не тільки міцним оплотом миру і безпеки Союзу Радянських Соціалістичних Республік на його північно-західних кордонах, але і однією з передових союзних республік. (Тривалі оплески).   [Вільна Україна] 