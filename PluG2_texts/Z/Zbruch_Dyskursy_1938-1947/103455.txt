Поворот.

  Це буде так: в осібний день прозорий Прийдемо ми на свої дороги. Тяжке змагання наші дужі зоре, Щоб колосились зерна перемоги.   І те, що мрією було роками, Все обернеться в дійсність і можливість — Нам буде сонцем кожний кущ і камінь У ці хвилини гострі і щасливі.   Подумать тільки: наші села й люди, А завтра прийдемо — до свого міста. Захоплять владно зголоднілі груди Своє повітря — тепле та іскристе.   Та звідкись сум зловіщий вітер вишле, Щоб кинуть серце у крижаний протяг: Усе нове... І до старої вишні Не вийде мати радісно навпроти...   Душа з розбігу стане на сторожі, Щоб обережно, але гостро стежить Всі інші душі — зимні чи ворожі І всі глибокі поміж ними межі.   І часто серце запалає болем, А щось гаряче аж за горло стисне, Коли над рідним, тим же самим полем Зависне інша незнайома пісня.   Чекає все: і розпач і образа, А рідний край нам буде чужиною. Не треба смутку. Зберемось від разу, Щоб далі йти — дорогою одною.   Заметемо вогнем любови межі, Перейдемо у брід бурхливі води, Щоб взяти повно все, до нам належить І злитись знову зі своїм народом!..   (Із посмертної збірки "Душа на сторожі".)   [Наш шлях, січень-лютий 1946, ч. 1–2] 