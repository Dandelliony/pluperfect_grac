Нові області УРСР

Сьогодні ми публікуємо документи величезної ваги — Укази Президії Верховної Ради СРСР про розмежування областей між Українською Радянською Соціалістичною Республікою і Білоруською Радянською Соціалістичною Республікою, а також про утворення Волинської, Дрогобичської, Львівської, Ровенської, Станіславської і Тарнопольської областей в складі Української РСР.   Згідно Указу Президії Верховної Ради СРСР на Україні утворено 6 нових областей — Волинська з центром в місті Луцьку, Дрогобичська — з центром в місті Дрогобичі, Львівська — з центром в місті Львові, Ровенська — з центром в місті Ровно, Станіславська — з центром в місті Станіславі і Тарнопольська область — з центром в місті Тернополі.   Створення нових областей в складі Української РСР — акт величезного значення. Він спрямований на те, щоб соціалістична перебудова раніш під'яремної Західної України розгорнулася на всю широчінь, щоб багатющий досвід соціалістичного будівництва трудящих СРСР став надбанням звільнених робітників і селян і втілився в прекрасні діла на благо нашої великої і непереможної вітчизни.   Адміністративно-територіальна організація — область в нашій країні відограє надто важливу роль у всьому соціалістичному будівництві. Обласна система допомагає покращенню практичної роботи, наближає керівництво місцевими організаціями, а саме керівництво робить конкретним, живим, оперативним. Досвід існування областей у Радянському Союзі показав, що вони сприяють вирощуванню і висуванню на керівну роботу тисяч нових людей, безмежно відданих великій справі комунізму.   Перед новоутвореними областями стоять великі, почесні завдання, над розв'язанням яких треба працювати, не покладаючи рук.   Відомо, що в західних областях є нафта, вугілля, руда, торф, калійна і кам'яна сіль, озокерит, фосфорити, будівельні матеріали і багаті ліси. Проте, всі ці природні багатства по-хижацькому використовувались польською шляхтою, вкупі з їх іноземними хазяями. Взятися по-справжньому, по-більшовицькому за вивчення і використання багатих надр нашої землі — найважливіше завдання обласних організацій.   Українські Народні Збори, висловлюючи волю звільненого народу, проголосили націоналізацію великої промисловості. Навести порядок на підприємствах, організувати працю, чітке планування з тим, щоб не обмежуватися пуском підприємств, а домогтися всебічного розширення виробництва на базі нової техніки, уважно і любовно ростити кадри командирів виробництва — в цьому завдання.   Мрія селян стала дійсністю. Вони одержали поміщицькі землі. В центрі уваги керівних організацій нових областей мають стати питання найскорішого вивершення сільськогосподарських робіт і підготовки до весняної сівби: закінчення молотьби, підняття зябу, підготовка сортового насіння до сівби, надання допомоги безкінним селянам і інше.   Організація безперебійної торгівлі в містах і селах, рішуча і нещадна боротьба з спекуляцією, повсякденна турбота про побутові потреби трудящих — цим повинна і, безумовно, буде пронизана робота обласних організацій.   Новоутворені області під керівництвом більшовицької партії відіграють величезну роль в комуністичному вихованні міліонів трудящих, для яких інтереси народу, інтереси комунізму найдорожче за все.   Питання культурного будівництва, корінного покращення роботи шкіл, культурних установ, комунального господарства, благоустрою міст і сіл — до всього цього, зрозуміло, буде прикована увага організацій новоутворених областей.   Вороги народу — прихвостні польських панів, буржуазні націоналісти всіх мастей і відтінків будуть всіляко намагатися гальмувати наше просування вперед. Найпершим обов'язком всіх трудящих, для яких дорогі інтереси батьківщини, бути непримиренними до заклятих ворогів звільненого народу. Нещадно знищувати підлу гадину!   Немає сумніву, що створення нових областей в складі Української РСР приведе до розквіту звільнені західноукраїнські землі, навіки воз'єднані з землями Радянської України. Запорука цьому — повсякденна увага і допомога більшовицької партії, Радянського уряду і особисто нашого вождя і вчителя товариша Сталіна.   Указ Президії Верховної Ради СРСР про утворення Волинської, Дрогобичської, Львівської, Ровенської, Станіславської і Тарнопільської областей в складі Української РСР   Затвердити подання Президії і Верховної Ради Української Радянської Соціалістичної Республіки про утворення в складі Української РСР таких нових областей:   1. Волинської області з центром в місті Луцьку.   У склад Волинської області включити: місто Луцьк і повіти: Володимир-Волинський, Гороховський, Камень-Каширський, Ковельський, Луцький, Любомльський з включенням в склад Камень-Каширського повіту населених пунктів Кобринського і Дрогичинського повітів БРСР, які відійшли до УРСР.   2. Дрогобичської області з центром в місті Дрогобичі.   У склад Дрогобичської області включити: місто Дрогобич і повіти: Дрогобичський, Добромільський (в нових кордонах), Жидачувський, Лисковський (в нових кордонах), Мостіський, Перемишльський, Рудківський, Самбірський, Стрийський, Туркський.   3. Львівської області з центром в місті Львові.   У склад Львівської області включити: місто Львів і повіти: Бібркський, Брідський, Городокський, Жовкевський, Золочевський, Каменський, Любачівський (в нових кордонах), Львівський, Перемишлянський, Рава-Руський, Радехівський, Сокальський, ЯворовСЬКиЙ.   4. Ровенської області з центром в місті Pовно.   У склад Ровенської області включити: місто Ровно і повіти: Дубновський, Здолбуновський, Koстопольський, Ровенський і Сарненський, з включенням у склад Сарненського повіту населених пунктів Пінського і Столінського повітів БРСР, які відійшли до УРСР.   5. Станіславської області з центром в місті Станіславі.   У склад Станіславської області включити: місто Станіслав і повіти: Городенківський, Долинський, Калушський, Коломийський, Босовський, Надворнянський, Рогатинський, Снятинський, Станіславський, Тлмачський.   6. Тарнопольської області з центром в місті Тарнополі.   У склад Тарнопольської області включити: місто Тарнополь і повіти: Бережанський, Борщевський, Бучацький, Залещицький, Збаражський, Зборовський, Кременецький, Копачинський, Підгаєцький, Скалатський, Тарнопольський, Теребовлянський, Чертковський.   Голова Президії Верховної Ради СРСР М. Калінін. Секретар Президії Верховної Ради СРСР О. Горкін.   Москва, Кремль. 4 грудня 1939 р.   [Вільна Україна] 