Галичина.

  Машина мчить, і даль, як син днів юності ясної, Цвітуть поля Галичини у сніжному завої.   Міста, і села, і гаї, шосе нитки співучі, і думи зоряні мої, ставки, шипшинні кручі.   Тут німець був. Його змели полки свобод орлині, щоб назавжди не знати мли матусі-Україні.   Вже за Берлін полки звитяг ідуть під бою гами, і пурпуровий має стяг над вільними полями.   Ідуть дівчата, парубки, гаї навколо сині, Пливуть тумани од ріки, — ну, так, як на Вкраїні.   Я п'ю повітря, мов вино, з усмішкою ясною. О, краю мій Галичино, Навіки ми з тобою!   Машина мчить, і лине путь як спомини ласкаві, І Львова вулиці встають музикою в уяві.   Зірками віти криє сніг і пада на повіки. Там у провулках гомінких ходив Франко великий.   Ходив, співав у сліз вогні холодною землею, учитель мій, його пісні сіяють нам зарею.   Я п'ю повітря, як вино У срібному завої, Цвіти, моя Галичино. Навіки ми з тобою.   [Вільна Україна, 16.02.1945] 