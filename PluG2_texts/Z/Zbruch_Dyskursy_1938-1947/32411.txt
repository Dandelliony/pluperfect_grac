Промова Гітлера

БЕРЛІН, 31 січня (ТАРС). Вчора увечорі на урочистих зборах, присвячених роковині приходу націонал-соціалістів до влади, Гітлер виголосив промову, в якій сказав:   "Німеччина знаходиться в умовах, коли в війні з нею здійснюється переконлива воєнна мета, яка виставлена в першу чергу Англією. Англія має великий досвід в справі проголошення воєнної мети, бо вона вела більшість війн у світовій історії. Згідно з цією метою, повинна виникнути нова Європа. Ця Європа повинна бути просякнута свідомістю справедливості і ця загальна справедливість повинна зробити озброєння зайвими. Дякуючи розброєнню, повинен наступити час економічного розквіту, піднесення торгівлі і культури. Одним словом, повинен наступити кінець, золотий вік. Цей золотий вік, одначе, на жаль, вже накреслили нам, при чому ті ж люди. Все це було обіцяно вже в 1918 році. Одначе, теж саме сталось. Нехтуючи правом народів на самовизначення, Європу роздробили на великі держави, розчленували, народи придушили, а наш лишили своїх прав, попередньо розброївши його. Потім перестали говорити про розброєння, навпаки, почали все більше і більше озброюватися. Конфліктів мирним шляхом зовсім не вирішували, навпаки, озброєні держави вели війни, як і до цього часу.   Не наступив також і час економічного розквіту. Навпаки, навіженна система репарації привела не тільки переможені країни, але і країни, що перемогли, до економічної групи. В галузі культури також не відбулося ніякого прогресу."   Далі Гітлер підкреслив, що націонал-соціалістський рух поставив своїм завданням знищити закріпачення Німеччини версальською системою, і перерахував заходи, проведені німецьким урядом для встановлення сили Німеччини.   "Дуже часто — заявив він, — говорять про те, що ми могли б вирішити всі спірні питання шляхом переговорів. Хіба я не пропонував неодноразово вирішити шляхом переговорів питання про німецькі колоніальні вимоги. Яку ж ми одержали на це відповідь? Лише "ні", лише відхилення наших вимог і нові викрутаси. Коли сьогодні виступає пан в роді Чемберлена і в ролі законодателя проголошує всьому світові його воєнну мету, то я можу лише сказати: Ваша власна історія спростовує вас, містер Чемберлен. Протягом трьох століть ваші державні діячі при виникненні війни завжди говорили те саме, що говорите ви сьогодні. Вони, наче б то, завжди боролись лише в ім'я бога і релігії. Одначе, за цих три століть ви підкорили собі територію, площею коло 40 міліонів квадратних кілометрів. Англія ніколи не хотіла виступати одна в ролі поборника господа бога, але й запрошувала і других прийняти участь в створюваних нею конфліктах. Це роблять англійці і зараз.   В дійсності Англія завжди вела війни за розширення своєї торгівлі, за захоплення золотих і алмазових копалень. Все це була виключно матеріальна мета, хоч і прикривалась благородними ідеалами. Я хвалю містера Черчіля за те, що він відкрито висловлює те, про що старий Чемберлен думає лише про себе. Черчіль говорить: "Наша мета полягає в тому, щоб розчленувати і знищити Німеччину". Я вітаю цю відвертість так само, як і французських генералів, які відкрито говорять про що йде мова. Ми знаємо зовсім точно, яку мету вони переслідують: вони хочуть мати роздрібнену Німеччину. Якщо малі держави протестують, чи пред'являють вимоги на свої життєві права, то хто із наших противників звертає на це увагу? Але коли з своїми вимогами виступають 80 міліонів людей, тоді справа стоїть інакше. Тому наші вороги з неприязню поплатились в свій час до об'єднання Італії і до державного об'єднання Німеччини. Більш всього вони хотіли, щоб розчленувати ці держави знову на їх попередні складові частини. В цьому полягає проблема, навколо якої проходять суперечки. Протягом сторіч вони пригнічували великі нації лише тому, що останні не були об'єднаними. Але зараз ці нації перебороли свою роздрібненість".   Далі Гітлер ще раз підкреслив, що 46 міліонів англійців володіють територією в 40 міліонів квадратних кілометрів, а Франція володіє територією понад 9 міліонів квадратних кілометрів тоді, як Німеччина з 80 міліонами населення не має навіть і 600 квадратних кілометрів. Ось проблема, яка повинна бути вирішена.   "В 1939 році західні країни скинули маску і оголосили Німеччині війну. Вони оголосили нам війну, незважаючи на всі спроби відвернути її. Сьогодні вони самі це безсильно признають. Звичайно по питанню про Польщу, можливо було б договоритися. Але вони цього не хотіли. Вони хотіли війни. Я протяг руку, вони відкинули її. Вони кричали: "Ніякого примирення, ніякої згоди, лише боротьба". Добре, вони одержали цю війну".   Далі Гітлер зупинився на значенні радянсько-німецького договору про дружбу і кордони.   "Я розумію, що в Англії приходять в оскаженіння в зв'язку з тим, що ми домоглись того, чого не зумів домогтись Чемберлен.   Чемберлен гадає, що те, чого він хотів домогтися, — вигідно богу, тоді, як те ж саме досягнуте нами — невигідне богу. Тим більше, я думаю, що всемогутній схвалить те, чого вдалось уникнути — беззмістовної війни на великій території (Оплески). Протягом багатьох століть Німеччина і Росія жили в дружбі і мирі. Чого ж цього не може бути і в майбутньому? Я вважаю, що це можливо, що цього хочуть обидва народи. Всяка спроба британської чи французської плутократії спровокувати нас на сутичку приречена на невдачу.   Надія англійських воєнних експертів на те, що наша боротьба проти Польщі буде продовжуватись не менше, ніж півроку чи рік, була знищена міццю наших озброєних сил. Держава, якій Англія дала свої гарантії, зникла протягом 18 днів з карти Європи, так і не побачивши виконання обіцяних гарантій. Тим самим, була закінчена перша фаза війни. Починається друга її фаза. Пан Черчіль вже горить бажанням сказати цю другу фазу війни. Він доручає посередникам, а іншим разом, і сам висловлює надію на те, що на кінець почнеться війна при допомозі бога. Вони вже пишуть про те, що в цій війні не зупиняться навіть перед знищенням жінок і дітей. Хіба Англія колинебудь зупинялась перед цим? Адже ж вся блокада є війною проти жінок і дітей. Війна проти бурів була також війною проти жінок і дітей. Саме тоді були винайдені концентраційні табори. З якої мети Англія буде боротися іншими засобами? Це ми передбачили і в цьому підготувались".   Торкаючись останнього виступу французького прем'єра Даладє, який висловив сумнів в питанні єдності німецького народу... Гітлер в заключенні заявив:   "Наші вороги кричать: "Німеччина повинна загинути". На це Німеччина може дати лише одну відповідь: "Німеччина буде жити, Німеччина переможе".   [Вільна Україна]       