Розпорядження команди м. Львова

  Для охорони публичного порядку й безпеки   Відозва   Для охорони публичного порядку й безпеки в місті Львові, наказує Німецьке Військове Командування:   1) Найменші спроби насилля й ворожі виступи проти всіх приналежних до німецького війська будуть карані смертю.   Якщо не дасться зловити справників, приміниться репресії до забраних попередньо закладників.   2. Всіх, що не вернуться на місце своєї праці, або її покинуть — застрілиться як саботажистів.   3. Всі бійці червоної армії і всі політичні урядники, що находяться ще в місті, зголосяться впродовж 6 годин в центральній будівлі "Н. К. Г. Б." (Г. П. У. ріг вул. Кадецької і Пелчинської). Зловлені після цього часу будуть строго покарані. Особи, що переховували б бійців чи політ. урядників, будуть розстріляні.   4. Всю пальну зброю, амуніцію всіх родів і запальні матеріали зложити на протязі 12 годин від хвилини появи цього оголошення в районових станицях міліції.   За невиконання — кара смерти.   5. Забороняється всьому цивільному населенню виходити на вулицю від год. 21.00 до год. 07.00 за німецьким часом (22.00 до 08.00 за московським часом).   Особи, що при виконуванні своїх обов'язків мусять виходити і в ночі (лікарі, акушерки, робітники важних заводів) одержують на підставі подання відповідний пропуск від "Ортскомандантури" (Команда місцевости).   6. Продажа якихнебудь алькогольних напитків цивільному населенню строго заборонена.   7. Всі радіоприймачі і висильники зложити негайно по появі цього заклику в районових станицях міліції.   8. Збори, демонстрації, вуличні походи здавиться при помочі зброї.   Командант міста Львова.   Господарські зарядження   1. Всі споживчі крамниці і підприємства (пекарні, ятки, різні і т. п.) мають вести працю дальше і почавши від 3. 4. 1941 продавати щоденно в своїх складах для цивільного населення.   Час продажі: год. 8—11 і 16—17.   2. Споживчі крамниці і підприємства мають вести дотеперішні начальники. Де їх немає, пускають в рух і ведуть підприємство працівники (бухгалтер, крамар). Ближчі інформації дає міська управа Львова.   3. Ще раз звертається увагу, що з настанням темряви належить усі світлоточки в домах так затемнити, щоби світло не проходило крізь вікна і двері.   4. Звертається увагу, що білети німецької Державної Кредитової Каси, як теж німецькі монети від 1 до 10 фенігів вважаються побіч дотеперішньої російської валюти офіційним обіговим грошем і обов'язково треба їх приймати. Вартість: 10 крб. — одна німецька марка.   Командант міста Львова   Львів, дня 4. VII. 1941.   Оголошення управи міста Львова   Постанови Управи м. Львова з 4 липня 1941 р.   §1.   Зобов'язати всі уряди, підприємства і установи м. Львова набирати службовців та робітників зпоміж безробітних, зареєстрованих в Бюрі Праці при пл. Смольки ч. 3.   §2.   Зорганізувати Комунальний Банк в приміщенні по вул. Міцкевича ч. 8 і зобов'язати всі комунальні підприємства переводити операції в цьому Банку.   Зобов'язати Дирекцію Комунального Банку видати відповідні розпорядження та додати їх до відома в "Українських Щоденних Вістях".   §3.   Поділити місто Львів на 4 дільниці — з такими дільницевими урядами:   І. дільниця — по вул. Кармеліцькій ч. 4.   ІІ. дільниця — по вул. Браєрівській ч. 16.   III. дільниця — по вул. Томського ч. 18.   IV. дільниця — по вул. Шпитальній ч. 1.   §4.   Приділ помешкань для осіб, що втратили їх внаслідок воєнних дій, полагоджують дільницеві уряди. Самовільне вторгнення до опорожнених помешкань вважати незаконним і карною провиною.   §5.   Організувати Табір Збігців під керуванням п. Рогача І.   Тимчасове приміщення — вул. Академічна ч. 11.   §6.   Організувати при Управі м. Львова Пресове Бюро в приміщенні Магістрату на III поверсі (кімн. ч. 80) — під керуванням редактора Дурбака Івана.   §7.   Пресовому Бюрові доручити організування щоденника "Українські Щоденні Вісті" — під керуванням п. Боднаровича Осипа.   Голова Управи м. Львова Д-р Ю. Полянський в. р.   Розпорядження   1. Забороняю якнайстрогіше цивільним мешканцям Львова викидати когонебудь з його мешкання та займати його самому. За порушення цього розпорядження визначена кара включно до нари смерті.   2. Так звані детекторні радіоприймачі можуть залишитися для вжитку цивільного населення. Натомість лямпові апарати треба віддати при вул. Пелчинській 55. (колишній будинок НКВД), або в місцевій командантурі (Ortskommandantur) в Ратуші на партері. Попередні розпорядження суперечні з повищим уневажнюється.   3. Ще раз звертається увагу, що з настанням темряви належить усі світлоточки в домах так затемнити, щоби світло не проходило крізь вікна і двері.   4. Звертається увагу, що білети німецьної Державної Кредитової Каси, як теж німецькі монети від 1 до 10 фенігів вважаються побіч дотеперішньої російської валюти офіційним обіговим грошем і обов'язково треба їх приймати. Вартість: 10 крб. — одна німецька марка.   Командант міста Львова    Львів, дня 4. VII. 1941.   [Українські щоденні вісти, 05.07.1941]     