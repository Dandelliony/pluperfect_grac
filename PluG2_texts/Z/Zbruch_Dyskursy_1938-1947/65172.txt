Новий адміністративний склад дистрикту Галичина

  Львів, 23 квітня.       На основі розпорядку Губернатора дистрикту Галичина з дня 26 березня ц. р., цей дистрикт поділяється на 14 адміністраційних одиниць в такому складі:   І. Крайсгауптманшафт (Окружне староство) Бережани, в склад котрого входять колишні польські повіти: 1) Бережани — за винятком сільської гміни Плауча Мала, 2) Підгайці, 3) Рогатин.   II. Крайсгауптманшафт Чортків, складається з колишніх повітів: 1) Борщів, 2) Бучач, 3) Чортків, 4) Копичинці, 5) Заліщики.   III. Крайсгауптманшафт Дрогобич, охоплює приблизно колишній повіт Дрогобич.   IV. У склад Крайсгауптманшафт-у Калуш, увійшли колишні повіти: 1) Долина з винятком міської гміни Болехів і сільських гмін Болехів і Полониця, 2) Калуш, 3) гміни Дорогів, Колодіїв і сільська гміна Блудники, колишнього пов. Станиславів.   V. Крайсгауптманшафт Камінка Струмилова, складається з колишніх повітів: 1) Камінка Струмилова, 2) Радехів, 3) Сокаль з винятком частини, прилученої до дистрикту Люблин.   VI. Крайсгауптманшафт Коломия складається з колишніх повітів: 1) Городенка, 2) Коломия, 3) Косів, 4) Снятин.   VII. Крайсгауптманшафт Лємберг-Лянд, об'єднує колишні повіти: 1) Городок, 2) Яворів, 3) Рудки, 4) Мостиська, 5) Жовква, 6) з повіту Бібрка: сільські гміни Бібрки, Дев'ятники, Двиногород, Хлібовиці Великі, 17) Львівський повіт без міської гміни Винники й сільських гмін Білогорше, Брюховичі, Голоско Велике, Каменопіль, Козельники, Кривчиці, Ляшки Муровані, Лисиничі, Малехів, Підбірці, Рудно, Рясна Польська, Рясна Руська, Сихів, Скнилів, Скнилівок, Сороки Львівські, Збоїська, Зимна Вода, Конопниця — Кальтвассер, Зимна Водичка.   VIII. Крайсгауптманшафт Рава Руська, складається з колишніх повітів: 1) Рава Руська, 2) Любачів з винятком частини, долученої до дистрикту Люблин.   IX. Крайсгауптманшафт Самбір, складається з колишніх повітів: 1) Самбір, 2) Турка.   X. У склад Крайсгауптманшафту Станиславів входять колишні повіти: 1) Надвірна, 2) Станиславів з винятком села Дорогів і Колодіїв та сільської гміни Блудники, 3) Товмач.   XI. Крайсгауптманшафт Стрий, охоплює колишні повіти: 1) Стрий, 2) Жидачів, 3) південну частину бібрецького повіту з міською гміною Ходорів і сільськими гмінами Бортники, Ходорів, Подністряни і Стрілиська Нові, 4) частину повіту Долина з міською гміною Болехів і сільською гміною Болехів та Поляниця.   XII. Крайсгауптманшафт Тернопіль, об'єднує колишні повіти: 1) Скалат, 2) Тернопіль, 3) Теребовля, 4) Збараж, 5) Зборів з сільською гміною Плауча Мала з Бережанського повіту.   XIII. Крайсгауптманшафт Золочів, складається з колишніх повітів: 1) Броди, 2) Перемишляни, 3) Золочів.   XIV. Крайсфрає Штадт Лємберг, складається з к. львівського городського староства й частини к. львівського староства, а саме гміни вичислені під VII, не приділені до Крайсгауптманшафту Лємберг — Лянд.   [Львівські вісті] 