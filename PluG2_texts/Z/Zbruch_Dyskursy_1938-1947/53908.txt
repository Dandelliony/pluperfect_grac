Слово Митрополита

  До Духовенства і Вірних Архіепархії   З волі Всемогучого і Всемилостивого Бога починається нова епоха нашої Батьківщини.   Побідоносну німецьку армію, що зайняла вже майже цілий край, витаємо з радістю і вдячністю за освободження від ворога.   У тій важній історичній хвилині взиваю Вас, Отці і Брати, до вдячности для Бога, вірности для його Церкви, послуху для Влади і усильної праці для добра Батьківщини.   Усі, що почуваються українцями і хотять працювати для добра України, нехай забудуть про якінебудь партійні роздори, нехай працюють в єдности і згоді над відбудовою так дуже зниженого большевиками нашого економічного, просвітного і культурного життя. Тоді в Бозі надія, що на підвалинах солідарности і усильної праці всіх українців повстане Соборна Україна не тільки як велике слово і ідея, але живий, життєздатний, здоровий, могутній, державний організм, побудований жертвою життя одних, та муравельною працею, залізними зусилями і трудами других.   Щоби Всевишньому подякувати за все, що дав і упросити потрібних ласк на майбутнє, кожний душпастир відправить в найближчу неділю по отриманні цього заклику благодарственну Богослужбу та по пісні "Тебе Бога хвалим…" внесе многолітствія побідоносній німецькій Армії та Укранському Народові.   Дано у Львові, 5. Липня 1941 р.   † Андрей Митрополит (вр.)   З "АЕп. Відомостей" за липень 1941, Ч. Орд. 63.   [Українські щоденні вісти]     