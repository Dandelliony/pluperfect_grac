Новий етап війни в Західній Європі

(Передова "Правды" за 16 травня)   Війна в Західній Європі вступила в новий етап. Театр воєнних дій розширився. 10 травня почалися серйозні бої на території Голландії і Бельгії. Не виправдалися надії тих, хто твердив, що наступ Німеччини в Голландії і Бельгії являє блєф, шантаж. Навпаки, ми маємо справу з найсерйознішим наступом німецьких військ.   За перші п'ять днів операцій на новому театрі війни німецькі війська добилися значних успіхів. Їм вдалося зайняти більшу частину території Голландії, в тому числі великий центр — місто Роттердам.   Голландський уряд втік в Англію. Визнавши марність дальшого опору, головнокомандуючий голландською армією капітулював. В Бельгії німецькі війська прорвали лінію укріплень, взявши кріпость і місто Льєж, і вийшли до бельгійсько-французського кордону. На бельгійській, а також на французькій території німецькі війська вже втупили в зіткнення з англо-французськими частинами. Бої як на суші, так і в повітрі набирають більш запеклого характеру, відмічаючи перевагу на стороні німецьких військ.   Втягнення Голландії і Бельгії у війну проти Німеччини давно вже входило в плани англо-французського блоку. Лондон і Париж всіма силами прагнуть розширити плацдарм початої ними війни. Ці задуми зустрічали і раніше співчуття в тісно зв'язаних з англо-французським капіталом буржуазних кіл Голландії і Бельгії. Як відомо, потужний англо-голландський нафтовий концерн Ройял Детч Шелл робить сильний вплив на все економічне життя Нідерландів, на політику голландського уряду. Бельгія, яка у війні 1914—1918 р. р. боролася на стороні Антанти, також тісно зв'язана з французьким і англійським капіталом.   Після того, як зазнали невдачі плани англо-французських правлячих кіл на Скандінавському півострові, де Німеччина, випередивши союзників, що намагалися зайти їй в тил, зайняла вигідні для себе стратегічні позиції і завдала поразку англо-французським військам, Лондон і Париж різко посилили свій натиск на Голландію і Бельгію, щоб прискорити вступ останніх у війну проти Німеччини.   На території Бельгії і Голландії англо-французи готували плацдарм для нападу на життєві центри Німеччини (зокрема, Рурську область), минувши лінію Зігфріда.   Як і місяць тому, коли англо-французський блок порушив норвежський нейтралітет, перед Німеччиною стало завдання — вжити контрзаходів проти планів англо-французського блоку. Війна має свою логіку. І один з законів цієї логіки говорить, що перевага на тій стороні, в чиїх руках ініціатива. Німеччина і на цей раз випередила своїх противників, тим самим перекинувши їх розрахунки і поставивши себе на новому театрі війни в більш вигідні умови. Тепер ще трудно передбачити, як далі розів'ються воєнні дії. Одне ясно: війна в Західній Європі, яка зводилася на суші протягом 8 місяців лише до дрібних сутичок на різних ділянках лінії Мажіно — Зігфрід, нині переходить в стадію сутичок великих військових з'єднань.   На цьому новому етапі вже позначаються переваги, здобуті Німеччиною в результаті того, що нею захоплена ініціатива наступу. Підійшовши щільно до бельгійсько-французського кордону і подекуди вже перейшовши цей кордон, Німеччина має тепер можливість загрожувати найбільшим життєвим центрам Франції і посилити свої бази повітряних сил, які діють проти Англії. Тим самим наближається безпосередне зіткнення головних воюючих сторін, тобто те саме, чого вперто уникає англо-французський блок. Дії Німеччини, таким чином, спрямовані не тільки до того, щоб забезпечити собі найбільш вигідні стратегічні позиції на тому або іншому воєнному театрі, але й до того, щоб завдати рішучого удару по генеральній тактиці союзників. А тактика англо-французів полягає, судячи з ходу подій, в тому, щоб створювати все нові й нові заслони, використовуючи для цієї мети малі нейтральні країни. Ці заслони повинні служити цілям подвійного роду — насамперед примусити народи малих країн воювати за чужі їм інтереси англо-французського блоку, а потім для того, щоб посилити блокаду Німеччини. Не даремно відверто вказувала англійська і французська преса, що кожна вступаюча у війну нейтральна країна не тільки поповнює армію англо-французського блоку, але й перестає бути джерелом постачання для Німеччини — як сама по собі, так і як транзитний центр.   Англо-французський блок може похвастати лише одним успіхом: йому вдалося кинути ще дві малі країни в огонь імперіалістичної війни. Ще два народи — бельгійський і голландський — приречені на страждання, голод, величезні жертви в ім'я чужих інтересів.   Уболівання англо-французської буржуазної преси з приводу долі малих нейтральних країн, втягненій у війну, і щодо порушення міжнародного права навряд чи введуть кого-небудь в оману. Як тільки воєнні дії поширились на Данію і Норвегію, Англія захопила Фарерські і Лофотенські острови. На підставі якого міжнародного права, — невідомо. Недавно англійські війська висадилися в Ісландії, при чому характерно, що і вони потрапили туди значно швидше, ніж англійський десант в Голландію, не зважаючи на те, що Ісландія знаходиться багато далі від англійських берегів. Англо-французські війська поспішили окупувати Вест-Індські володіння Голландії і, як повідомляє преса, до Голландської Індії також направлена англійська ескадра.   Історія втягнення англо-французським блоком у війну Бельгії і Голландії ще і ще раз підтверджує глибоку життєвість зауваження товариша Сталіна про імперіалістів, любителів загрібати жар чужими руками. Доля Бельгії і Голландії — іграшок в руках їх англо-французських "гарантів" — знову підтверджує думку товариша Молотова про те, що "права і інтереси малих народів являють розмінну монету в руках імперіалістів".   Події, які розігралися на території Бельгії і Голландії, — наочний урок для тих малих країн, уряди яких танцюють під дудку своїх "гарантів", розмахуючи факелами війни і, тим самим, ведуть політику, яку не можна назвати інакше як політикою самогубства.   Урок цей тим більш істотний, що англо-французський блок готує все нові вогнища війни. Навряд чи випадково згадали цими днями англійські державні діячі, що передбачаються бої на Середземному морі. Загроза війни нависла над Балкарськими країнами, над всім близьким сходом. Треба думати, що уроки Норвегії, Бельгії і Голландії вплинуть на країни, руками яких "гаранти" збираються тепер тягати каштани з огню війни. І вони зрозуміють, як сильно рискують обпектись...   Тепер ясно, яку відповідальність взяли на себе імперіалісти Англії і Франції, відхиливши в свій час мирні пропозиції Німеччини і розв'язавши тим самим другу імперіалістичну війну в Європі   Радянський Союз ще раз мав рацію, коли він відстоюючи справу миру, попереджав про згубні наслідки імперіалістичної війни взагалі і її розширення особливо.   [Вільна Україна] 