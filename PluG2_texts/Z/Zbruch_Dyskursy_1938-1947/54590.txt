Влучення Галичини до Ґенерального Ґубернаторства

  Львів столицею нового дистрикту   На підставі розпорядку про управління Галичини, виданого Ґенеральним Ґубернатором 1. серпня 1941. у Львові, територія Галичини, піддана під правління Ґенерального Ґубернаторства, творить з днем 1. серпня 1941 дистрикт, згідно з §4. організаційного розпорядку з дня 26. жовтня 1939 (Дн. Зак. стр. 3). На чолі дистрикту, який дістав назву "ДИСТРИКТ ГАЛИЧИНА", стає ґубернатор з місцем осідку у Львові. Ґубернатором дистрикту Галичина Ґенеральний Ґубернатор іменував д-ра Ляша.   Одночасно з отим розпорядком Ґенеральний Ґубернатор окремим розпорядком іменував Раду Правління, до якої входять державний секретар уряду Ґенерального Ґубернаторства, вищий керманич СС і Поліції у Ґенеральному Ґубернаторстві та ґубернатор дистрикту Галичина. Рада Правління, якій проводить державний секретар уряду Ґенерального Ґубернаторства, має за завдання узгіднити всі конечні для дистрикту адміністраційні засоби та кермувати ними. Приготовляється введення законів Ґенерального Ґубернаторства в новому дистрикті Галичина.   Проклямація, видана Ґенеральним Ґубернатором з приводу створення нового дистрикту, звучить так:   ПРОКЛЯМАЦІЯ ДО НАСЕЛЕННЯ ГАЛИЧИНИ!   На приказ Фірера як Ґенеральний ґубернатор приймаю у цій годині Галичину в склад Ґенерального Ґубернаторства, а з цим під охорону Великонімецької Держави.   ГОРОЖАНИ І ГОРОЖАНКИ!   Жахливі роки терпіння і гноблення безглуздим самовільним режимом варшавської правлячої кліки й жорстоке панування насилля Совєтів лежать поза Вами. Тисячі Ваших братів й сестер упали безвинно жертвою жидівсько-большевицького шалу крови.   Вояки Адольфа Гітлера визволили Вас зпід системи морду, терору й культурної ганьби серед найважчих жертв. Могутня Великонімецька Держава прийняла Вас під охорону. Ім'я Адольфа Гітлера дає вам повну запоруку, що ці часи страхіття ніколи уже не вернуться.   Фірер висловлює своє довір'я до Вас, що Ви по цім жахливім допусті, який Вас навістив, тепер радо співпрацюватимете всіми своїми силами при новім упорядкуванні Европи. Кривда, яка колинебудь Вас стрінула, буде Вам наскільки це можливо, надолужена, ВАША ПРИВАТНА ВЛАСНІСТЬ МАЄ БУТИ ЗНОВУ ПРИВЕРНЕНА, СВОБОДА ВАШОГО НАРОДНО-КУЛЬТУРНОГО ЖИТТЯ ЗАБЕЗПЕЧЕНА Й ВІЛЬНІСТЬ РЕЛІГІЙНИХ ПРАКТИК ЗАПОРУЧЕНА. Ось так через приналежність до обсягу могутности Великонімеччини ввійдете знову до европейської культурної спільноти, з якої Вас вирвали криваві тирани Кремля. Галичина повернула з цим у зв'язок з Німецькою Державою, який століттями уможливлював підйом Вашого краю.   Закликаю Вас приступити спокійно й безжурно до Вашої праці в повному довір'ї до Фірера та до установлених Ним мужів, щоб відтепер у Галичині міг бути забезпечений той лад і порядок, які означатимуть добробут та щастя для майбутніх поколінь.   Вітаю вас іменням Фірера. Хай Господь Бог благословить діло, яке ми спільно починаємо!   Хай живе Великонімеччина!   Хай живе її переможна Збройна Сила!   Хай живе Фірер Адольф Гітлер!   Lemberg (Львів), дня 1. серпня 1941.   Франк Ґенеральний Ґубернатор.   [Львівські вісті]     