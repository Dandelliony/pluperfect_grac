Німецька "Біла книга"

В кінці березня німецьке міністерство закордонних справ опублікувало так звану "Білу книгу", в якій вміщені важливі документи, виявлені в архіві колишнього польського міністерства закордонних справ у Варшаві. Документи ці — донесення польських послів у Парижі, Лондоні і Вашінгтоні польському міністерству закордонних справ про зовнішньополітичні маневри англійського, французького і американського урядів.   Опубліковані в "Білій книзі" документи стосуються другої половини 1938 року і початку 1939 року, тобто написані за рік і більше до виникнення війни. Вони показують, що вже в той період Англія і Франція посилено готували воєнний конфлікт проти свого суперника — Німеччини, при чому активну участь в цій підготовці брали також американські дипломати. "Біла книга" повністю викриває лицемірні заяви керівників Англії і Франції про те, що вони вступили у війну заради захисту "демократії" і що вони воюють "за інтереси і права малих держав". Документи "Білої книги" встановлюють, що вже в серпні 1938 року Англія почала перешкоджати підвозу в Німеччину воєнних матеріалів.   Участь представників в США в підготовці воєнного конфлікту і їх провокаційна діяльність у відношенні СРСР видні з опублікованого звіту польського посла у Вашінгтоні графа Потоцького польському міністрові закордонних справ у Варшаві від 21 листопада 1938 року про розмову з американським послом в Парижі Буллітом. В цій розмові Булліт сказав: "Демократичні держави бажають, щоб на сході справа дійшла до воєнних сутичок між Німеччиною і Росією... Німеччина буде осуджена на тривалу і ослабляючу її війну. Тоді західні держави нападуть на Німеччину і примусять її до капітуляції". Далі Булліт заявив, що в разі війни СІІІА виступлять на стороні Англії і Франції.   В другій доповіді Потоцького від 16 січня 1939 року він знову підкреслює, що згідно з заявами президента Рузвельта, США "готові виступити в разі війни на стороні Англії і Франції. Америка готова надати в розпорядження Франції і Англії все, що вона може дати по лінії фінансів і сировини".   Казку про "ідеологічні" причини і цілі війни викриває і звіт польського посла в Парижі Лукасевича в лютому 1939 року про розмову з тим же Буллітом, який одверто заявив, що політику США визначають не "ідеологічні проблеми", а "реальні інтереси", тобто нажива на війні.   Німецька "Біла книга" ще раз викриває паліїв війни, які готувались до неї протягом усіх останніх років і провокаційну роль в розпалюванні конфлікту з боку "миролюбної" Америки.   Після ознайомлення з документами "Білої книги" стає ще яснішою мудрість зовнішньої політики нашого радянського уряду, який уклав пакт про ненапад з Німеччиною і тим самим запобіг здійсненню злочинних задумів світових імперіалістичних хижаків.   Інтерв'ю Мольтке представникам преси   БЕРЛІН, 4 квітня. (ТАРС). Як повідомляє німецьке інформаційне бюро, колишній німецький посол в Польщі фон Мольтке в інтерв'ю представникам преси розповів, яким чином польські документи опубліковані в німецькій "Білій книзі" потрапили в німецьке міністерство закордонних справ. Мольтке заявив: "Після того, як п. Бек втік уже з Варшави, 10 вересня 1939 року, він повернувся на один день у свою колишню резиденцію і сховав свої особисті документи. Цим пояснюється те, що серед документів, які знаходяться в руках німців, майже немає документів за підписом Бека.   Велика кількість документів польського міністерства закордонних справ була 25 серпня підготовлена вже до пакування в ящики, щоб потім відправити їх в безпечне місце. В той час як п. Бек вже упаковував свої речі, він і його соратники вели розмову про "похід на Берлін". Але самі вони не були очевидно впевнені в цьому. Бо, чим же пояснити тоді пакування архівів польського міністерства закордонних справ, що відбувалось 25 серпня і відправу їх на вокзал? День за днем з підвалів Брюлевського палацу у Варшаві виносили документи і переправляли їх на варшавський вокзал. Не зважаючи на прекрасно проведені приготування до втечі, німці прийшли у Варшаву швидше, ніж звідтіль були випущені документи. Таким чином шляхи польського уряду, що тікав, і евакуйованих документів розійшлись. Німецькі війська, які вступили у Варшаву, найшли Брюлевський палац в хаостичному стані. Як тільки п. Бек і його помічники втекли, в будинку палацу був розквартирований особовий склад польської артилерії. Гармати були встановлені в безпосередній близькості від палацу, примусивши таким чином німецьку артилерію стріляти в цьому напрямку. Результат був такий, що сусідні з Брюлевським палацом будинки були повністю зруйновані, а флігель палацу був дуже пошкоджений артилерійськими снарядами. Під уламками німці знайшли залишені в палаці документи. В жовтні почала роботу комісія по розборці цих документів. Включаючи 35 ящиків залишених самими поляками на вокзалі, всього налічується 130 ящиків з документами. Зберегти ті ящики було дуже важко. Тільки в грудні вдалось витягти зпід уламків останні документи. Ці документи були перевезені в Берлін по залізниці і на автомобілях. Документи знаходяться тепер в безпорядку в чотирьох підвалах".   Міністр закордонних справ Німеччини Ріббентроп доручив дослідження і приведення в порядок цих документів фон Мольтке. До цього останній приступив з цілим штатом співробітників і перекладачів. Протягом березня Ріббентропу був зданий перший збірник підібраних документів, який був опублікований. Опублікування ще не закінчено. Воно триватиме.   Відгуки в США на опублікування німецької "Білої книги"   НЬЮ-ЙОРК, 3 квітня (ТАРС). За повідомленням вашінгтонського кореспондента агентства Юнайтед пресс, сенатор демократ Рейнольдс вніс в сенат резолюцію з пропозицією сенатській комісії по закордонних справах домагатися в Уеллеса і Булліта роз'яснень в зв'язку з опублікуванням документів "Білої книги". Сенат ще не обговорював резолюцію Рейнольдса.   Як повідомляє агентство Ассошіейтед Пресс із Сан-Франціско, сенатор-демократ Уілер заявив, що державний департамент, безсумнівно, настроєний на користь Англії і Франції. Американські посли, сказав Уілер, вели, очевидно, необережні бесіди.   За повідомленням вашінгтонського кореспондента агентства Ассошіейтед Пресс, державний секретар Хелл послав лист члену палати представників Фішу, в якому він відхиляє його пропозицію про відстрочку від'їзду Булліта на два тижні, щоб дати йому можливість зробити заяву в комісії палати представників. Булліт має намір вилетіти на літаку з Нью-Йорку в Європу 3 квітня.   [Вільна Україна] 