Дитбудинок готовий прийняти дітей
Партія і радянський уряд приділяють велику увагу дитячим будинкам, в яких виховуються діти-сироти, що їх батьки загинули на фронті. В 
нашому районі є також дитячий будинок, в якому зараз нараховується 11 чоловік дітей, батьки яких загинули від рук німецьких загарбників. 
Днями повинна прибути ще певна кількість дітей, яким підгоговлена тепла зустріч, як про це нам розповіли працівники дитбудинку. Ось що 
розповідає про дитячий будинок про директор тов. Ковтун С. В: "В нашому дитячому будинку зараз нараховується дуже мало дітей, з дня на 
день ми чекаємо дітей-сиріт, які повинні до нас прибути. До зустрічі дітей ми підготовлені. Повністю відремонтовано приміщення, завезено 
паливо, оформлена піонерсько-комсомольська кімната. При дитбудинку працює бібліотека. В цьому році ми мали невелике допоміжне господарство, 
2 гектари ячменю і півгектара жита. В своєму господарстві маємо дві корови, двоє телят і свиню. Так що, наші вихованці будуть забезпечені 
всім необхідним, оточені материнською увагою і ласкою. Потрібними кадрами ми також забезпечені. Зараз весь народ, вся наша країна 
готується до виборів у Верховну Раду СРСР. Весь народ вивчає "Положення про вибори до Верховної Ради СРСР. Ми з своїм колективом приступили 
до вивчення "Положення про вибори до Верховної Ради СРСР". Гурток наш працює регулярно, з цікавістю вивчаємо виборчий закон".