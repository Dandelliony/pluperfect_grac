Більше уваги колективному та індивідуальному городництву
Більшовицька партія і радянський уряд завжди піклуються про забезпечення робітників і службовців продуктами харчування. З цією метою на 
підприємствах промисловості, установах створені допоміжні господарства. Широко розвинулось індивідуальне та колективне городництво 
робітників і службовців. Практика минулих років показала, що індивідуальне городництво і допоміжне господарство підприємств відіграють 
велику роль в поліпшенні харчування трудящих міст і промислових центрів. Раднарком Союзу РСР прийняв постанову про забезпечення 
робітників і службовців городами на 1945 рік. Уряд зобов'язав своєчасно відвести землю, підготуватись до весни і до цього залучити більше 
робітників і сімей військовослужбовців Постанова ЦК ВКП(б) і ЦК КП(б)У про заходи дальшого розвитку індивідуального і колективного 
городництва робітників і службовців" - є бойова програма дій, яку треба негайно виконати. Та нажаль керівники окремих підприємств нашого 
району не приступили до виконання цих рішень. Жодне підприємство що має допоміжне господарство до цього часу не підготувалось до 
проведення польових робіт. Окремі керівники не знають, де будуть сіяти і що. Щоб не бути голословними наведемо декілька прикладів. Днями 
в районі було скликано нараду керівників підприємств і установ, на якій вони звітували про те, в якому стані знаходиться допоміжне 
господарство та як іде підготовка до весняних польових робіт. Доповідаючи директор артілі "Червоний хімік" т. Тауб говорив, що артіль 
розпочала підготовку до весняних польових робіт, але коли йому задали питання, що ж конкретно підготовлено, то він навіть не дав відповіді 
і не дивно чому, бо ця робота пущена на самоплив. Не можна мовчати про допоміжне господарство райпромкомбінату. Як відомо це підприємство 
(директор тов. Юзьків) має велику кількість робітників, яких треба буде забезпечити харчуванням. Отже в цьому питанні важливу роль 
відіграє допоміжне господарство. Проте керівники не хочуть цього зрозуміти і надалі не поспішають з підговкою до весняних польових робіт. 
Про це свідчать слідуючі факти. Станом на 22 березня тут не відремонтовано жодної борони, птуга, не заготовлено насіння, тяглова сила що 
є на промкомбінаті також доведена до нижче середньої вгодованости. Зав. господарством тов. Мудрицький, якому доручено підготовку до 
посівної, ходить та руками розмахує і скаржиться на те, що пізно розпочали готуватися до весни, але хто ж винен в цьому, як не самі горе 
керівники. Повільними темпами готуються до посіву на ділянках допоміжних господарств шкірзаводу (директор тов. Ільченко), артілі 
"Перемога" і інші. Велика і відповідальна робота покладена на земельний районний відділ. Райземвідділ повинен своєчасно відводити 
земельні площі допоміжним господарствам промисловості, а також і під індивідуальні городи робітників. Проте земля і до цього часу не 
відведена під індивідуальні городи, не дивлячись на те, що заяви подані давно. Час не жде. Ще декілька днів і буде сприятлива погода для 
початку весняних робіт на посівних площах та індивідуальних городах. Отже, треба не гаяти часу, Райземвідділу прискорити темпи по 
доведенню городніх площ, а робітники і службовці повинні потурбуватися про те, щоб удобрити свої городи гноєм, своєчасно засадити. Цим 
самим буде забезпечено врожай.