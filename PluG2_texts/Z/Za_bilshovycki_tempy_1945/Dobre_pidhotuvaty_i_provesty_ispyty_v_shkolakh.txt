Добре підготувати і провести іспити в школах
Підсумки роботи шкіл за ІІІ чверть показали, що окремі школи (Церківна, Слобода Болехівська, Бубнище, Лужки, Липа і інші) мають незадовільне відвідування, на що треба буде звернути особливу увагу.
Зараз школи вступили в самий відповідальний період, в період закінчення навчального року, підготовки й проведення переводних і випускних екзаменів. Кожна школа, кожен вчитель будуть підсумовувати свою роботу, як вони протягом року працювали і організували навчально - виховний процес, щоб дати учням сталі знання. 
Отже, зараз перед усіма школами району стоїть завдання, добре підготуватися до іспитів і добитися того, щоб забезпечити проходження всього програмового матеріалу, спланувавши роботу так, щоб поруч з проходженням нового матеріалу проводилось повторення пройденого матеріалу, застосовуючи унаочнення та проведення практичних робіт.
Для покращення учбово - виховної роботи в школах в IV кварталі кожен вчитель мусить в першу чергу наполегливо працювати над підвищенням своєї ділової кваліфікації і політичного рівня.
Тільки при такій постановці роботи ми виконаємо та великі завдання у справі виховання підростаючого покоління, які поклали на нас більшовицька партія і радянський уряд.
Вже зараз треба опрацювати на засіданнях педколективів інструкцію про проведення іспитів, ознайомити учнів та батьків з порядком проведення іспитів. Необхідно при школах організувати кімнати для учнів по підготовці до іспитів. Разом з педкабінетом, директором і завідуючим шкіл потрібно готуватися до виготовлення карток для проведення іспитів для невипускних класів.
Особливу увагу приділити учням, які не встигали в ІІІ чверті і зараз відстають, організовуючи для них додаткові уроки.
Педколективам організувати роботу так, щоб підготовка і проведення самих іспитів пройшла на високому рівні.
