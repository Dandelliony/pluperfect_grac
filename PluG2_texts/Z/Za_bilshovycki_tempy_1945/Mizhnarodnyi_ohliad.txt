Міжнародний огляд
Рада міністрів закордонних Справ п’яти великих держав, створена за рішенням Берлінської Конференції, почала свою роботу. 11 вересня в Лондоні відбулося перше засідання. Основним завданням Ради є складання мирних договорів для Італії, Румунії, Угорщини, Болгарії і Фінляндії. Ці договори Рада повинна буде подати на затвердження Об’єднаних Націй. Крім того, міністри обговорять ряд неврегульованих територіальних питань, зв’язаних з закінченням війни в Європі. Цілком зрозуміло, що всі ці питання мають величезне значення для справи влаштування миру в Європі. 
Рада міністрів, безперечно, зустрілася з ріжними труднощами зокрема при обговорення питання про Балканські країни. Відомо, що існують спроби опорочити новий демократичний лад Румунії, Болгарії і Югославії. Існують спроби, як повідомляє американський радіооглядач СТІЛ, «штучно створити югославсько - румунсько - болгарську проблему, подібно до колишньої польської проблеми». 
Однак для всякого безстороннього громадського діяча ясно, що ця «проблема» не має під собою підстав. Про це наочно свідчить приклад Румунії. Уряд цієї країни, очолюваний доктором Петру Гроза добився безспірних успіхів у справі встановлення внутрішнього сиру і демократизації країни. Він чесно виконає свої зобов’язання по перемир’ю і щиро проводить політику співробітництва з союзними державами. Це забезпечило успішне закінчення переговорів, які відбулися недавно в Москві і спрямовані на ліквідацію народного лиха в Румунії — продовольчої кризи, яка настала в зв’язку з сильною посухою та неврожаєм. 
Демократична преса висловлює надію на те, що нагромаджений великими державами досвід політичного співробітництва і воля народів до миру дозволять подолати всі труднощі. 
Величезна руйнування, багато міліонів убитих, замучених і покалічених фашистськими катами людей, розор і злидні в країнах Європи — такий підсумок другої світової війни. Волелюбне людство закликає тепер до того, щоб притягнути до суворої відповідальності і покарати злочинців, які втягнули світ у кривавий вир. 
Вже опублікований перший список обвинувачуваних з числа найближчого оточення Гітлера. Тепер у Німеччині, у зові англійської окупації, почався перший великий процес воєнних злочинців. Перед судом стали 46 катів, які мучили і вбивали в концентраційному таборі Бельзена ні в чому неповинних людей. Зовсім недавно закінчився суд над зрадником і катом норвежського народу — Квіслінгом. Суд ухвалив йому смертний вирок. 
Фінський сейм ухвалив закон про покарання злочинців війни. За цим законом до відповідальності притягається той, «хто рішуче вплинув на вступ Фінляндії у війну проти СРСР або З’єднаного Королівства Великобританії і Північної Ірландії, або ж під час війни перешкоджав укладенню миру.»
Союзні окупаційна власті почали арешти злочинців війни і Японії. Арештований один з основних винуватців видний колишній прем’єр міністр Тодзіо і ряд інших осіб. 
