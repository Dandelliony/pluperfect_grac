Тиждень в чеканні на талони
Ще 21 травня завідувач районним торговим відділом т. Бібіков навіть попереджував працівників: «Приносьте списки, видамо талони на промтовари».
Звичайно, від такого запевнення кожен поспішав дати списки робітників до торг відділу, гадаючи, що все буде зроблено так швидко. 
Та, нажаль, не так воно сталося. Пройшло два дні, пока списки попали в райспоживспілку. 
Ідемо і думаємо, що тепер, напевно, одержим талони. Але й тут спіткало лихо. Товариш Кальський виїхав з району, а без нього діла немає. 
Запитали ми «Коли ж буде Кальський? — Зайдете через день, — відповідли нам. Заходимо через день і знову нічого не порадувало нас, бо товариш Кальський не повернувся. 
Через два дні після цього вирішили ми знову зайти і тільки на двері, як нас попереджують —  талони не одержите, та особа, що їх видає захворіла». 
І так цілий тиждень ходили, а талони не дістали.
Нарешті, ми хочемо одержати відповідь, чи довго ще так буде, а разом з тим, чи будуть робітники райспоживспілки дорожити часом відвідувачів. 
