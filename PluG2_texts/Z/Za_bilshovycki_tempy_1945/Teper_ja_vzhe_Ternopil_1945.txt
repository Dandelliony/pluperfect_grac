Тепер я вже на Батьківщині
Нещодавно я повернувся з німецької неволі. Більше трьох років я терпів фашистську каторгу. Як тільки нас привезли в Німеччину, то зразу 
розсортували по лагерях. Я попав у лагер, що містився в Ранденбурзі, в якому пробув три місяці. Там лише нас вчили "дисципліни", щоб ми 
боялись німців. Німці говорили нам на ламаній російській мові, що ми повинні в усьому підкорятись господареві, працювати стільки скільки 
він накаже, робити все те, що довподоби господареві, скаржитись не маємо права, бо за нас заступатись ніхто не стане - закон і влада на 
стороні господаря. Ми зрозуміли, що це є рабство. Як нам розповіли, так і було. Працювали ми по 12-14 годин, годували так, щоб тільки не 
вмер. Вийти за маєток або щось зробити без дозволу поміщика не можна було, зразу попадали до карного лагерю. Був такий випадок, один із 
поставив сільце на зайця. Дізнавшись про це, поміщик зразу ж наказав заперти його в карний лагер. Так і просидів ні за що три місяці. 
Такий жах, муки і страждання ми, радянські люди, пережили в німецькій неволі. Знаходячись там, ми ніколи не покидали думку про повернення 
на Батьківщину.3 жадобою ловили всі чутки, що доходили з рідної землі, а тому ми і вірили в перемогу. І ось ми діждались свого часу - 
світлого свята, тепер я вже на Батьківщині. В мирних умовах життя продовжую працювати на благо нашої Вітчизни, так як працював і до 
війни. Я з радістю працюю, готовий завжди віддячити Батьківщині, Червоній Армії за повернення нам щасливого життя.