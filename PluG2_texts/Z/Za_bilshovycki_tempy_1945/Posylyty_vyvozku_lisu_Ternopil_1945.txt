Посилити вивозку лісу
Одно з найважливіших воєнно-господарських завдань нашого району - вивозка лісу. Та, на жаль, це важливе завдання не виконується. Про це 
говорять самі цифри. Станом на 25 березня план по підвозці Ліспромкомбінатом виконано лише на 22 о|о. Обурливим стає те, що вивозка лісу 
складає лише 11 o|o. Причиною відставання в першу чергу є те, що керівники, не керують якслід цією важливою роботою, а пустили на 
самоплив, не вимагають від лісодільниць, підвідчиків виконання даного завдання. Велика відповідальна робота в справі виконання плану по 
лісовивозці покладена на голів міських та сільських рад, які повинні мобілізувати все наявне тягло. Однак, і тут нема ніякого порядку. 
Особливо відстають сільради Чолганська, Тяпчанська, Підбережська, Гошівська. Голови цих сільрад проявляють безтурботність. Був такий 
випадок: 21 березня голова Гошівської сільради одержавши розпорядження голови Райвиконкому та директора ліспромкомбінату, всіх людей, що 
працюють в лісі, направити до ліспромкомбінату. Проте цього розпорядження він не виконав. Керівники міської ради м. Болехів навіть не 
знають скільки коней з м. Болехів працює на підвезенні лісу. 22 березня ми запитали Кваснишина скільки підвід з міста направлено до 
ліспромкомкомбінату. Покопавшись в бумажках, неначе шукаючи, а потім щось пошепотів, він відповів-27, а насправді в цей день з міста 
працювало лише 20 підвід. Такий стан з вивозкою лісу нетерпимий. Через декілька днів розпочинається весняна сівба і тяглова сила буде 
мобілізована на виконання цієї роботи. Ось чому негайно треба в ці останні дні посилити темпи вивозки лісу так, щоб до початку сівби план 
виконати. А тих, що будуть зривати виконання такого важливого завдання - суворо карати.