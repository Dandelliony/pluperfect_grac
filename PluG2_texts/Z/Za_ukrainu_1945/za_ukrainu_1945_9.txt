Бої червоних з повстанцями в західній Україні
Перебіжчик з західної України повідомляє в словацькій пресі, що в наслідок висаджень в повітря і нападів повстанців в околиці Львова, порушено совєтський довозовий транспорт. Українці-новобранці дезертують по дорозі на фронт між Ришковом та Львовом і приєднуються до протибольшевицьких повстанців. Проти повстанців сонети посилають своє військо. 
У рідному селі перебіжчика група повстанців у 500 чол. відбила атаки совєтського загону в 2.000 чол., завдала останньому великих втрат і відбила всю важку зброю. Червоні мусіли підвести резерви і лише після цього захопили село. Для постраху совєти спаліли десять жінок з дітьми в дерев'яній хаті. Але партизани знов атакували село і після триденного жорстокого бою відбили село знов.

Уманський загинув підчас повітряної катастрофи
Костянтин Уманський совєтський посол при мексиканському урядові, загинув при катастрофі літака — повідомляє Асошіейтед Прес з Мексико-Сіті. Після відновлення дипломатичних стосунків між Мексикою й Москвою, Уманський заступав інтереси СССР у старій столиці ацтеків. Катастрофа сталася недалеко від столичного летовища Бальбуена, незабаром після того, як літак стартував. 
Згідно з останніми вістками Уманський летів разом зі своїм штабом до столиці Костарики, щоб передати там свою посольську грамоту. Його жінка, шість членів посольства та пілот мексиканського літака знайшли смерть. Костянтин Уманський використовував стратегічно-географічне положення Мексики, для ведення своєї рафінованої большевизації в країнах латинської Америки, бувши дійсним успішним виконавцем поручень Сталіна.

Запеклі бої за Познань, Бронберг і Торн
Верховне Командування Німецьких Збройних Сил повідомляє 26. січня:  
На Мадярщині наші війська відбили між озером Плятен і Дунаєм, а також у горах Вертепі і Піліш протинаступи ворога, розбивши 40 панцерників. Німецько-мадярська залога Будапешту втримувала західну частину міста перед завзятими денними і нічними наступами большевиків. 
На нашому оборонному фронті поміж західним Бескидом і північним краєм Верхньо-сілезького промислового району ворогові вдалося щоправда посупутися місцями вперед, не зробив він проте ні на одному місці задуманого пролому. На південний захід від міста Ґляйвіц, розгорівся запеклий панцерний бій. 
Поміж містами Косель і Бресляв наші війська не допустили багатьох большевицьких намагань переправитися через Одру. На схід і на північний схід від Бресляв ворог пробився далі, наближуючись до оборонного поясу самого міста. Обабіч Познані прорвалися слабші ворожі панцерні з’єднання на захід і на північний захід. Ідуть запеклі бої за міста Познань, Бромберг і Торн. Також на схід від низової Висли наші дивізії стоять у важких боях з ворогом, що наступає широким фронтом.
На східно-пруському фронті не вщухає ворожий натиск на північний схід поміж Вормдіт і Ортельзбургом. Наші хоробрі дивізії відбили намагання ворога проломитися великими силами піхоти і панцерних військ через річку Регер і Дайме на Кенігсберг, розбивши 82 ворожі панцерники. Большевики втратили в боях за східну Прусію на просторі однієї армійської групи від 13 січня 1355 панцерників. 
На курляндському фронті не повелися поновлені намагання прориву большевиків у напрямі на Лібаву. Також сильніші наступи на південь від Фряуенбургу та на північний захід від міста Доблен заломилися об запеклу оборону наших військ, що знищили там 79 совєтських панцерників. 
Протилетунська артилерія та бойове летунство завдали большевикам високих кривавих втрат, примусили замовкнути 47 гармат та знищили 45 повзів і 287 автомашин. 
На заході наші війська обабіч Гайнсбергу стоять у незмінно важній обороні протинаступів англійських військ. На фронті поміж Ельзенборном і річкою Зауер розгорілася знову зимова битва. Гренадири і панцерники, підтримані сильним успішним концентричним вогнем артилерії, затримали ворожі дивізії, що йшли до наступу, негайно після їхніх перших малих успіхів і звели нанівець всі намагання пролому через німецькі позиції. За один влам на північ від Серф ідуть ще важкі бої. В районі на схід від Вільц наші контрнаступи затримали ворога, що просунувся вперед і відкинули його далі на захід. 
В районі Інгвайлер у низовому Ельзасі наші війська взяли штурмом кілька місцевостей; ворожі протинаступи на захід від Гагенау змогли осягнути успіху лише на одному невеликому просторі. Зрештою всюди заломилися вони криваво. У верхньому Ельзасі ворог проводив низку наступів від Шлетштадту. На північ від того міста вони заломилися, а на полі бою лишилося багато панцерників. На південній дільниці ворог здобув лише незначні терени. Протягом останніх трьох днів розбили ми на західному фронті. більше ста ворожих панцерників. 
У середущій Італії ворожий артилерійський вогонь в Етруських горах на південь від Больонії сильнішає. Англо-американці налітали вчьорашнього дня зі слабшими з'єднаннями на лівобережну Райнщину. 
Наш відплатний вогонь по Лондоні триває. 
Наші підводні човни потопили з ворожого довозу до Англії й Франції, не зважаючи на дуже сильну оборону, 3 цистерни, і 3 фрахтовики, (вантажні кораблі) загальної містоти 43.900; брт., а крім того 2 великі нищільники.


Конференція української преси в Берліні
22 січня ц. р. у Берліні відбулася нарада редакторів українських часописів та працівників відділу преси й друку Головної Управи Української Пропаганди. Нараду відкрив провідник Управи проф. К. Дацько і повідомив присутніх про мету її. З короткого огляду полїтичної ситуації випливали завдання, що стоять перед українськиїМ фронтом боротьби. 
З доповіддю про завдання української преси виступив керівник відділу преси та друку УГУП редактор С. Довгаль. У вступній частині своєї доповіді згадав він про події, що відбулися 22 січня 1918 та 1919 року, цебто відзначив річницю проголошення самостійности Української Держави та соборности всіх земель України. Щодо сучасних завдань української преси, то доповідач їх вбачає в обслуговуванні вояків, робітництва й інтелігенції сьогочасними інформаціями про всі ділянки життя і боротьби на фронтах. Через паперову скруту не доводиться сьогодні говорити про збільшення числа українських газет та журналів. Слід подбати передусім про використання наявних органів преси, треба визначити кожній газеті чи журналові «сферу інтересів» та специфіку подачі, матеріялу, відповідно до рівня свідомости читача. Доповідач зачитав тези, на основі яких розгортається праця Української Головної Управи Пропаганди. Присутні на нараді представники окремих газет та журналів подали короткі інформації про свої видання. 
Доц. Ю. Шевельов виголосив доповідь про устійнення правопису в нашій пресі. Дотримуючись правопису 1928 року, в опрацюванні якого приймали участь мовознавці Східної і Західної України, доповідач стоїть на засадах соборности правопису, мовної лексики й стилю. 
Одностайність, виявлена у висловленних окремих учасників наради щодо політичних завдань, які ставить нині час перед українською пресою, правлять за найкращу запоруку успішного здійснення ухвал цієї вельмицікавої конференції.

СИЛЬНІ НЕРВИ
Найновіші звідомлення Верховного Командування Німецьких Збройних Сил повідомляють, що на Мадярщині німецькі війська та віділи зброї СС прорвали нічним наступом оборонний фрот ворога над озером Веленце та посунулися далі на північ. Наступи на Будапешт відбито знов. У панцерній битві біля Гляйвіц розбито досі 30 повзів. Німецькі дивізії, біля Кульм, Грауденц та Марієнвендеру стримують натиск ворога. На вулицях міст Марієнбурга та Ельбінгу проходять запеклі бої. Тон останніх військових звідомлень та їхній зміст дозволяють ствердити, що великий совєтський наступ на Сході увійшов у нову фазу. Вже тепер можна накреслити приблизний образ плянів ворога та ставити перспективи майбутнього розвитку. 
Велетенським змасуванням своїх сил большевики хотіли вдарити в саме серце Німеччини, і як мога швидко опанувати Европу, ставляючи навіть своїх англо-американських союзників перед фактами. Німецький провід знав усі ці мілітарно-політичні наміри большевиків та головні пункти концентрації їхніх сил. Сильний німецький наступ 16-го грудня в Арденах на Заході був лише одним із засобів, щоб перешкодити рівночасному ударові від Сходу й Заходу. 
Большевикам удалося досі пройти біля 250 клм. на захід, але тепер вони трапили на сильну німецьку оборону. Більше 2000 повзів втратили вони вже за минулих 2 тижні. 
Всякі жалі з приводу великих територіяльних втрат Німеччини тепер не на місці, бо тут йдеться про останнє вирішення, для здійснення якого большевики кинули всі свої сили, що їх мали. 
Наказ моменту каже: «сильно тримати нерви, непохитно вірити й цільно стріляти», тоді велика й ризикована офензива большевиків переміниться для них у катастрофу. Вояки Українських Збройних Сил ніколи не забувають того наказу.


Три особливості битви на сході
Велетенська боротьба на східних кордонах Німеччини має особливий, можна сказати, небувалий характер. Першу її фазу визначають три факти: поперше, небувала концентрація большевицьких сил. Якщо в перші дні говорилося про наступ 155 дивізій, то після поширення наступу на інші ділянки фронту кількість їх зросла й наближується до 300. Большевики застосували особливо потужні танкові з’єднання, які масивними клинами діють нераз на зовсім вузькому просторі. Большевики кинули у зимовий наступ цілу продукцію своїх танків за останні півроку. 
Подруге: вже в самого факту надзвичайних зусиль ворога й зосередження велетенських сил на основних ділянках фронту, для німецького проводу виявляється необхідність, передусім виграти час, щоб поступово відбити ворожі удари в глибині бойового простору. Навіть найкраще підготована оборона не могла б бути достати бо міцна в усіх пунктах фронту, що простягається більш як на 800 кілометрів. Навіть найдосвідченіший і найрішучіший полководець не спромігся б за подібних умовин затримати велетенський наступ потужних танкових з’єднань і моторизованої піхоти ворога і не допустити її; у глибину прифронтового простору, де тепер розпочалася маневрова війна, всякій стайовище невпинно змінюється. З недавньої багатої практики ми знаємо, що для ведення такої танкової війни сторона, яка обороняється, потребує передусім трьох факторів: часу, простору та достатньої кількости сил, що можуть швидко пересуватися. Спочатку великі переваги має той, хто наступає: він має можливість обирати напрямки ударів, він може несподівано змінювати їх, переносячи центри ударів й обманюючи противника, він може визначати обличчя битви. Велика рухливість танкових з’єднань дає йому такі можливості, що їх за минулих війн не можна собі було уявити. Після того ж як усі ці можливості вичерпані – простір, в якому той, що наступає, міг досі вільно пересуватися, починає пожирати його сили. Противник, який обороняється, збирає, використовуючи час та простір, свої сили, вживає протизаходів і створює в такий спосіб становища, до яких повинна допасовуватися вже наступаюча сторона – гра вирівнюється.
Отже, завданням німецького проводу є, насамперед, холоднокровно й енергійно використати згадані три фактори для послаблення сили ворожого наступу: виграти час, використати простір в усій глибині битви й зібрати сили для протизаходів. Треба холоднокровно визнати, що в цьому процесі не можна уникнути болючих втрат терену та нервового напруження і війська і населення. 
Третьою особливістю, яка визначає характер великої битви на Сході є те, що потужні німецькі з’єднання стоять далеко позаду совєтських танків поміж місцями прориву. Вони стоять між вістрями клинів ворожих танків та наступаючими головними силами, розділюють їх і вперто боронять кожну цятку землі. Отже, створилася боротьба з підвійним фронтом. У той час, як совєтські танкові клини провадять швидку наступальну війну, за їх спиною постав пильний фронт, який лише дуже повільно пересувається в західному напрямку. Це має надзвичайно велике значення, що німецьке військо непохитний спротив позаду ворожих наступальних клинів. Цей спротив унеможливить або принаймні дуже перешкодить ворогові досягнути своєї головної мети – якнайшвидше з’єднати головні сили з наступальними вістрями.

Заява Словаччини
Премієр-міністер та міністер зовнішніх справ Словаччини, д-р Стефан Тісо, заявив від імени словацького уряду, що Словаччина будьщо лишиться вірною своїм союзникам, а зокрема Німеччині, яка на чолі з своїм Фюрером визнала права словацької нації й допомагала створенню основ національного й державного життя Словаччини. Словацький уряд, не вагаючися, принесе жертви в боях проти большевизму по боці своїх союзників. Усіма своїми силами боронитиме Словаччина свою державність й національну суверенність.


В залізних когортах
Високоповажаний Пане Редакторе! 
Цими днями вперше дістав газету «За Україну». З великим захопленням перечитував кілька разів з початку до кінця. Яке в ній усе рідне, дороге! Скільки бадьорости і віри вливає нам, українцям, відірваним від рідної землі, кожне слово, сповнене святою любов’ю до України. Воістину, як писав і наш великий поет Тарас Шевченко.
Я люблю свою Україну, як рідну матір. Хоч мені доводилося виховуватись у совєтській школі, але вона не згасила в мені любові до рідного краю. І ось нині, коли вирішується наша доля, я ні трохи нє вагаюся, а твердо й непохитно йду в залізних когортах Українського Визвольного Війська. Мої два брати також борються в українських частинах. Спільно з німецькими побратимами. 
Тепер мене послали на курси перепідготовки медичних працівників і по закінченні навчання я займу своє місце в українській частині, як медичний фельдшер. Я даватиму медичну допомогу своїм братам-воякам, а коли треба буде, то й зі зброєю в руках боротимуся до останнього набою за волю і щастя України, проти ненависної большевицької тиранії. 
Бажаю Вам, Пане Редакторе, щастя і здоров’я та багато, багато років життя для справи України. 
Сердечно дякуємо за рідну і улюблену газету «За Україну». 
З вояцьким привітом! 
Слава Україні!

Совєти давлять повзами східних робітників
Як повідомляє «Воля народа», десяток совєтських повзів, виконуючи розвідку, 20 січня заскочив до селища Круна-Мюле, в Горішній Силезії. Повзи відкрили вогонь, по будинках і зблизька стріляли в тих, хто рятувався. втечею. Їдучи далі, повзи з’явилися на території табору східних робітників, в якому було багато українців, переважно жінок і дівчат. 
Повзи зупинились, з люка вистромив голову совєтський командир і наказав усім мешканцям табору дібратись у дворі. Коли всі, в тім числі й діти, скупчились серед двору, повзи раптом відкрили на їх кулеметний вогонь. Протягом кількох хвилин знищили совєти кількасот люда. Хто кинувся тікати, тих повзи, переслідуючи, давили гусеницями. Потім повзова розвідка повернула до своїх. 
Небагато лишилося живими мешканців табору. Всі вони втікли на захід і за допомогою німців евакувалися в глиб Німеччини. Кореспондент газети розмовляв з одним з цих утікачів, Василем Чишком та його дружиною Наталею, що їм пощастило врятуватись. Врятовані, за словами кореспондента, ще й і досі не отямились від пережитого жаху й з ними важко говорити. Під гусеницями совєтських повзів згинула єдина їхня дитина, дванадцятирічне, дівча.

У КІЛЬКА РЯДКІВ
Фюрер відзначив 22 січня генерала панцерних військ Вольтера Нерінга, головного командувача одного панцерного фронту як 124 вояка Німецьких Збройних Сил дубовим листям і мечами до Лицарського Хреста Ордену Залізного Хреста. Генерал Нерінг після початку теперішнього совєтського наступу на сході вдарив із своїм панцерним корпусом на большевиків, що зробили влом на одній дільниці фронту. Завдавши большевикам великих кривавих втрат, генерал почав сам у совєтське оточення й мусів пробитися до головних сил, що йому удалося і про що сповіщало воєнне звідомлення від 20 січня. 
Згідно з вістками американської преси уряд СССР звернувся до уряду ЗДА з проханням дати йому довгоречинцеву позичку в розмірі шістьох міліярдів долярів. Воднораз Совєтський Союз запевнив Америку, що має намір закупити в неї більшу частину потрібних йому машин для совєтської важкої індустрії. 
Під натиском Совєтського Союзу фінський уряд був приневолений розв’язати союз Побратимів Зброї, що як допоміжна організація фінських добровольців повстав після закінчення першої фінсько-російської зимової війни. Як виходить, у Фінляндії необмежено панує сваволя большевицьких диктаторів.
Як повідомляє Верховне Командування Німецьких Збройних Сил 27 І., натиск американців між місцевостями Ельфенгорн і річкою Зауер після останніх великих їхніх втрат злагіднішав. Німецькі війська в Ельзасі зміцнили свої новоздобуті становища на дільниці Рот і Модер.


Допомога втікачам-українцям
З ініціативи керівника Української Допомогової Установи д-ра Сушка, у середу відбулася нарада керівників українських об’єднань та організацій і відповідальних українських співробітників деяких німецьких суспільних установ Берліну. 
Мета наради у виявленні всіх практичних можливостей негайно надати найнеобхіднішу допомогу українцям-утікачам з східно-німецьких теренів, які прибувають до Берліну. 
До створення об’єднаної централі допомоги втікачам-українцям, справу допомоги переймають всі згадані вище установи, погоджуючи свої заходи з Українською Установою Довір’я. Ця установа видаватиме біженцям відповідні документи, допомагати в питаннях житла, харчування і необхідної грошової допомоги.

Генерал Всеволод Петрів
Ген. Всеволода Петрова знає вся Україна. Належить він до найпопулярніших постатей наших минулих Визвольних Змагань. Імена багатьох українських вищих військових, що у бурхливі роки після першої світової війни будували нову українську армію й боронилй кордони батьківщини, відійшли у минуле, а ім'я генерала В. Петрова все видніє на чільному місці визначних наших постатей сучасности й є для всіх вояків Українських Збройних Сил символом зв'язку між нашим вчора і сьогодні, між боротьбою України 1918 —21 років та теперішнім зривом українського вояцтва, що зі зброєю в руках шукає шляху на батьківщину, до Вільної і Незалежної Соборної Української Держави. 
Народився Всеволод Петрів у 1883 році у Києві, в касарнях на Печорську, де батько був за капітана інженерних військ. Прадід його походив з Карелії, мав подвійне прізвище Петрів-Верпер, яке походило, як каже родинний переказ, з того, що він був взятий у полон Петром І підчас штурму Петербургу й став зватися Петров (Петрів полонений) – Вернер. 
Дід був у військових службах Росії раніше у петербурзькій і новгородській губерніях, а 1860 р. перекочував до Києва, мав дружину з роду Вондолонських, з Білгородщини, православну українку. Мати В. Петрова з роду Штрольпан, норвезького походження. 
Її пращур був взятий у полон під Полтавою, оженився з українкою і залишився в Україні. Від того часу Штрольпани мали лише українок за жінок тому поволі втратили мову, — дід ще був протестантом, але його сини всі були православні. 
Бабка Всеволода Петрова по матері була з роду Ніг Терпіловських з маєтків Бурти, які заклав полковник війська запорозького Нога. 
До 18 років Всеволод Петрів перебував стало у Києві, виїжджаючи влітку в мандрівки по Україні та до хрещеного батька, генерала інженерних військ Верещанина до Литви, Курляндії й Білорусії.  
Ці подорожі по Україні, впливи папівукраїнського оточення Київського Кадетського Корпусу, який В. Петрів закінчив 1900 року, а також впливи родини Ногів, що плекали, правда, зовнішньо, запорозькі традиції, поріднили В. Петрова з українською стихією. 
Далі військова освіта веде В. Петрова до Петербургу, де він закінчує «Павловську військову школу». 
У 1902 році В. Петрів уже старшина, спершу 24 Сибірського полку у Ломжи, потім 7 саперного баталіону коло Варшави й нарешті, 1904 року Лейб Гвардії Литовського полку у Варшаві. Ще з дитинства, солідний військовий вишкіл і велика активність робить те, що Петрову доручаються відразу окремі функції: так він у 7 Понтонному баталіоні керував лідстаршинською школою, у Лейб Гвардії в Литовському полку був начальником інструкторів гімнастики ІІІ-ої гвардійсської дивізії та начальником команди свого полку. 
Час перебування у Варшаві був початком національного освідомлення. Мешкав він з фінами та шведами, які по розформуванню фінських національних військ були приділені до 3-ої дивізії гвардії у Варшаву, від них довідався про утиски, що чинили росіяни фінам, і про існування українського питання й «мазепинців». Перша революція в Росії 1905 року йшла по лінії, не лише соціяльній, але й національній, мимоволі примушувала замислитися над національними проблемами. 
У 1907 році почав В. Петрів студії у Миколаївскій академії Генштабу в Петербузі, яку закінчив 1920-року одним із перших і став до служби у Києві, де перебував до 1913 року, коли остаточно був приділений, до 42 піхотинської дивізії старшим, ад’ютантом штабу. За той час викладає у Київському кадетському корпусі у військовій школі, працює в розвідному і топографічному відділах штабу округи та за дорученням штабу є за начальника штабу спеціяльних кавалерійських зборів й полевих вправ старшин начальників київської військової округи і т. д. З 42-ої пішої дивізії вийшов у світову війну, у якій був раніше по напрямку Львів- Перемишль-Краків, потім уже в штабі XXIV армійського корпусу у Дуклі, де пережив наступ ген. Макензена, у боротьбі проти якого дістав свої вищі відзначення, коли удалося перед Перемишлем з розбитими рештками корпусів утримати переважаючі сили противника й дати можливість впорядкувати новий опір. 
За час перебування в Галичині дуже поступила вперед національна свідомість В. Петрова. Поводження московських «освободителей» з «однокровним» населенням Галичини й зустріч з її інтелігенцією, остаточно розбили думки про «русское освобождєніє» слов’ян. 
Російська революція застала Петрова на північ від м. Мира у Білорусії на посаді начальника штабу 7-ої туркестанської стрілецької дивізії, яка мала 20% персіянського, а до 80% чисто українського елементу.

„Усе лиш справа нервів"
Ні, хто сам на був з нами, той не матиме дійсного образу того маршу німецької армії з Греції на північ. Навіть ті, що були глядачами, не відчули дійсного «смаку», що містився в почуваннях того заболоченого, змученого безсонням і маршами вояка, який місяцями мусів маршувати під вітрами й дощами Балкан, а до того терпіти ще й інші проби нервів. 
І ми кожного дня оглядали ці безконечні колони артилерії, обози й з’єднання всіх родів зброї між нами. Але по-справжньому зглянутися в цей похід ми могли щойно тоді, як самі виступили в похід. Щойно тоді, коли ми самі стали ланками цього рухливого ланцюга, почали ми відчувати і піт, і терпеливість, і злість, і небезпеки – усе, що опанувало кожним з'єднанням, бо тепер ми стали неначе б «злучені з ними якимись таємними нервами. Ми турбувалися перевантаженими фірманками, що їх іноді ледь-ледь тягнули найбільш нудні представники чотириногих тварин; ми безпосередньо відчували гірку біду піхотинців, наших гренадирів, на обличчях яких позначилися тижнями триваючі марші в бруді й холоді; вони позаростали, їхні шинелі були покриті грубим шаром бруду й стали тверді, як бляха. Між цими майстрами терпеливости, надибали ми жодного старшого стрільця з Айфеля, що не втрачати доброго гумору, прив’язав до біластого хвоста своєї корови напис: «Усе лиш справа нервів!»  
Справа нервів! Таким в основному був для нас цей марш на північ. Які перешкоди ставила нам уже сама дика, розбурхана балканська природа, що руйнувала мости й шляхи зливами, рвучкими струмками і болотом, що застеляла небезпечні шляхи снігами, переслідувала наші колони холодними нічними бурями й унеможливлювала вночі, а навіть деколи й удень усякий перегляд та порозуміння, прикриваючи нас густим туманом. 
Сірим вужем сунеться величезний похід через незвичайний терен, то пнеться багатьома закрутами вгору, на покриті снігом верховини, та минає численні мости й тунелі та всі ті небезпечні місця, проякі здають усі, що їх шлях веде на північ. Кожний мусів перейти через них, деколи це тривало годинами, а місцями – днями й тижнями, як напр. перед мостом у Вишеграді. Кожний віз мусів минути чортівську греблю біля Вардіште, вузькою, кривою дорогою протягом тридцяти метрів. Що значить 30 метрів на шляху 1500 кілометрів! Нехай вам про це скажуть артилеристи, що пересували свої гармати по цій слизькій греблі сантиметр за сантиметром, серед ночі, під зливою. Мотори переставали працювати, й усе треба було робити людськими силами. Треба обов’язково вийти з цього положення, бо затримка передавалася на сотні кілометрів назад. 
Ця історія повторювалася на бататьох критичних місцях і часто сполучалася з непередбаченими небезпеками. Чи пригадуєте, як на нас напали під Сумніком 22 «Ляйтнінги»? Вони кинулися, неначе коршуни, на наші колони. Ми лежали на землі, обіймаючи каміння, під їхніми смертельними тінями, а навколо нас сипалися двосантиметрові кулі бортових летунських гарматок. Цілком близько рвалися бомби. Але, як це не дивно, всі ми якось звикали до таких хвилин і ніхто не втрачав відваги. Ми йшли далі, минаючи попалені авта, ями від бомб та свіжі могили наших товаришів. Ми не стримувалися в поході! 
Декілька годин пізніше над схилом гори напали на нас бандити! Настала ніч. Перед нами стоїть у полум’ї одне авто! Їзда спиняється, вози з’їжджаються разом. А щоб воно, запалося! І все це під кулеметним та рушничним вогнем банд, що засіли над рікою по тім боці між скелями. Вичекати — все це лиш справа нервів! Над нами сичать гранати. То тут, то там чути зойк. Лише, не хвилюватися, — сказав хтось, — зараз почнеться. І дійсно, наша легка протилетунська артилерія зачинає стріляти, що аж серце радіє. Сгріля різнобарвними кулями! Над нами променисті жовто-червоно-зелені лінії. Наші вози їдуть, далі понад темною, страшною прірвою. 
Вони мандрують місяцями. Колони в поході, біля Куманова, Прістіна чи Кралієва тягнулися аж до совєтсько-болгарського фронту, а тепер знову вливаються в наш великий похід. Усю працю поодиноких вояків важко описати. Загалом взявши, це просто чудо співдії людини та матеріялу. І серце кожного вояка мусіло перебути свою пробу нервів. Без ніяких речей, у подертих мокрих чоботях, у легких південних одностроях, перемагали вони цей марш, станцію за станцією, завжди з жартами й сміхом. Вони все знаходили тепле пристановище в каменеломнях та руїнах і відразу почувалися там, як удома, розпалюючи багаття. З безмежною терпеливістю, навіть під дощем і в цілком бідних на дерево, голих гірських околицях, вони дбайливо охороняли вогонь, розпалюючи його в маленьких печах, що їх вони самі винайшли та які являють, своєрідну рідкість у воєнній історії.
Оповідаючи про прорив німецької армії з Греції на північ, не можна не згадати ще про одне – про раненого товариша! До всіх тих тягарів, що їх мусів переносити кожний з нас, у нього долучувалися ще й рани. Ослаблений, зажурений тим, чи розторощена нога або рана в грудях не загноїться та чи її ще можна буде вилікувати, вояк все ж не тратив в ри. На вантажних автах не мали вони спокійного місця, переживаючи низькі налети ворожих літаків, голод, холод і часто страшну самоту, коли здорові товариші мусіли охороняти похід. Вони змагалися цілими тижнями, покриті брудом, без сну й знечулення болю, – вони йшли вперед, тому, що в цій камінній пустелі не було іншого виходу. 
А все ж вони витримали. Бо ж усе це було лише справою нервів! І всі вони розуміли того старшого стрільця з Айфеля й його потішаюче прислів’я. І хіба ж він не має рації? Що було, властиво, найгірше, найтрудніше й найнебезпечніше в цьому балканському поході? Лише справа нервів.  
