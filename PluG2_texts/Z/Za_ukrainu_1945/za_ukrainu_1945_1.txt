З Новим Роком - до нових перемог!
Четвертий раз стаємо на порозі нового року, що сходить до нас у розгарі боротьби за життя і смерть на Сході. І вслухуючись у таємничий голос новорічних дзвонів і сурм, дивимося на пройдений шлях боротьби. За нами перші наші збройні пориви, організування початкових українських загонів, перші бої, великі дні визволення скривавленої Батьківщини й гіркі етапи примусового відходу. За тими нашими братами, що досі перебувають у таборах полонених, замикаються довгі місяці життя, проведеного в цілком своєрідних обставинах, далекого від рідного тепла, навіяного безнадією й монотонною щоденщиною та позначеного журбою й тугою.
А що перед нами? 
В новий 1945 рік вступають залізні когорти вояків Українського Визвольного Війська з особливим тремтінням серця. Проте не є це тремтіння непевности, розгублености й слабодухів, але почуття сили. Минулий рік приніс нам великі удари, але разом з тим і велике Чудо всенаціонального соборного об’єднання. Всі українці, звідки б не були і якими б шляхами досі не ходили, стали поруч себе і за одно гасло: боротися аж до загину у вірному союзі з Німеччиною за волю України і за здійснення наших державницьких мрій. Цілий народ України стоїть монолітом за своїм Визвольним Військом і за своїми українськими дивізіями СС, вітаючи водночас шляхетний порив інших поневолених большевизмом народів Сходу в їхньому спільному марші до Волі. 
На просторах України щедро ллється своя і ворожа кров. Повстанські загони УПА ведуть героїчну боротьбу за честь і долю українського народу, що разом з ними чекає на наш прихід. 
І ми прийдемо. Як громовиця покотяться на Схід наші українські дивізії, окрилені духом Володимирів, Ярославів, Хмельницького, Мазепи й Петлюри. Разом з Німеччиною виборемо перемогу. Хай нас веде непоборний дух нашої соборної нації, а Мати Божа благословляє. 
З Новим Роком до нових діл, до нового Чину до нових перемог!

Велетенська битва на Заході
Німецький контрнаступ відтяжив західний фронт – Героїчна оборона Будапешту.
Верховне Командування Німецьких Збройних Сил повідомило дня 28 грудня: 
Глибокий влам наших наступальних з'єднань у бельгійсько-люксембурзькому просторі поряд з відтяженям цілого західного фронту привів до величезної зустрічної битви з ворожими дивізіями, знятими тим часом з інших фронтів. На північно-західному фронті бойового простору наші наступальні сили поволі просуваються вперед, поборюючи запеклий ворожий опір. 
На всьому південному крилі фронту ворог продовжує свій сильний натиск. Вчора знов підбито 21 ворожий повз. Кількість здобутих від 16 грудня гармат і протиповзових гармат за дотеперішніми даними перевищує 300.
Здовж льотаринзько-ельзаського фронту наші частини продовжують очищування передпілля західних укріплень. З горішнього Ельзасу повідомляють про жваві позиційні бої обабіч Кайзербергу. 
У суворих повітряних боях над західним фронтом німецькі ловці знищили вчора 23 ворожих ловецьких літаки. Лієж і Антверпен також і вчора перебували під сильним обстрілом. 
У середущій Італії німецькі й італійські частини укріплювали здобуті ними в царині наступу позиції й утримували їх проти ворожих контратак. У бойовій околиці Фаєнца та в Романії британці розпочинали лише поодинчі безуспішні атаки. 
У північно-східній Хорватії останніх днів дійшло до запеклих боїв з бандами й болгарами, що атакували між Дунаєм та Савою. Ворог продерся був до околиці міста Оток, але контрнаступом його відкинено і завдано йому важких втрат. 
В Угорщині битва між Плятенським озером і південним кордоном Словаччини набрала ще більшої широти й запеклости. Ворог повернув збільшеними силами з околиці Штульвайсенбург—Фельшеґалла і на північ звідти в західному напрямі, а крім того запекло атакував Будапешт з заходу, з південного й з північного сходу. Німецько-мадярська залога чинила запеклий спротив большевицьким частинам у внутрішньому оборонному кільці. На північ від Дунаю наші частини, відбиваючи сильні ворожі атаки, пробиваються на західний берег Грану. Між Ейпелем та джерелами Шайо відбито численні атаки большевиків, декілька вламів загороджено. 
У Курляндії совєти у дотеперішніх центрах, бою продовжують свої атаки після підведення підкріплень. Крім незначної втрати території на північ від Доблену, головна бойова лінія вчора перебувала міцно в наших руках. У важких оборонних боях 26 й 27 грудня підбито 210 во рожих повзів.

Українська дивізія ч. 1
Часопис «До Перемоги», тижневик Військової Управи Галичина, приносить у числі від 21-го грудня ц. р. таке повідомлення: 
Боротьба українського народу з большевизмом щодалі більше загострюється. В міру того, як большевизм загарбує всі етнографічні українські простори, шириться на всьому українському запіллі й повстанчий рух. Одночасно й до українських військових частин прибувають люди з усіх українських обширів. Так само й до Дивізії «Галичина» прийшли поповнення з людей усіх просторів України. Фактично ця Дивізія перестала бути Галицькою, а стала всеукраїнською. Тимто й назва «галицька» уже не відповідала її складові. В силу цих причин її перейменовано на Українську ч. 1. Відтепер ця Дивізія стала військовою батьківщиною всіх українців, незалежно від їх територіяльного походження. До неї приходять тепер люди з усіх інших дивізій зброї, як також і з робітничих таборів. Віднині вояки цієї всеукраїнської Дивізії перейняли на себе зобов’язання боротись за єдність усієї України.

Відзначення східних добровольців
При одній саксонській ґренадирській дивізії в околиці Авц відбулося урочисте нагородження відзнаками хоробрости заслуг 250 добровольців, що належать до різних народів з СССР. 
Командир дивізії, генерал майор Шульц, балтійський німець, сказав перед нагородженням промову рос. мовою, в якій висвітлив сенс їхньої боротьби. Потім почалося вручення відзнак. Багато з відзначених добровольців уже давно носять сірий однострій вояка і, виконуючи накази командування, у критичних та важких ситуаціях не раз довели своєю хоробрістю вірність союзові з Німеччиною їхніх народів.

Большевики грабують балканські церкви
Будапешська газета «Цештер Лойд» вмістила статтю про переслідування православної церкви большевиками в Болгарії та Румунії. 
Большевики доставили священикам вимогу віддати частину їхніх прибутків на червону армію та заохочувати населення до таких пожертв. Надто часті заклики Софійського радіо жертвувати на червону армію свідчать про те, що збір таких пожертв не осягнув своєї цілі. Багато священиків відверто протестували проти збору таких пожертв і сами не хотіли жертвувати, й за те НКВД арештувало багатьох з них. 
Дійшли також вістки з Болгарії, що один жіночий манастир біля Софії став жертвою большевицького терору.
Від румунської церкви вимагають большевики видачі всіх вартісних речей на потреби червоної армії. Багато церков та манастирів большевики вже встигли пограбувати, між ними деякі, що славилися на ввесь світ мистецькими цінностями, напр., манастир в Путна. 
Як бачимо, хоч большевики про людське око й стали купцями «опіюму для народу», та однак вони ніяк не можуть позбутися своєї старої звички поживитися чужим добром. Не гордують вони, звичайно, й добром церковним, а стиду вони вже давно позбулися. Ось яка ця большевицька «побожність».

Бої українських повстанців із большевиками біля Перемишля.
Зима не припинила дій українських національних повстанців. Від новоприбулих перебіжчиків довідуємося про великий ріст повстанського руху в самій прифронтовій полосі західної Галичини. Найсильніші з’єднання українських борців за волю виступають у районі міста Перемишля над Сяном. Вони добре організовані, мають важку зброю та охоче допомагають українцям-червоноармійцям переходити на німецький бік. В районі самого Перемишля українські повстанські частини захопили цілий ряд сіл і виконують там владу. Ці села добре укріплені й зводять частенько бої з більшими загонами большевиків. Деякі з тих народних фортець вживають до оборони перед наскоками червоних здобутих «сталінських орґанів» цебто славнозвісних совєтських скорострільних гармат.  
Так зо дня на день розгоряється в Україні велика стихійна боротьба народу проти червоних окупантів. В цій боротьбі об’єднуються всі справжні патріоти нашого народу, які розуміють смертельну загрозу, яку несе большевизм Україні. Народ готується зустріти прихід на Україну дивізій нашого Визвольного Українського Війська, щоб обєднавшися з нами, бити червоних катів та гнати їх геть з України. 
У нас, що перебуваємо по цю сторону фронту і готуємось до великого визвольного походу на Батьківщину й у наших земляків по ту сторону фронту, які ударами по большевицькому запіллю підготовляють наш прихід, – одна велика мета: завоювати в збройному союзі з німецьким народом волю й щастя для нашої України!

Справжні революціонери
Добровольці у райхсміністра д-ра Ґебельса 
У щоденнику «Фелькішер Беобахтер» з 21 грудня ц. р. появилась під таким заголовком замітка:
«Міністер Ґебельс прийняв делегацію всіх народів Росії, що беруть участь у боротьбі з большевизмом. Добровольці, про яких видатну участь у боях на боці німецьких збройних сил свідчать відзначення їхньої хоробрости, передали міністру Ґебельсові збірку іграшок, що їх вони виготовили підчас свого дозвілля для німецьких дітей з областей, що зазнають ворожого літунського терору. 
Міністер д-р Ґебепьс передав добровольцям Сходу свою щиру подяку та назвав подарунок новою ознакою порозуміння, що створилося у спільній боротьбі проти большевизму, Мігністер висловив своє тверде переконання, що після перемоги над жидо-большевизмом народи Росії дістануть у новій спільноті народів належне їм місце. У боротьбі за здобуття цього місця добровольці Сходу виявили себе справжніми революціонерами своїх народів. 
Далі міністер д-р Ґебельс прийняв делегацію арабських добровольців, які на знак свого щільного зв’язку з націонал-соціялістичною Німеччиною передали значну пожертву для Німецького Червоного Хреста. 
Д-р Ґебельс висловив їм у короткій, промові свою подяку.

Европейський білянс 1944 року
Так само несподівано для нас, як і для ворога, принесли останні тижні 1944 року вістку про великий німецький наступ всередині західного фронту. Розвіявся тяжкий душевний настрій, несмілі питання про суть нашого хороброго витривання та про те скільки сил нам ще лишилося — ці питання знайшли відповідь. Піднявши голову, ступає німець на поріг нового року; його обличчя, вже давно позначене завзяттям, стало дивитись вільніше, спокійніше й разом з тим напруженіше. Однак з нього ніколи не зійдуть тверді риси, що їх вирізьбив цей рік, бо він поставив перед нами силу вимог; не очайдушного, повного стремлінь чину, а болісної терпеливости, жертви й сліпої віри вимагав він від нас. Це був рік п'ястука, він нічого нам не подарував. Він побив німецькі армії, в скелети обернув німецькі міста, смертоносний літунский терор не пошкодував і сільських садиб. Правда, цей 1944 рік був у деякому відношенні гірший ніж 1918, з першої світової війни; бо тоді наші війська стояли в глибині ворожого краю, тоді батьківщина була цілком незачеплена, невоююча маса народу нічого не знала про смерть і пожежі. Сьогодні большевики господарять у прикордонних районах Східної Прусії, сьогодні гримлять гармати над Райном, всі німецькі землі зазнають бомбардування та обстрілів з літаків. І тоді, як і сьогодні, відпадало все те, що було боязке й слабосиле, вчорашні союзники кидалися ворогові на шию, Европа зменшувалася до свого ядра. 
Наша непохитна боротьба не має нічого спільного з чудом. Чудес не буває. Навіть знамените чудо над Марною виявилося дуже природним напруженням нервів тілесно й душевно хворої людини. Перевага все ще по боці ворога, він має більше літаків, повзів та гармат, більше фабрик, більше сировини та більше людей, ніж ми. Але нас разом з частиною вірних нам европейців усеж ще більше ніж 100 міліонів. Поставити в тяжке положенця 200 міл. людей, —- це безперечно було можливе, але пригнобити 200 міліонів людей, зробити їх безвільними, спонукати на самогубство — це вже інша справа! Це не вдасться, якщо вони цього не бажають. А ми цього не хочемо, японці цього не хочуть. Навіть якщо б нам не вдалося з допомогою нових родів зброї вирівняти матеріяльну перевагу ворога, навіть тоді переборення цієї волі коштувало б ворогові величезних жертв, що їх він не витримав би ні психічно, ні фізично. Принаймні британська та совєтська потуга зійшла б при цьому сама нанівець. І вони починають це розуміти. 
Подій 1918 року ми майже хотіли. Ворог не тільки був сильніший людьми та зброєю, він мав нам що запропонувати. Янгольськими голосами вихвалював він нам оту чарівну державну й життєву демократичну форму, яка нас цікавила, бо ми її ще не знали. І лише погані автократи, що нами правили, повинні були бути покарані, а проти нас самих – тебе й мене – він не мав абсолютно нічого, він обіцяв нам мир, життя, повне краси й гідности, якщо... Якщо ми негайно складемо зброю. Ніхто не радив нам сказати: «Ні!», ані кайзер, ні канцлер, ні полководець. А потім, у Комп’єнь та Версалі, було вже занадто пізно. 
В цьому була величезна ворожа перевага в 1918 р., а обіцянки, його добру волю, його творчі, здібності – все це можна було перевірити на практиці щойно тоді, як він уже переміг, коли його ніхто вже не міг притягти до відловідальности! Ми, кажучи іншими словами, купили кота в мішку. Цього разу, в другій світовій війні, ворог також намагався ще раз застосувати старий трюк, щоб викрутитися з війни, як обіцянками, «атлянтійською хартією», подібною до 14 Вільсонових пунктів, так і погрозами. На початку інвазії через Европу пройшло правдиве торнадо пропаганди, що після прориву заборола під Авраншем всередині літа осягнула свого вершка. Не без успіху: Це тоді слабосилі піддалися в Букарешті, Софії та Гельсінках, це тоді берлінські ворохобники в липні вчинили свою безсоромну спробу наслідувати листопад 1918 р. 
Ворог добре знав, чому будь-якими способами намагався довести до роз в’язки, себто німецької капітуляції ще влітку: бо його провідники жахалися думки про те, що доведеться показати «визволення» в дійсності, доведеться доказувати, що «чотири свободи» це не лише жарти, доведеться відповідати на закид, що большевицький вовк не став демократичним ягням, як він сам це доводив. 
Наша наполегливість, наше вперте «ні!», наша постійність приневолили ворога відслонити своє обличчя. Ми твердо переконані, що майбутні історики називатимуть союзні перемоги 1944 р. властивою причиною занепаду демократії, бо вони піддали багато країн нашого континенту її «благословенствам», не осягнувши одночасно кінцевої перемоги, бо вони, інакше кажучи зробили понад сто міліонів ще озброєних європейців глядачами цього компрометуючого самовідслонення. 
1. Ворог обіцяв дати хліб тим, що мали бути визволені. Тепер в Італії, Франції, Бельгії, південній Голяндії, Фінляндії, Греції більший голод ніж будьколи підчас цієї війни. 
2. Тим, що мали бути визволені, ворог обіцяв порядок. В Італії, Франції, Бельгії панує страшенний хаос партій та банд, в Греції відкрита громадянська війна, підсилювана британськими бомбами й Гранатами. 
3. Тим, що мали бути визволені, ворог обіцяв суверенність та самовизначення. Фінляндія, Румунія, Болгарія, Східна Польща та балтійські народи все глибше й глибше погрузають у большевицькому поневолені в Римі британці, конкуруючи з большевиками, диктують міністеріяльний склад уряду, у Франції «визвольник» де-Ґоль з труднощами втримується, танцюючи між Лондоном, Москвою та Вашингтоном. 
4. Тим, що мали бути визволені, ворог обіцяв визволення від страху. У всіх «визволених» східних країнах панує система стрілів у потилицю та заслання, а в південній Італії червона юрба вбиває своїх противників просто на вулиці, в Франції в’язниці сповнилися крови без суду розстріляних, яких нараховуються вже десятки тисяч. 
5. Тим, що мали бути визволені, ворог обіцяв мир. У всіх окупованих ворогом краях люди добачили, що за короткий час «визволення» було зруйновано більше будинків та пам’яток культури ніж впродовж багатьох років німецької окупації, а їх сини кривавлятся сьогодні як наймити в англо-американсько-большевицьких військах. 
Цілком певно, що ніякий окупований совєтськими військами край ніколи не дочекається якоїсь іншої державної та життєвої форми поза совєтською; хоч війна йде далі, й Москва повинна б прикривати свою гру, та вона, не зважаючи на це, ніяк не бере до уваги тактичні потреби своїх західних спільників, як це добре видно на польському прикладі. Демократія саме тоді не мала б справді ніяких шансів повернути назад колесо долі, якби одиноке забороло від московської сваволі – Німеччина перестала стояти на дорозі большевикам. Але демократія може на підставі досвідів у Франції, Бельгії, Італії та Греції розрахувати на пальцях, що навіть у її власних «резервах» раніше чи пізніше форпости Москви в особі комуністичних партій захоплять ініціативу в свої руки. Лише один засіб існує проти цієї небезпеки – війна проти Совєтського Союзу, Третя Світова війна!
Це давні німецькі націонал-соціялістичні тези, але 1944 рік зробив їх незламними, бо їх практично довів. І ворог не тільки знає, він деколи й заговорює про це, то сям то там з боязкою обережністю, та всеж виразно. Він не може нічого більше приховати, зм’якшити, потішитись надіями на майбутнє. Що Німеччина не капітулювала ще тоді, як вона стояла в Бресті, в Неаполі, в Атенах і перед Ленінградом – цей факт для. ворога надзвичайно неприємний. Він знає сьогодні, як дорого коштуватиме йому ця помилкова політично-військова спекуляція. А для нас багатосторонні події й досвіди цього тяжкого року є запорукою, що ми стоїмо на єдино-правильному, єдино-можливому шляху і горда мета чекає нас у майбутньому. 

ХАЙ БУДУТЬ НАПОГОТОВІ СЕРЦЯ Й РУКИ
Різдвяна промова німецького міністра пропаганди д-ра Ґебельса
На Свят-вечір райхсміністер д-р Ґебельс звернувся через радіо з промовою до німецького народу. 
На початку своєї промови д-р Гебельс підкреслив особливий характер цього шостого для німецького народу воєнного Різдва. Я знаю, сказав він, що сьогодні я говорю до міліонів людей, відірваних від своїх родин та близьких. У цей святковий вечір вони створюють велику німецьку спільноту одиноких. Людської мови не вистачає, щоб висловити ті почуття, які охоплюють нас. Ще ніколи наш нарід не зазнавав таких ударів долі, але ніколи не довів він і такого героїзму, як цього року. Дехто з нас думав, що тягар буде завеликий для нього. Це можна зрозуміти. Проте, за добрих часів, люди не знають, що вони можуть і готові взяти на себе в час випробування. Тепер німецький нарід виявляє таку моральну силу опору, що можна тільки захоплено дивуватися. Якщо я висловлюю впевнено глибоку віру й кажу, що ми всі твердо сподіваємося на краще майбутнє нашого народу, то тільки з глибокого переконання, що в розвитку війни уже виявляється і виявиться в майбутньому глибока справедливість, яка буде нам найкращим відшкодуванням. 
Для цієї віри ми принесли жертви, які дадуть великі плоди. Час зміни світу вже настав. Сили темряви ще намагаються за всяку ціну затамувати світло нової епохи, але вони ніколи вже не зможуть його згасити. 
Це й становить власне зміст теперішньої війни. Яка б не була вона жорстока й безглуздо руїнницька, вона означає тільки світову кризу, а не світову катастрофу. Кризи – це зламні пункти хвороби і якщо хворий має здорову основу, вони ведуть до швидкого оздоровлення. Так буде і з цією війною. 
Яке німецьке серце не заб'ється дужче з гордости та захоплення, коли я згадаю тут наших вояків, які вже більше тижня знову йдуть уперед на Заході і дивують цілий світ незламною силою свого наступу. Цілий німецький нарід духово з ними, маршує з ними. Наші палкі побажання супроводжують їх у цьому зимовому наступі, перші значні успіхи якого ми вже бачимо. Наші вороги перестали сміятися. Вони вже не говорять про прогулянку до Берліну; зовсім навпаки. Наші хоробрі дивізії схопили їх своїм наступом і поставили на реальний ґрунт безпощадних фактів. Коли я вітаю зараз усіх німецьких вояків з Різдвом Христовим, то роблю це в імені цілого народу. Це привіт від сповнених подяки сердець нації. Цей привіт так само стосується і наших німецьких полонених, які потрапили до рук ворога через поранення або після боротьби до останнього патрону.
Мені тяжко знайти слова, щоб звернутися до німецьких чоловіків, жінок та дітей, у прикордонних і найбільш вражених повітряною війною областях Німеччини, які вже протягом місяців і навіть років уперто працюють, не зважаючи на терор і погрози ворога. Останніх тижнів я кілька разів відвідував їх і щоразу повертався до місця своєї праці з повним віри серцем. Замість того, щоб підбадьорював їх вони підбадьорювали мене. Вони справді заслуговують на признання від цілого світу. Тепер, коли перед нами грізна коливається, використовуючи кожну можливість, щоб завдати ударів ворогу. Він безмежно вірить німецькому народові, своєму найкращому і найвірнішому союзникові у цей дикий і мінливий час. Ніколи не бачив я Фюрера, так сповненого планами на майбутнє, як останніх тижнів перед нашим новим наступом на Заході, коли засліплений ворог знову даремно намагався забити клин поміж ним і його народом. 
Свою промову д-р Ґебельс закінчив ушануванням пам’яти мертвих героїв: – «Мертві це військо міцніше від нашого війська на морі й на суші. Вони йдуть перед нами в громах боїв, вони ведуть нас. Більш, як кому-небудь з живих, завдячуємо ми їм державу й збереження нашої держави єдина вимога, яку вони до нас ставлять. Ми повинні виконати її. Отже, хай будуть напоготові наші серця й наші руки й тоді, за словами поета, світ оновиться, як новонароджена дитина».

Друге „визволення" Західної України
Розглядаючи положення в Західній Україні, «Краківські Вісти» пишуть: 
Місто Львів бойовими діями знищене не дуже. Від артилерійських набоїв ушкоджений легко будинок Великого Театру. Знищена зовсім електрівня, тому населення Львова довгий час жило без світла. 
У перших трьох днях по відході німецьких військ зі Львова владу в місті виконувала фактично польська міліція, зложена з членів т. зв. «армії крайової». Поляки негайно приступили до порахунків з українським населенням і в перших трьох днях убили яких 500 українців. За кілька днів большевики роззброїли цю польську міліцію і деяких членів її розстріляли, інших вивезли. Таким чином большевики хотіли скинути всю вину за ці криваві вбивства на поляків, які знову були переконані, що большевики прийшли до Львова на те, щоб відбудувати давню Польщу. Свої надії зв’язували поляки з побутом у Львові кількох членів англо-американської місії, яка згодом з Галичини виїхала. Тепер більшість поляків рахує на швидкий прихід до Львова англійців, тому що большевики гонять населення до копання окопів довкола Львова і вздовж шляху Львів-Перемишль, при чому деякі большевицькі ватажки заявляють відкрито, що все закінчиться війною СССР з Англією та Америкою.
Щоб привабити до себе українське населення, большевики оголосили до 15-го січня 1945 р. виселення поляків зі Львова й узагалі з західно українських земель за Сян і Буг. А тому, що поляки відтягаються виконувати ті накази, большевики вивозять поляків силоміць під опіку польського совєтського комітету в Люблині. У глибину СССР вивозять лише деяких поляків, здебільше членів т. зв. «армії крайової», або тих, які співпрацюють з нелегальною делеґатурою польського еміграційного уряду. Ніяких масових репресій супроти поляків нема. Вивозять масово на схід лише українців, головно з тих околиць, де діють українські повстанці. Так само в’язниці, зокрема при сумної пам’яті вул. Лонцького у Львові, переповнені українськими політичними в’язнями. 
Урядовою мовою офіційно є мова українська, на ділі ж російська. У Львові відкрили большевики український університет ім. Ів. Франка, ректором якого є відомий математик проф. Мирон Зарицький. Одначе викладів нема, бо студенти примушені йти до совєтської армії. Поляків чоловіків забирають лише до польської армії Берлінга. 
Українське громадянство Львова і краю ще не освоїлося з думкою, що на горі св. Юра нема вже улюбленого Князя Української Греко-католицької Церкви Митрополита Кир Андрея, який у найважчих хвилинах у житті народу все мав відвагу стати в обороні його прав. Підчас теперішньої окупації большевики ще обережніше поводились з Митрополитом, ніж підчас першої, знаючи, який велетенський авторитет має Митрополит Кир Андрей між українським народом. Коли ж 1-го листопада ц. р. розійшлася блискавкою по Львові і по краю трагічно-сумна вістка, що улюбленого Митрополита не стало, большевики вирішили використати його популярність для своїх задумів. З цією метою навіть оголосили у своїй пресі (!), що похорон Митрополита відбудеться на державний кошт. У день похорону (5-го ли стопада) з’явився у Львові сам голова совнаркому з Києва Нікіта Хрущов… з вінком від... Сталіна. 
Щоб зрозуміти вповні іронію цього факту, досить згадати, що ті самі большевики після першого свого приходу до Галичини вбили брата Митрополита Льва Шептицького, плена Кураторії Національного Музею, і викинули з родинного гробівця в Прилбичах кості батьків Митрополита... Але тепер, коли українська проблема стала пекуче-актуальна, довелося і большевикам хоч-не-хоч також грати на українських національних і релігійних почуттях. Проте в їх будьяку зміну ніхто не вірить, так як, не вірить, щоб свою природу міг змінити вовк. 
На похороні виголосив один большевицький верховода промову, в якій назвав Митрополита найбільшим українцем після Шевченка. При цій нагоді дісталося українським провідникам на еміграції, мовляв, вони залишили український народ, рятуючи себе. На похорон привезе но теж кільканадцять православних єпископів з України і Росії, так що всіх церковних достойників у мітрах начислювали на похороні до 30. Українське громадянство Львова і краю взяло, самозрозуміло, масову участь у похороні, так що і подвір’я архікатедрального храму св. Юра, в підземеллях якого спочили тлінні останки Митрополита, і велика площа св. Юра, і всі бічні вулиці аж до самото середмістя були виповнені десятками тисяч народу, що слухали заупокійного Богослужения і похоронних пісень по радіо. 
Та ще не висохли сльози по незаступній втраті Митрополита, як большевики вже скинули маску і починають добиратися до українських священиків у Галичині. Першими жертвами большевицького розстрілу між священиками є як подають — о. крил. Омелян Ґорчинський, парох архікатедрального храму св. Юра у Львові, о. Галікевич ЧСВВ у Лаврові і ще кілька священиків, прізвищ яких покищо не вдалося нам ствердити. Крім того, як запевняють утікачі, большевики вивезли негайно по своєму приході до Львова крл. посла, і відомого діяча о. пралата Леонтія Кумицького, у глибину СССР. 
Та, не зважаючи на найбільші жертви, український народ непохитно вірить у перемогу своєї Правди. Вірить, що большевицький режим не переживе цієї війни і розлетиться під ударами на фронті ззовні й ударами українських повстанців зсередини. Всі українці на рідних землях і на чужині вірять глибоко, що після страшних змагань на життя і смерть нарешті встане Україна!
БЕРЕЖІТЬ УСЕ СВОЄ РІДНЕ
Архиепископ Холмський І: Підляський, Митрополит Іларіон звернувся до вірних своєї єпархії, в розсіянні сущих, з нагоди Різдва з окремим словом, в якому, між іншим, каже: 
«Терпіння приходять на світ тільки на те, щоб він нарешті схаменувся й покинув свою дорогу неправди. Терпіння приходять на те, щоб у них людина, як залізо в огні, на брала більшої сили й стала досконалою. Терпіння навчають, як найвища життєва школа, терпіння гартують нам духа, як гартується в горні на сталь крихке залізо. Без терпінь людина не навчилася б належно жити на нашому світі, повному недолі та муки. Отож і ми тепер, коли «назовні – бої, страхіття – всередині», не лякаймося цих терпінь, які б дошкульні не були вони, але обернімо їх на своє найвище вдосконалення, на крицеве гартування свого духа та тіла. 
Опинившися на чужині, міцно пам’ятайте всі, чого саме покинули ви рідний свій край. Як не забуваєте за батька та матір, так не забувайте й про те, що ви українці. У всяких обставинах, де б ти не спинився, завжди будь українцем; і тільки ним! На чужій землі бережи все своє рідне, як зіницю ока свого, і не осміши його перед чужинцями, що скрізь на тебе пильно дивляться. Пам’ятай про свої рідні звичаї й відкрито дотримуй їх і на чужині, бо «проклятий народ, що не знає Закону!» (Івана 7. 49). А найперше бережи свою Віру Православну й свою Церкву Православну, бо вони підвалини нашого окремого життя, як народу. Багато хто будуть нахиляти тебе до іншої Віри та іншої Церкви, але ти завжди пам’ятай, що сила народу в тому, щоб триматися віри батьків своїх. Де бти не був, люби свій український народ, як батька, а свою Україну, як матір, і працюй на збільшення їхньої чести і та слави. Ніколи не забувайте й своєї української мови, і завжди нею говоріть, де вас зрозуміють. Пам’ятайте, що рідна мова це Серце народу: гине мова гине й народ!
Хто цурається рідної мови, той у саме серце ранить свій народ! Ось тому й Святе Письмо наказує: «Щоб кожен чоловік був паном у домі своїм, і говорив мовою свого народу!» (Есфир і, 22). Бережіть також свої рідні пісні, свою рідну одежу, взагалі, бережіть усе своє рідне, і підносьте його на чужині. Господь устами Пророка Софонії (1. 8) наказав і нам у Святому Письмі: «Покараю я всіх, що вони зодягають одежу чужинну! Поступаймо ж так, щоб не стягати на себе гніву Господнього: скрізь і завжди будьмо українцями! Навчаймося скрізь чужого доброго, але ніколи не забуваймо й свого рідного! 
Кохані діти мої, коли ми будемо жити за Божим Законом, цебто жити за Правдою й Любов’ю, і завжди будемо любовно берегти все своє рідне, українське, то Господь скоротить нам час цього тяжкого терпіння, оберне наші сльози на радість, а нас самих поверне до Рідного Краю, під ясні зорі, на тихі води, і ніхто цеї радости нашої нам не відійме! 
І будуть милості Великого Бога і Спаса нашого Ісуса Христа зо всіми вами!»

Потяг мчить на фронт
Вертаємо з курсу пропагандистів
Вчора відбулися ще останні урочистоті, зв’язані з випуском, і ось сьогодні вже їдемо до своїх частин, розкинутих по всіх країнах Европи, нести слово правди і моральної підтримки своїм побратимам воякам. Думки линуть до далеких стрілецьких шанців, тихих берегів Ютляндії та неспокійної Словаччини. 
...Потяг мчить через околиці прикриті першим снігом. У вікнах мигають оселі та містечка... Мимохіть згадується про недалеке минуле, коли ми у боях, вкриті порохом безупинних сутичок, покидали останні українські селища Галичини... 
Думку прорізає гостра до болю згадка: Україно, Україно!
А з сусіднього вагону лине і гучна, весела і завжди сповнена надій «А ми тую червону Калину піднесемо — а ми нашу неньку Україну та й відновимо!» 
Це не є тільки слова пісні – це наш ідеал, який набирає у повітря і чудових барв співучости. 
Перші сніжинки, що падають, нагадують нам про далеку... далеку Україну, зближаючи Різдвяні Свята... кутю, Святу Вечерю... і пекучий біль та сум ще більше додає нам поштовху до безкомпромісової боротьби з червоними катами. 
Групами сидимо біля вікон вагону; записуємо адреси друзів, обіцяємо листування між собою. На усіх обличчях видно запал до праці, до невтомної боротьби, до розгрому ворожих нашіптуваінь і брехні. Серед нас, курсантів, люди різні віком, освітою, службовим станом. Одначе переважають люди молодші віком. Всі вони вихованці радянських учбових закладів, де отримували освіту, зі всіма можливими большевицько-жидівськими забарвленнями. І тепер вони щасливі, що стріпнули з себе безглуздні большевицькі доктрини. У нас большевизм знайде ворога не тільки озброєного технікою – ми, а далі і наші друзі бійці, будемо вояками-ідеалістами. 
За час тривання курсу ми засвоїли багато нам нового і досі ще невідомого. Під наполегливою працею керівництва і лекторського окладу курсів наші думки, наша ідея скристалізувалася, набрала виразности і сталого характеру. 
Курсанти, не зважаючи на різнорідний національний склад курсів, провели час у гармонійному співжитті. Всіх об’єднувала й об’єднує одна ціль, боротьба з большевизмом і його поплічниками. Кожний свідомий того, що б’ється за свою батьківщину і проти спільного ворога. 
Думки перевиваються частими зу пинками потяту. Маленькими групами відлучуються від довгого ешолону наші курсанти пропагандисти. Стискаємо їм руки бажаючи успішної праці. Наша група де-далі все зменшується. Все менше і менше знайомих облич у вагоні. Наш гурток все більше і більш скупчується, щоби ще трохи поділитися враженнями і думками. 
А потяг, монотонно вистукуючи свою мелодію, мчить нас на схід... на фронт... на ворога! Вже чути, як десь перед нами ревуть гармати.


Засідання Проводу Українського Центрального Комітету
У днях 13-15 ц. м. відбулася в Кракові нарада Проводу Українського Центрального Комітету, на якій обговорено сьогочасне становище та біжучі справи, зв’язані з новою хвилею еміграції та масою українських робітників, що працюють у Німеччині. Участь у нарадах, під проводом Провідника Українського Центрального Комітету проф. д-ра Кубійовича, взяли всі керманичі ресортових Відділів, представники У. Ц. К. в Берліні, Відні, Любені та представник на Словаччину з Братислави. 
Дня 14 грудня відбулося спільне засідання при Уряді Генеральної Губернії, в якім, крім вищезгаданих осіб, взяли участь: представник уповноваженого Ген. Губернатора в Німеччині із станиці Відень, урядові дорученики уряду Генеральної Губернії для українських справ в Берліні й Відні, члени Військової Управи та інші відпоручники уряду Г. Г. 
Увечері того самого дня відбулася спільна товариська зустріч, в якій взяли участь Президент Відділу Внутрішнього Правління фон Краузгар, командант дивізії групенфюрер Фрайтаг та інші представники Відділів уряду Генеральної Губернії в Кракові.

Колекція нот у Музеї ВБУ
Музей Визвольної Боротьби України в Празі серед своїх численних колекцій має також і окрему колекцію нот, в якій збирає як видані, так і рукописні праці. Упорядкована вона за авторським принципом композиторів. В ній зібрані вже видання таких видавництв, як музична накладня «Торбан» і «Ліра» у Львові, Б. Тищенка у Відні, «Молодого Села» в Луцьку, «Союза Визволення України» у Вецлярі, «Українського театру», ДВУ і багато інших. Є в ній і старші виданя, як напр. А. Копіцінського 1882 р. (пісні, думки й шумки). З нотних рукописів самих композиторів в колекції є твори Ф. Якименка, П. Сениці, Н., Нижанківського, Ф. Євсевського й інш. В більшій кількості зібрані в колекції твори: В. Барвінського, В. Верховинця, М. Гайворонського, О. Кошиця, М. Леонтовича, М. Лисенка, С. Людкевича, П. Ніщинського, Д. Січинського, П. Ніщинського, Л. Січинського, Я. Степового, К. Стеценка, Я. Ярославенка і т. д.
Досить багато представлені в музейній колекції українські співаники та збірники народніх пісень. Серед співанників є шкільні, дитячі, пластові, січові, воєнні, євангеличні і т. д. Співанник Українських Січових Стрільців є у виданні 1918 і 1940 р.р. Окремі збірники містять пісні до походу і вправ, репертуар кубанських козаків, воєнні пісні, блатні пісні, (зап. М. Гайдая) і т. д. в колекції також різні інструментарії, партитури, фортепіянові пісні для дітей, музичні композиції до драматичних творів та ріжні богослужбові. Між останніми особливе місце займають композиції О. Кошиця, який перед війною дуже акуратно надсилав до Музею ВБУ всі свої нові твори. В нотній колекції Музею є Кошицева Літургія св. Іоанна Златоустого (вид. 1934, 1935 і 1938. р.р.), а також його Богородичні догмати, тропарі, канти, полієлей і ін. Крім того Ол. Кошиць надіслав до Музею і свої аранжировки українських пісень в перекладах на англійську мову, які свого часу були дуже високо оцінені музичними авторитетами

Японія бажає німецькій офензиві повного успіху
Японський народ слідкує з найбільшим зацікавленням за німецькою офензивою на заході. Як подає агенція Домеї з Токіо, японці бажають Німеччині повного успіху в 6-ій зимі европейської війни, яка сцементувала цілу націю до величезного розгорнення сил для оборони своєї батьківщини проти влому ворожих армій. Всі японські часописи в сенсаційній формі містять звідомлення про німецьку офензиву, надіслані їхніми берлінськими кореспондентами поряд із німецькими повідомленнями. Вони висловлюють переконання, що величезні німецькі зусилля розіб’ють усі англо-американські пляни.

Як Марина Рубчаківна вперше покохала
Про це розмовляли вони ще тоді, злітку, над річкою. 
— Слухай, дівчино, чого б я мав брехати, я люблю тебе справді, чуєш, люблю над усе, люблю, люблю, чуєш!
— Слухай, хлопче, це зовсім, зовсім неможливо. 
— Ну чому ж це неможливо, дівчино? 
— Бо це тільки слова. 
— Але ж не тільки слова, я готовий зробити для тебе все, чуєш усе. 
Вперта, безсердечна Марина сміялась. Він розсердився й довів їй, що це можливо: в ту мить, коли вимовлялося слово кинься з повільного жорстокого речення — як любиш, то кинься зі скелі, він повільно й жорстоко сповз униз, тільки вуха майнули; коли ж вона негайно вслід за тим верескнула: спинись! — він довів, що й це можливо: перекрутився в повітрі як кіт, і чіпляючися за сухі торішні стеблини, за якісь корінці, деручи одіж та зриваючи нігті, сповз і м’яко сів у мох. 
Вимахуючи руками, збігла вона вділ і прийняла його в обійми. Її всю стрясла подія, що блискавкою відбулась, на її очах, вона відчувала болючу цікавість до незбагненного та блаженство заспокоєного переляку — але ж вона хотіла бути чесною: коханням це почуття назвати не могла. 
І потому вони йшли поруч серединою вулиці, розміреними кроками, заклавши руки за спини, неначе два жандарми. Це ж тоді прилетіли на кілька хвилин червоні літаки. Сирени вили, люди з кутка збіглися, паніка затиснула їх у живоплотах, і розсвистуючи рохкання зеніток, десь попереду зовсім близько; гупнула об дорогу бомба. Всі лягли, але бомба не розірвалась. 
Літаки повтікали вже наступної миті. Не замовкли ще зенітки в сусіднім становищі, але прибігло кілька німців із польової варти. Вони швидко й рвучко розмовляли коло воронки, а тоді до натовпу підбіг підстаршина й ламаною мовою закликав охочих з місцевого населення. 
Вчинок, так буденний у цілому вимірі війни, для селища був надзвичайним. Справжня сенсація налляла собою шпальти районових часописів і докотилась навіть до столичної преси: охоронник Василь Таназевич, за допомогою ще двох сміливців, викопав бомбу уповільненої дії, яка загрожувала розсадити хати довкола, і вони втрьох спровадили її дрючками, ніби яку гуску, до яру. 
Марина була цьому за свідка. Долонями здавивши скроні, дивилась вона з горби, як оті троє крутими спітнілими лобами перемагали секунди, заворожували збитого з ніг мага часу, який звичайно так непомильно метиться на людях за їхні пекельні спроби. Подив, жах, захоплення, піднесення, надія, непевність, замилування, обожування, — ці почуття її розривали, цілий розмах почуттів, ціла шкала, в якій бракувало тільки одного: кохання. 
І ото настали одна по одній грізні й зворушливі події, аж у наслідок їх було нарешті подолано це недоторкане серце, що правда, в незвичайний та гідний найбільшого подиву спосіб. 
Узимі повернулися хлопці, що стріляли червоних по лісах. Вітаннями, музикою, нагородами зустрінули їх у районовому центрі. Повернувся з хлопцями й Василь Таназевич, іще подорозі зведений у ранг ад’ютанта-хорунжого. Він, Василь, не виявив ані найменшого наміру йти на своє Поділля, де мав братів і всю сім’ю, він зостався тут, на Лівобережжю, виконував службу й жив, не відриваючи, так би мовити, від Марини очей. 
Але ось зібралися рокочучим стовпищем приймати новий рік, приймати у блискучі пелюшки надзвичайних надій. Напочатку Василь мовчав, мовчав довго, та згодом, у першій півгоднні нової доби, зненацька висловився. І то як! Він влучив якраз у ту хвилю, коли по перших чарках усі ще почувають себе мило-ніяково, коли хочеться сказати так багато-багато, проте справжнього елитного гамору ще не має, і герой кількох походів, ви значений та обласканий, у тиші, що раптово, запала від дзенькоту його ложечки, змолов, як то кажуть «во всеуслишання» отаку несусвітню дурницю: 
— Панове, мене кусає блоха. 
Всі заніміли. Але Василь пояснив далі: 
— Панове, вона кусає мене в надії, що я не витримаю й почну прилюдно чухатись. Та я доведу цій нікчемній істоті, що людина — владар природи, а не навпаки, отже й блохам вона повелитель. Я ані пальцем не ворухну, мої панове. 
Після павзи, яка була тут цілком зрозуміла, всі почали страшенно реготатись. А Марина, що сиділа навпроти, глянула уважно на цей задьористий вид, ущерть наллятий невимовним отаким лукавим буйством, фізіономію поважну, препогану й чарівну воднораз, глянула ще, глянула, пильно придивилась і... закохалась. 

Договір Франція—Москва
На фронтах і в політиці
Черчілеві під час його відвідин у Парижі не вдалося намовити де Ґоля підписати договір про союз з Англією та вступити до проектованого бльоку західно-европейських держав. Де Голь та його міністер закордонних справ, Бідоль, заявили бритійському премієрові, що вони це мусять погодити з Москвою, куди їх запросив Сталін. Совєтський посол Богомолов, як виявилось, не даром сидів у Парижі. Москва випередила Лондон. 
У Москві де Ґоль підписав зі Сталіном договір про союз обох держав на 20 років з правом однорічного виповідження його. Після повороту з Москви де Ґоль скликав засідання кабінету, який прийняв цей договір. У чому суть опублікованого вже договору, що складається з восьми статтей? У першій статті висловлюється волю обох держав продовжувати війну та взаємно допомагати і підтримувати одна одну. 
До зовнішнього світу цей договір складено в інтересах ніби то «европейської безпеки». Однак з одного боку, його вістря звернене проти Німеччини, з другого він має стати тим ланцюгом, на якому Сталін цупко тримав би де Ґоля при собі, щоб він був слухняний Москві, а не одній з головних фігур англійського бльоку. Річ ясна, що про «самостійність» французької політики важко говорити, бо СССР завжди зможе пояснювати так окремі статті того договору, як це йому буде найвигідніше. При величезній агресивності большевиків Москва дуже легко може створювати воєнні ситуації, а Франція зобов’язана буде їй допомагати. 
А щоб де Ґоль не спробував вести якоїсь незалежної від Москви політики, то Сталін посадив у Парижі, крім дипломата Богомолова, ще й большевика Тореза, який – як недавно заявив у своїй промові Кашен, один з французьких керманичів комуністичної партії повинен бути першою у Франції особою. Торез приступив уже до створення з комуністів і соціялістів «великої національної робітничої партії», що мала б усю владу у Франції взяти у свої руки. Ми, українці, знаємо його як підлого оборонця жида Шварцбарта, що вбив 25 травня 1925 року отамана Петлюру.

Пожвавлена дипломатична активність у Люблині
Люблинський польський комуністичний комітет уже розгортає жваву дипломатичну діяльність, щоб приготувати визнання його за тимчасовий уряд. У зв’язку з цим часопис «Даґенс Нігетер» у звідомленні свого кореспондента наводить люблинські договори зі совєтськими урядами у Литві, Україні та Білорусі. Москва вважає люблинський комітет за справжній уряд і Англія також зробила тепер перший крок, щоб наблизитися до люблинських поляків. Шведський часопис подає з достовірного джерела, що Англія вислала до Люблина Джона Гольдея, подорож якого буде правдоподібно початком визнання люблинського уряду. Так само почав він торговельно-політичні переговори з Болгарією й Югославією. Лондонський представник цього часопису додає: 3 цієї політичної діяльності можна догадатися, що в Люблині переконані, що дні лондонського польського емігрантського уряду Арцішевського почислені. Вкінці московська агенція «Тасс» повідомляє, що також у південно африканському Союзі відбувалися масові маніфестації, на яких домагалися визнання люблинського комітету. 
Дипломатичний представник французького генерала де Ґоля, Куне, прибув до Люблина.
Німецька армія з Фінляндії на нових позиціях
Як повідомляє Верховне Командування Німецьких Збройних Сил від 28 грудня, німецькі дивізії під командою генерал-полковника Рендуліча, які обороняли середню й північну ділянки фінського фронту і в наслідок зради фінського уряду мусіли відійти, відбивши всі спроби большевиків перешкодити їхнім відхідним рухам, відійшли на нові позиції в північній Норвегії і в повній бойовій готовності чекають на дальші бойові завдання.

