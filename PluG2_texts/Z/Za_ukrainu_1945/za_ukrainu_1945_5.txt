Слова високої оцінки 
Кореспондент одного з часописів звернувся до генерала Кестрінга після його повороту з фронту з проханням поділитися з ним своїми враженнями. Генерал Кестрінг передав наступне звернення до наших добровольців: «Після відвідин українських і російських відділів на фронті я можу висловити своє вдоволення станом бойового вишколу та бадьорим духом частин. Особливо привабив мою увагу задоволений вигляд і добрий стан здоров’я вояків та їхня повсякчасна тверда свідомість, що вони перебувають тут, на спокійному відтинкові фронту, лише тимчасово. Їх не залишає прагнення в бій і бажання повернутися до своїх земляків. 
Я здивований тим, як багато було зроблено за невеликий час по будові міцних укріплень, спорудження яких є фахом багатьох добровольців. Особливо втішений я культурним устаткуванням касарень. Скрізь я спостерігав затишок і зразковий лад, яких досягли добровольці разом з їх німецькими побратимами зброї. Найкращі досягнення в цьому, треба відзначити, має сотня ляйтенанта К. Бачені мною в усіх приміщеннях гарно вквітчані ялинки розповіли мені про години, проведені добровольцями разом з їх німецькими друзями і про існуючі між ними чудові взаємини. 
Залишаючи фронт, я вітаю всіх німецьких, українських і російських старшин і вояків з грядучим Новим Роком і бажаю їм найкращих успіхів у новому році. 
Бачений мною стан частин є для мене запорукою цього успіху. 
Отже, ще раз мої найкращі побажання на Новий Рік!»

ВЕЛИЧЕЗНІ ВТРАТИ США
Перше засідання нового конгресу США відбулося під враженням воєнних подій на европейських фронтах і впливу їх так на американську зовнішню політику, як і на долю кожного окремого американця. «Нью-Йорк-Геральд-Трібюн» пише, що американці мусять бути готові до довготривалої війни, бо провід США помилився щодо оцінки сил Німеччини. Німецький наступ в Арденах зірвав усі пляни наступу Айзенгавера. 
«Нью-Йорк Дейлі Ньюс» пише: «Теперішні події в Греції, Польщі, і т.д. довели цілковите безглуздя чотирьох свобід Атлянтійської хартії й рішень в Дамбертон Окс. У 1945 році американська республіка переживе найчорніші дні. Газета порівнює поразку американських армій в Арденах з поразкою в Пірл Гарбор і втратою Філіппінських островів, зазначаючи, що Америка відчувала тоді ці втрати протягом трьох років. Тепер вплив буде ще триваліший. Грудень місяць ціпком змінив картину світу. У грудні пішли під три чорти всі пляни «мозкового тресту» - Франкфуртера, Розенмана, Моргентав, Гопкінса та ін. Уряд Рузвельта вперше починає дрижати. Уряд стає гістеричним. Найнеприємніше для нього те, що всі воєнні й політичні поразки сталися з їх власної провини. Проте, розплачується за ці помилки американський вояк своїм життям на фронті. Треба числитися з тим, що в грудні у Франції загинуло не менш 100 000 американців. Вашингтонські експерти вважають, що на західному фронті гине щомісяця 75 000 вояків. Італія, яку колись Черчіль називав «м’якою частиною европейського тіла», виявилася досить кістлявим хребтом. Так само зростають втрати на Тихому океані. Якщо взяти все це до уваги, то, починаючи з 1945 року, треба числитися з щомісячною втратою не менш 125 000 вояків.

Міста Луцьк, Рівне й Житомир перебували 2 тижні в руках повстанців
Багатьом українським і польським перебіжчикам удалося знов перейти через фронт і зголоситися до німців. Вони й принесли чимало нових цікавих вісток про дії Української Повстанчої Армії в безпосередньому й далекому запіллі совєтського фронту. 
Бойові виступи українців знайшли вже були відгук на сторінках чужинецької преси. Якраз нещодавно берлінська німецька газета «Дойче Альґемайне Цайтунг» вмістила цікаву кореспонденцію д-ра Макса Кравзе про повстанський рух у большевицькому запіллі, де м. і. писалося: 
«Найвідомішими, мабуть, стали повстання українських націоналістів та деяких кавказьких гірських племен проти терору большевизму. Рух ОУН, тобто Організації Українських Націоналістів, який почався вже в 1919 році, сьогодні знову ожив. Характер цього визвольного руху підкреслено антибольшевицький. 
Після відступу німців, найактивніші сили українського народу у відчайдушній обороні проти знищення й вивезення населення совєтами об’єдналися в УПА Українській Повстанській Армії, і ми знаємо з совєтської публіцистики, що ці, по-військовому побудовані й ведені з’єднання стали видатним і загрозливим для большевиків чинником, через свої операції, які не обмежуються тільки засобами партизанської війни. 
Час-від-часу, через герметично замкнені мури навколо большевицької тюрми народів доходять вістки про подібні повстання народів також і з інших частин Совєтського Союзу». 
Як розповідають утікачі із сталінської тюрми народів, головні бойові виступи УПА відбуваються на Волині й у Галичині. Різдвяні свята проминули криваво. Особливо в районі Станиславова й Бродів совєтські залоги тих міст перебувають уже кілька тижнів у боях із нашими повстанськими загонами. Значна частина цивільного населення активно допомагає повстанцям. 
Головним центром визвольного руху в Галичині є княже місто Галич, де стоїть сильна залога УПА. 
Згідно з перевіреними повідомленнями, на початку грудня 1944 р. біля самого Тернополя українські повстанці затримали 2 совєтсьні транспорти, взявши велику здобич військовим майном. Обидва ешелони вони висадили в повітря. 
Військовополонені українці з Волині повідомляють, що збройні сили Української Повстанчої Армії здобули в кривавих боях міста Луцьк, Рівне та Житомир і тримали їх два тижні у своїх руках. Коли ж большевики перейшли до наступу значними силами військ київського гарнізону й фронтових резервів, повстанці після запеклих боїв, залишили здобуті бази та відсунулися у лісові райони. 
Український народ допомагає боротьбі УПА, знаючи, що свята кров кращих синів України не ллється даремно. Українська непоборна нація з надією дивиться на Захід, віруючи, що з Заходу на дійде колись могутній союзник наших борців за волю – Українське Визвольне Військо, загартоване в боях усіх фронтів і виховане у твердій німецькій школі воїнів. Із крови українських героїв та европейського побратимства зброї встане перемога!

Японська авіяція бомбує бойову фльоту ЗДА
Цісарська японська головна кватира повідомила в п'ятницю, 12 січня: 
Ворожі сили, що висіли коло Лінґаєн на Люцоні, складаються з двох дивізій піхоти та однієї повзової дивізії. Вони дещо просунулися коло Сан Себастіяну і намагаються розбудувати свої позиції через перегруповання. Японські наземні війська мужньо виступають проти ворога. 
Японська авіяція розпочала енергійні налети і 9 та 10 січня завдала ворогові таких втрат: 
Потоплено: 3 транспортери, 1 літаконосець, 3 крейсери, 2 крейсери або винищувачі. 
Пошкоджено: 7 транспортерів, 1 літаконосець, 2 літаконосці або бойові кораблі, 1 бойовий корабель, 2 крейсери. 
Першому й другому ворожому з’єднанню фльоти, всупереч сильному японському опорові, пощастило 9 січня висадити частини на землю в бухті Лінґаєн. 10 січня третє з’єднання, яке складалося з щось 100 транспортерів та 150 висадних човнів, досягло бухти Лінґаєн. Японська авіяція взяла під сильний вогонь усі з’єднання вже на шляху на Лінгаєн і знищила вже 8 січня щось 50 транспортерів і 250 висадних човнів.

52-річчя германа герінґа
Ціла німецька преса відзначає день народження райхсмаршала Германа Герінга, якому минуло 12. січня 52 роки. Вона пише: «З перших днів боротьби стоїть по боці Фюрера Герман Герінг, останній командир славетної ескадрилі Ріхтгофена у першій світовій війні. Він є творець та головний командувач німецької повітряної зброї, знамена якої вкриті невмирущою славою й яка щодня виявляє свій героїзм. Як уповноважений в справах чотирирічного пляну, він забезпечив незалежність німецького господарства, тому воно в стані відповідати всім вимогам війни».

Навіть англійському кореспондентові годі промовчати правду. 
Московський кореспондент американського часопису «Сандей Таймс» пише у своїй статті на тему життя в СССР про «фашистівські групи» в Україні та про большевицькі протизасоби, що проявлються у «посиленому політичному вихованні в Західній Україні та Західній Білорусі». Нам, ясна річ, не треба казати, про що думав обережний у висловах англійський джентлмен. Найкраще пояснення його думок дав редактор німецького щоденника «Фєлькішер Беобахтер». «Британське почуття елегаантности – пише він у своєму коментарі до статті американської газети – буває деколи потрясливе. Масові вбивства та заслання до таборів смерти називаються «політичним вихованням». В той спосіб довідуємося також, як у Лондоні уявляють собі лихозвісне «перевиховання» німецького народу.

Епопея Рендулічевої армії
Коли 2 вересня 1944 р. світ довідався про капітуляцію Фінляндії перед Москвою та про зрив братерства зброї з Німеччиною, вороги Німеччини гадали, що в наступних тижнях та місяцях на території мало кому відомої Ляпляндії – між полярним колом та Крижаним морем – відбудеться одна з найбільших трагедій цієї війни. Противники Німеччини сподівалися, що вони зможуть силою чи підступом ослабити або й знищити велику й бойову але полишену виключно на власні сили армію. 
Багато десятків тисяч гренадирів та гірських стрільців війська та зброї, літунські з’єднання, морські одиниці з силою амуніції, продуктів та вбрання, приладів та авт і возів — усе це відтягнули вороги на вирішальний 1945 рік від основної Німецької оборонної сили. З втратою «ляпляндської» армії на північному крилі німецької оборони створився б глибокий влам. 
Погляньмо сьогодні на цей відступ військ із покритої безмежними лісами північної Фінляндії через болота й негостинні тундри й ми побачимо, що ці пляни знищення не були лише безпідставною фантазією ворога. 
Так, вони були полишені лише на самих себе: на півночі Крижаний океан, на сході від Рибацького півострова аж до південної частини полярного кола в каменистих пустелях тундр і в багнистих лісах стояли чисельні совєтські армії, готові на масовий наступ або на оточення при підтримці повзів і літунських ескадр; на півдні – від совєтської північної Карелії аж до північного кінця Ботнійської затоки біля Торнео, на границі зі Швецією — марширували фінські війська під командуванням слухняних зрадницькому урядові генералів та під наглядом большевицьких комісарів проти німецьких військ, а на заході зашнуровувала відступ шведська границя. Вихідною брамою з цієї смертельної западні могла служити лише трудно прохідна гірська й дика територія на північному заході, якщо, гадав ворог, німці взагалі зможуть добитися до цього виходу. 
Ворог знав, що німецькі дивізії й полки були розсіяні в Ляпляндії, яка має майже простір Прусії, й стояли на фронті, що тягнувся на лінії тисячі кілометрів. Зваживши дуже мало розвинену сітку шляхів північної Фінляндії та рідкість осель і протиставлячи цьому рахункові силу силенну людей, зброї й постачання, що треба було збирати на цій негостинній території й відсилати в Норвегію – зваживши всі ці обставини, ворог міг сподіватися успіху. 
Був вересень, кінець осени в Ляпляндії. Чотири тижні повинен був іти дощ. Тендітні шляхи, що були прокладені через болота, ліси й звалища каміння, мусіли понищитися через тисячне перевантаження. Багна, болота, озера й ріки повинні були стати величезними перешкодами. День і ніч мусіли війська працювати, відбувати марші, відбивати наступи ворога все це під постійним дощем та в вогкості. І на цьому не кінець: в жовтні почалася північна темнота й одного дня сонце взагалі перестало сходити на виднокрузі. 
Таким чином плян знищення цієї німецької армії був на всі боки продуманий, тверезо обміркований. Хто міг би сумніватися, що німці потерплять тут, в цій північній пустці Европи, тяжку поразку. Саме вояк з Ляпляндії — обмірковували вороги — повинен був найсильніше відчувати неминучість своєї долі і з часом морально заломитися не лише під ворожими ударами з усіх боків, під гнітом порожнього простору, але й під тягарем небезпек, що насувалися з усіх усюдів. Хоч вороги й знали німецьку твердість, хоробрість і дисципліну, то всеж вони сподівалися, що з часом почнуться ознаки розкладу, иевпорядкована втеча й безпорадна паніка.
Те, що в наступних тижнях і місяцях відбулося тут на Півночі, трудно ще сьогодні зібрати в один вичерпний образ, бо отой похід на сутички й рукопашні бої, яким нема числа, відбулися ще надто недавно 75 днів німецького відступу з Ляпляндії через «дах Европи» в північну Норвегію горять ще досі в серцях німецького народу.
Але поминаючи всі невигоди й небезпеки, знають вояки цієї армії, що вони перемогли цю долю. Вони згадають вирішальні дні й години, згадують про поляглих друзів, завдяки яким врятовано армію від знищення.
Згадуючи, вояки бачать перед собою пожежі, зірвани мости, понищені шляхи. Вони згадують дні й ночі в холоді, вогкості, самотності. Пригадується похід безмежними вузькими дорогами, стежками через лісні пущі, пустелі камінних звалищ. Вони мерзли й обливалися потом, тижнями почували під голим, далеким від батьківщини небом, під зливами дощів. Вони просувалися лісами, сьогодні переслідувані, завтра самі переслідуючи, а все перевищуючи фінів, що звикли до лісового життя. Будували заборола проти ворога й стримували натискаючих большевиків, аж до отримання наказу маршерувати далі. Большевицькі маси оточують їхні пункти опертя, наступають фронтально масами, з повзами, бойовими літаками, вдаряють величезною перевагою в ряди німецького фронту денебудь у тундрі з наміром відрізувати наш фронт шматок за шматком і нищити, не зважаючи на власні жертви. Вояки ще й тепер переживають вирішальні години найбільшого подвигу одного баталіону та однієї групи, пригадують багато безсонних днів та ночей, засідки, бої в холоді й голоді, брак амуніції, оточення ворожою перевагою. 
Коло ватри можна було бачити стрільців, ляйтенантів і генералів – один побіч одного. У постійних сутичках з ворогом вони стояли сьогодні тут, а завтра там у безлюдних далях Ляпляндії, в мокрих або викладених камінням окопах на віддалі гранатного метання від ворога, нераз у завзятих протинаступах. 
Хоч вони вже й на фіордах Норвегії, то все їм ще пригадується тундра й пуща, безконечні переходи та щоденна боротьба. Три з половиною роки були ці вояки в ляпляндській самітності, в найдальшому від Німеччини районі боїв. До трьох місяців триває їх відступ з північної Фінляндії, цей смертельний бій з перевагою й зрадою, з віддалями та страшним підсонням. 
Вони виконали те, що зветься коротким і тверезим словом відступ. Вони перетривали всі біди й небезпеки, здобувши поодиноко й загалом такий гарт та віру у власні сили, що ці прикмети й у майбутньому вирішуватимуть про силу німецької армії. Вони стали переможцями плянів знищення, про сповнення яких ворог і не сумнівався. Тому ця невдача означає для нього великий удар у військовому й моральному відношенні. Вони в повному числі, як і давніше, ворожим плянам і розрахункам на злість, стоять готові для нових завдань 1945 року.

Бої за місто Володимир-Волинськ
Була 3 година по півночі 20 січня 1919 року. Дорогою з с. Гнійне до м. Володимир-Волинського посувався невеличкий озброєний відділ. Позаду на санях стояли напоготові два кулемети Максими. Люди спотикалися на вибоїнах дороги, поспішаючи за передніми. 
Кругом панувала глибока тиша. Усе мовби завмерло навкруги, і та тиша пригнічувала людей. 
Мороз усе дужчав, покриваючи дерева, людей, коней рясним інеєм. Отаман Гзеленко дуже поспішав, щоб до світанку підійти до м. Володимир-Волинського. Його друга сотня Окремого Повстанчого Куреня в складі 60 багнетів і 2 кулеметів одержала завдання перед світанком 20 січня увірватися до м. Володимира-Волинського, спричинити паніку серед польських легіонерів «яворчиків» (так називався польський командант Яворський), які займали місто, і тим допомогти українському війську зайняти місто. 
Тим часом 1-ій сотні Окремого Повстанчого Куреня під командою поручника Гущі було наказано цієї ночі зайняти ліс «Козина Гора» на південь від с. Микуличі, щоб схопити правий флянк поляків, які займали Мікуличі (15 км на схід від м. Володимира). Полки: Кременецький, Ямпольський і Коростишевський, посуваючись головним шляхом з с. Війниці, повинні були вибити поляків з Микулич, на підводах швидко прибути під Володимир, скористати з паніки і зайняти місто. Наступ мав розпочатися насвітанку, коли друга повстанча сотня увірветься в місто і, підпаливши польську хату, подасть гасло...
Отаман Гзеленко нарешті зупинився в с. Островок (2 км. від міста). Навкруги панувала тиша. Світало. Розгорнулись у розстрільню, скрадаючись, загін посунувся вздовж вулиці Шкартані впапрямку міста. Пятьдесятилітній повстанець Степанюв повернувся з розвідки й доніс, що жадних військових стійок на переїзді немає, крім залізничника з вартівні. 
Та ось і переїзд. 
Залізничник, помітивши озброєних людей, кинув кожуха і прожогом подався геть до міста. 
Постріл один... другий... і через хвилину з вигуками «Слава» уся розстрільня бігом кинулася у місто. Кисилинська вулиця, Гноїнська і Ковельська перейдені майже без спротиву. На розі Ковельської та Миколаївської в саму розстрільню раптово врізався вершник польський офіцер з револьвером у руці. Його поцілений кулею кінь упав серед вулиці. Поляк скочив убік і завернув на Миколаївську вулицю. Хорунжий Симольчук кинувся за ним і врізався так само у відділ поляків, які вискочили з вулиці Городельської. Заторохкотіли польські стріли, але Симольчук уже за рогом будинку. Влучними пострілами він змушує поляків до втечі. Кілька польських трупів залишилось на вулиці. 
Повстанці посуваються вперед. 
Хорунжий Тарасюк, даючи сигнал, підпалив старий будинок. 
Кіно, костел і нарешті середмістя – Фарна вулиця. Та ось поляки отямились і відкрили вбивчий вогонь з валів в’язниці, з мурів жидівської гімназії та з Шкільної вулиці. Але поручник Статкевич з 23 козаками кидається на в’язничні вали. 
Падають перші жертви. 
Отаман Гзеленко з 16 козаками прорвався через польську лінію до будинку магістрату. Хорунжий Симольчук з кулеметом намагається очистити Шкільну вулицю, щоб запобігти оточенню. З ним два чоловіки. 
Побачивши малу жменьку повстанців, поляки з нахабністю кинулися через Фарну вулицю і, посуваючись попід будинками, простують до кулемету. 
Але Симольчук пильно стежить за ними і, підпустивши близько, кидає ручну гранату. Сильний вибух, і під муром, де були напасники, залишилися тільки трупи. Старого Степанюка поранено в плече навиліт, він залишає місце. 
«Відтягнути кулемет на ринок!» – наказує Симольчук і залишається сам. 
Тим часом поляки з’являються позаду Симольчука з боку Ринку. «Не має відступу» – блискавично проноситься в його голові. Прикладом рушниці він вибиває перше найближче вікно і вскакує в будинок. Таким же чином вискакує з будинку з протилежного боку на провулок. Повстанці з-за рогів будинків бороняться від насідаючих поляків, але їхні лави рідшають. 
Ще кілька хвилин. З-під в’язниці відходять козаки Станкевича. Прорвавшися до магістрату, отаман Гзеленко з поручником Троцем і частиною козаків потрапив у пастку, а потім і до полону. 
«Відворот!» – командує Симольчук. 
Відстрілюючись, повстанці відходять. На розі Миколаївської і Плотинської, шлях перетинають польські кіннотчики з боку Ковельських касарень. Та кілька сальв – і дорога вільна. Далі відступ проходить без перешкод. Зібрались у лісі «Березина». Зі сходу було чути артилерійську канонаду і торохкотіння кулеметів.
– Завтра будемо снідати у Володимирі, – каже Симольчук, – наші добре натискають біля Микулич, а ми так поляків налякали, що ще до ночі втечуть з міста. 
Рушили через ліс до с. Понічова. Тут селяни нагодували повстанців, дали підводи, але були стурбовані їхнім відступом. Симольчук їх заспокоїв тим, що ще цієї ночі Володимир займе українське військо, яке наступає по дорозі з Луцька, а повстанці мали завдання тільки зробити в місті переполох. 
Через дві години загін отаборився в с. Вулька Свичавська. Туди добився також і поранений Степанюк. Для підтримання зв’язку зі штабом групи було вислано кінного селянина, котрий повернувся вночі з вісткою, що 1-ша сотня повстанців, побачивши сигнальну пожежу в Володимирові, блискавично заатакувала поляків у Микуличині і розбила їх упень. Тим часом польська залога залишила місто, і Кременецький полк вступив до Володимира. 
Ранком 21 січня повстанці вже снідали в Володимирі, як це й передбачали напередодні. На міській вежі маяв жовто-блакитний прапор.

З життя українських добровольців у Норвегії
Шановний п. Редакторе! 
Хочеться мені з далекої Норвегії написати Вам пару слів про наше життя-буття. Є у нас тут українців 11 осіб при одній німецькій моторизованій частині, розташованій в малому селі. Живеться нам справді добре – так, як бажали б ми всім нашим землякам, що перебувають по різних німецьких частинах. Маємо ми добре помешкання з електричним освітленням і паровим опаленням. В кімнатах мешкаємо по двоє, кімнати просторі, чисті й світлі. Маємо непогані меблі, ліжка, столи, вмивальники з дзеркалами. Харчі також добрі.
Нами, чужинцями, опікується німецьке командування без порівняння більше, ніж піклувалися нами в «совєтському раю», з якого ми на щастя вирвалися. Не згадуючи вже, що то було в мирний час, а тепер війна.
Наполегливо вчимося німецької мови в вільний час і вже помітний великий поступ у цій ділянці. 
За добре життя ми дякуємо нашому командуванню й обіцяємо виправдати з честю високе довір’я до нас німецького командування і нашого народу. 
Ми закликаємо всіх українців на боротьбу з нашим найлютішим ворогом – большевицькою Москвою.

Хочемо йти на фронт
Мете метелиця. Вояки нашої частини поверталися з праці до своїх гуртожитків. Всі після приходу почали готуватися до зустрічі Нового Року і, приготувавшись, зібралися в одному великому приміщенні. При появі нашого шефа-капітана, старшин і підстаршин подається команда «Ахтунг». Черговий підстаршина рапортує про повний збір вояків і про їх готовність до зустрічі Нового Року. Шеф наш – це людина, яка розуміє наше становище, він завжди йде назустріч всьому, що потрібне для поліпшення становища своїх українських вояків. Промовляючи, він сказав, що новий 1945 рік – це рік жорстокої переможної боротьби народів Европи проти їхнього ворога. Німецькі вояки пліч-о-пліч з вояками УВВ боряться проти свого заклятого ворога – жидо-большевизму. У вояках УВВ німецьке командування вбачає сміливих завзятих борців за свою Матір-Україну, яка перебуває ще у ярмі большевизму. В цьому новому році можна з певністю сказати, що Німеччина в союзі з українським народом і іншими народами Европи переможе ворога. 
На святі найліпші вояки нашої частини були нагороджені Хрестом другого ступеня для добровольчих військ Сходу. Після цього було ряд виступів наших вояків. Всі вони висловлювались за боротьбу до останнього кінця з большевизмом, палаючи ненавистю до ворога, будучи готовими виступити проти свого ворога по наказу в будь-який час. Частина наших вояків вже подали й подає заяви переводу їх на фронт для боротьби за рідну Україну. Бажання декого з них вже за доволене. 
Україна веде ввесь час, починаючи з 1917 р., боротьбу з большевизмом. З історії української боротьби Крути і Базар – це вогнища нашої жертовности. Боротьба не вгасає і дотепер. Горіла Україна повстаннями в час визвольних змагань, в час НЕП’у, в часи колективізації й п’ятирічок. З радістю і з готовністю боротися проти большевизму вітали в Україні 1941 року армію Великої Німеччини. Горить Україна вогнем боротьби й тепер, по всьому краю діють тепер українські партизани, ведучи нищівну боротьбу з большевицькими військами. Наше завдання, завдання вояків УВВ, в союзі з Німеччиною перемогти большевизм й приєднати Велику Україну, як окрему державу, до кола вільних народів Нової Европи.

Микола Гоголь і ми
По певних сердечно-душевних ваганнях і внутрішній психічній боротьбі, розумово вибрано було аджеж «Росію» – спочатку в постаті «блискучогго» над-етнічного й, властиво, над-національного Петербургу, пізніш, хоч-не-хоч, в постаті яскраво національної (ба й етнічної) «матушки» Москви. При чім Москва та не була якимсь символом, лише — конкретним містом, місцем, де Гоголь знайшов своє літературне оточення (Аксакови, Богодін, Толстой, Шевырев і багато, багато інших), визнання, славу геніяльного російського письменника і мало не національного пророка. А це все, в безпосереднім зв’язку з деякими матеріяльними, фінансовими моментами (запомоги, субсидії, пізніш стипендія від царя, що її видобував невтомний протектор В. Жуковський) – обов’язувало. І цілком недвозначно. 
В Росії треба було перебувати. До Москви треба було, принаймі, приїздити і то частіш і надовше (в один з таких приїздів Гоголь там і вмер). В Москві треба було закоренитися, будувати свій, коли не фізичний, то ідейний «дім». І в цім випадкові, якогось Аксакова не можна було так легко збувати, як земляка Максимовича, фразою, що, мовляв, «впрочем, постараюсь приехать» чи «в Киев мне совсем не по дороге». Хоч Гоголь і пробував... Залишається і досі неосвітленою роля московських і урядово-російських чинників, саме, в цім відношенні. Не можна намацати той, безумовно зручний і широкий позалаштунковий апарат засобів «воздействия» на Гоголя, що ми його можемо собі приблизно уявити хоча б за демонічною постаттю такого ржевського «батюки» – о. Матвєя Константиновского, довіреного обер-прокурора синоду – гр. А. Толстого, особи, що знала не одну лише таємницю спалення рукопису другої частини «Мертвих Душ». Таємниці організованого впливу на Гоголя з боку уряду і суспільства російських вже ніколи, напевно, не пощастить висвітлити, хоч таємниця та, правдоподібно, є тісно зв’язана і з таємничою його хворобою. 
В тій же Москві, якої замолоду він так забобонно жахався, Гоголь знайшов не лише смерть, а й могилу. Передчуття його не ошукало... Огидний холоднаво-слизький спрут загіпнотизував його, втягнув у свій організм, пожер і перетравив його хору істоту, враз зі всіма її отруями. 
І то була посмертна помста, «страшна помста» Гоголя, що ставши «основою» великої російської літератури», притьмарив, передовсім, соняшність Пушкіна і його плеяди, а потім жив вовкулакою і по-вовкулачому зпо-за гроба розвивався в руїнницькій творчості Салтикова-Щедрина, Достоєвського, Чехова і, врешті, А. Бєлого, не згадуючи вже легіону епігонів і дрібноти. «Всі ми вийшли з Гоголевої Шинелі», стверджує пізніш ідейний син Гоголя – Достоєвський незаперечний факт. Але лише таким видатним і національно-повним москалям, як К. Леонтєв та особливо, В. Розанов дано було, хоч і пізно, збагнути і показати розміри і значіння спустошень, що їх доконав той страшний український подарунок Москві.
«Існує ще й досі багато росіян типу т. зв. общеросса, ц. т. з дуже ослабленою національною (за рахунок державної) свідомістю. Тип цей під назвою «совєтської людини» ретельно культивовано було протягом останніх десятиліть в СССР. 
Легенда «русскости» Гоголя (а для тверезого сучасного дослідника то є, без сумніву, лише легенда) повстала на дуже обмеженій і дуже хиткій язиковій підставі. Коли б навіть признати язиковий момент за таку важливу ознаку національности (що нині було б справою надто важкою), то залишилось би ще довести, що мова творів Гоголя є дійсно мовою російською, хоча б в тім сенсі й обсязі, в яких та мова існувала в добі Пушкіна, до речі – незаперечного творця літературної мови імперії. 
Полишаючи на боці часті бідкання та нарікання самого Гоголя, що він «слабо уміє російської мови», не згадуючи про монументальну, стисло формалістичну (отже об’єктивну) наукову працю Мандельштамма «Стиль Гоголя» (Гельсінгфорс, 1902) і інші праці, вистачить звернутися до самого тексту Гоголя, особливо в перших редакціях його творів. Скинувши з себе гіпнозу російськости Гоголевої мови і твердо приглянувшись хоча б такому знаному уривкові, як Чуден Днепр при тихой погоде (що править за «клясичний зразок російської мови»), хутко переконаємося, що на справді клясичну мову Пушкіна той «зразок» треба було б допіру перекласти! 
Занечищена по-нікуди щирими українізмами ба й впрост українським лексичним матеріялом, побудована на скаліченій українській синтаксі, важка, непрозора, наоливлена штучним патосом та навантажена дутим гіперболізмом, врешті ускладнена, внаслідок мовного неопановання, повторними гоголевськими «періодами», – мова Гоголя є, що найбільше, лише «мовою Гоголя»: його власним винаходом і монополем. Для кожного, хто знає справжню російську (і спеціяльно московську) мову, понадто відчуває її дух, ясним є, що коли «мова Гоголя» й є російською, то, в порівнянні з мовою Пушкіна і його плеяди, являє вона образ величезного регресу, скорше наближаючись до мовних експериментів Тредяковського і Сумарокова, до мови переддержавінської доби. 
Коли росіянин-общеросс навіть прийме під увагу повищу очевидність, він ще довго сперечатиметься про зміст творів Гоголя, про його теми, про фабулу, образи й постаті. Сперечатиметься, хоч змушений буде одразу ж згодитися на розтин: признати, що два томи «Вечорів», «Миргород» і «Тарас Бульба», таки справді, твори духом, змістом і тематикою – українські, бо в таких перекладах-реставраціях, як нпр. переклади М. Садовського, всі ці твори (а вони складають більшу й кращу, здоровшу частину творчости Гоголя) — просто повернулися на свою батьківщину і давно знайшли своє місце серед клясиків української літератури. Українськости тих творів не заперечував ніхто з росіян за життя Гоголя. 
Залишаються дві «важчих» позиції: «Ревізор» і «Мертві Душі» та одна дрібніша – «Женитьба». 
І тут ми змушені розчарувати не лише общеросів-росіян, а й більшість земляків, які будь-то з несвідомости, будь-то з причин ура-патріотичних, уважали й уважають ці речі за їхні сатири саме на Росію, в яких Гоголь «висміяв» мовляв «все московське». Передовсім, ризикуючи парадоксом, ствердимо об’єктивну правду: Гоголь не мав поняття про Росію-Московщину і ціле життя все обіцяв і збирався «нарешті поважно студіювати Росію». Крім північної частини Лівобережної України, Петербургу та Москви, він «пізнав Росію» лише на протязі подорожей диліжансом до Петербургу (22 дні) та під час тижневої примусової зупинки познайомився з одним трактиром в м. Курську (цей трактир фігурує живцем в «Ревізорі»). Решта «Росії» в його літературних творах – то фантазія геніяльного оповідача та багата інтуїція українця. Конкретний матеріял «Ревізора» і «Мертвих Душ» – подобається це нам чи не подобається – є, безсумніву, український, хоч часом і «переодягнений» в російські костюми, як в «Женитьбі». Дрібничковий, щодо «реалізму», Московський Художній Театр змушував напр. Городничого в «Ревізорі» говорити з українським акцентом: режисер його Станиславський вірно відчував справжнє місце акції в цій комедії. Для більшости ж політично незаінтересованих в «русскости» Гоголя справжніх Москалів-сучасників – українськість типів навіть «Мертвих Душ» не підлягала сумніву. 
Ось автентичні оцінки найінтелігентніших сучасників-москвичів, які надіслав за кордон Гоголю старий Сергій Аксаков: «Мертвые Души... как то скучно читать, все одно и то же, натянуто: - видно желание перейти в русские писатели; употребление руссицизмов вставочное, не выливается из характера лица, которое их говорит». (Лист від 3. 111. 1842). Інші, що поважно брали російські фрагменти фантазії Гоголя в «Мертвих Душах», казали «зі слізьми на очах»: «Гоголь не любит России; посмотрите, как хороша Малороссия и какова Россия... Самая природа России не пощажена и погода даже все мокрая и грязная» (з листа сина Аксакова р. 1842). А. П: Плетньов навіть благав і грозив: «Не презирай даже того, что в России и мелко, и жалко. Как русский, ти должен на это смотреть глазами врача». (Лист від 27. X. 1844). Найбільш яскраво віддала А. Смірнова в своїм листі (від 3. XI. 1844) характеристичні розмови й опінії справжніх москалів з приводу «Мертвих Душ» (на цей лист Гоголь змушений був відповісти їй знаною свят-вечірньою сповіддю від 24. XII. 1844 на тему «Какая у меня душа, хохлацкая или русская»). Лист Смірнової варто зацитувати майже в цілості.
«...У Ростопчиной (поетка) при Вяземском (поет), Самарине (письменник-слов'янофіл) и Толстом (Федір, літературний сальоновець) разговорились о духе, в котором написаны наши «Мертвые Души» и Толстой сделал замечание, что всех русских представили в отвратительном виде, тогда как всем малоросиянам дали вы что-то, вселяющее участие, несмотря на смешные стороны их; что далее и смешные стороны имеют что-то наивно» приятное; что у вас нет ни одного хохла такого подлого, как Ноздрев; что Коробочка не гадка, потому именно, что она хохлачка... Толстой и после него Тютчев (великий російський поет германської романтичної школи ред.), весьма умный человек, тоже заметили, что москвич уже никак не сказал бы «два русских мужика». Оба говорили, что ваша вся душа хохлацкая в «Тарасе Бульбе», где с такой любовью вы выставили Тараса, Андрия и Остапа. 
Вот все, что о вас говорилось часто при мне... Я, впрочем, заметила им, что хохлы вас тоже вовсе не любят и вас в том же упрекают, как и русские. Плетнев это мне еще подтвердил». (Всі цитати взято зі збірника матеріялів з гоголезнавства складено Вас. Гіппіусом «Гоголь» Москва, 1931. Вид. «Федерація»).
Звичайно, від стверджень факту «хохлацькости» Гоголевої душі, ц. т. стану її національної здегенерованости, хоробливости й хоровитости ні в чім не зміняється давно усталена національна вартість Гоголя для народу, з якого він вийшов. І цілком в згоді з історичною справедливістю залишається обставина, що могила його назавше позістане в Москві. Українська земля «не прийняла» його по смерти. Зрештою, відчуваючи й покутуючи (тяжко покутуючи) гріх національного відступництва, Гоголь сам написав в своїм Заповіті: «Предать же тело мое земле, не разбирая места, где лежать ему; ничего не связывать с оставшимся прахом». 
Як же бігуново ріжниться це від іншого Заповіту, заповіту, що став другим національним гимном: «Як умру, то поховайте... на Україні милій... Щоб лани широкополі і Дніпро, і кручі було видно, було чути, як реве ревучий».
Гоголь був Кінцем. Кінцем довгого історичного процесу звиродніння й відумирання «правнуків поганих», «мертвих душ» колишньої української провідної верстви. Його, як згусток історичної хвороби, виплював із себе здоровий національний організм, викинула надія за свої межі і... подарувала історичному ворогові як данайський дар. 
Шевченко був, власне, тим, що до організму народу налляв «живої», козацької тої крови, чистої, святої». І тому Шевченко став Початком.

На Різдві в українській пожежній частині
Українська пожежна частина формувалась колись у Києві. Покинувши Батьківщину, вона вже 14 місяців перебуває у місцевості Б. Разом з частиною виїхали жінки й діти пожежних поліціянтів та військова оркестра силою 32-ох музик. За ввесь час перебування у Б. старшини й підстарший провели кілька курсів для нових пожежних відділів, які вже сьогодні діють по різних місцях. Оркестра частини теж не дармувала й або концертувала для вояків або вивчала новий репертуар. 
Цьогорічне Різдво святкували пожежні поліціянти та їхні сім’ї вперше на чужині. Тому, можливо, було так приємно, так щиро, сердечно й тепло. Жінки приладили Свят-вечір з хорошою ялинкою, з кутею й варениками, оркестра заграла рідних колядок. А на Свята влаштували Ялинку для дітей. Дідусь Мороз у білому кожусі й засніженою, срібною бородою приніс дітям усяких дарунків. Матері напекли й наварили різних смаковитих речей; діти бавились, аж гей! Усі співали й танцювали; мала Галя з Донбасу й трохи більша Світлана з Криму й непосидющий Ватік з Полтави та чорноокий Вова з Києва, якому дідусь Мороз приніс літака. Разом з дітьми раділи в день Різдва Христового матері й батьки та радів і сотник частини, що з дітьми ходив у хороводи.

Суворі оборонні бої в Арденах
Верховне Командування Німецьких Збройних Сил повідомило 12 січня: 
У зимовій битві в Арденах наші хоробрі дивізії також і вчора витримали запеклі напади американців. На північному фронті вигнутої дугою позиції ворожі піхотні й повзові атаки заломлювалися під нашим вогнем уже на самому початку. На південному фронті противник посилив свій тиск на південний схід від Бастонь і трьома щільно стисненими дивізіями вдерся в наш фронт. Бої ще тривають. 
У низових Вогезах гірські частини провадять успішний наступ коло Райнертсвайлеру. 
На південь від Вайсенбургу повзи й повзові гренадири вибили дальші бункерні групи з лінії Мажіно і глибоко проникли в смугу укріплень. Здобуто опірний пункт Ріттерсгофен, розбито контратаки американських наступальних з’єднань. Ослаблений нашими повзовими з’єднаннями, ворог не продовжував учора своїх атак проти мостового причілку на північ від Штрасбургу. 
У середньоельзаській бойовій області розбито оточені біля Обенгайму ворожі сили. Кількість полонених перевищила 1000. Здобуто багато гармат а також важкої й легкої піхотної зброї. Після того як спроба пробитися на захід не повелася, починає паралізуватися також опір другої з оточених ворожих бойових груп.
На фронтах у середущій Італії дійшло лише до обабічних розвідчих сутичок. У запіллі підчас прочищувальних дій взято в полон 250 бандитів. В Угорщині наші частини зламали на північ від Штульвайсенбургу запеклий опір большевиків, узяли населений пункт Замоль і відбили ворожі контратаки. Знищено або здобуто 31 повзів і штурмових гармат, 35 звичайних гармат і три повнонавантажених ширяки (планери) ворога. Між горами Вертеш та Дунаєм відбито численні большевицькі атаки. У горах Піліш на коліні Дунаю наші з’єднання, не зважаючи на важку місцевість і погану погоду, просуваються вперед. Хоробра німецько-угорська залога Будапешту в тяжких вуличних боях відбила сильні спроби прориву ворога. На північ від Дунаю тривають наступальні й оборонні бої. 
На решті східного фронту бойова діяльність пожвавлювалась лише подекуди. 
Британські терористські літаки вчора напали на Крефелд. 
На норвезькім узбережжі ловецькі літаки й зенітна артилерія повітряної фльоти з 30 двомоторових бомбовиків збили 9 і тим перешкодили заплянованому наступові. 
Лондон знов перебуває під нашим турбувальним вогнем.

Партизанський рух у Криму
Один мешканець Криму, якому пощастило втекти до Німеччини з Криму, зайнятого большевиками, в присутності відповідального керівника Симферопольської міської управи розповів про життя в совєтському Криму. Прихід большевиків до Криму позбавив населення харчових продуктів, знову були відновлені колгоспи, разом з якими понасаджувано різноманітних комісарів, які відбирають у селян все: збіжжя, картоплю, кукурудзу і худобу. Міському населенню видають лише по 200 гр. хліба на день і більш нічого. Тому не диво, що в Криму на початку овочевого періоду, спалахнула пошесть холери, що охопила особливо район від Севастополя до Балаклави. Цей район зараз ізолювали від інших частин півострова. 
Прихід большевиків відзначився страшними звірствами. Сотні і тисячі людей безслідно зникли в льохах НКВД. В перші дні в м. Симферополі на вулицях було багато повішених. Вся вулиця Субхі була заставлена шибеницями. Полонених добровольців, татар, росіян і інших розстрілювали і лише деяких відправили в штрафні баталіони або на каторгу. Всіх, хто хоч якнебудь співпрацював з німцями по відбудові зруйнованого большевиками господарства, розстріляли або повісили. 
Минуло не багато часу з дня зайняття Криму большевиками, як ліси й гори вкрилися партизанами новими й тими, що боролися проти німців. Їх кількість все збільшувалася за рахунок цивільного населення, яке не бажає скоритися большевикам, за рахунок добровольців і колишніх полонених, а також червоноармійців.
Партизанський рух наскрізь протисовєтський. Особливо показовим є той факт, що перед у ньому ведуть колишні партизани, що боролися проти німців і добровольців. Партизан штовхнуло знову в ліси те, що вони, знаючи справжній стан при німцях, побачили, що большевики принесли з собою голод, насильство і руїну зміцнілому за німців селянському господарству. Крім того большевики не довіряли партизанам, багато з них безслідно зникли в НКВД. Усім запропонували «виправдати» себе перед владою на фронті в передових загонах, які діють разом з штрафними баталіонами, тобто почали посилати на неминучу смерть. 
Зараз увесь район від Алупки до Судака та Бахчисараю охоплений дуже сильним партизанським рухом. Охорону порядку в Криму перевадять жіночі баталіони, напр. в Симферополі на охороні перебувають два жіночі баталіони. 
Тепер у Криму не лишилося таких людей, які повірили б казкам про переродження большевиків, про «доброго» Сталіна. Люди чекають звільнення.

Перепелох у колгоспі „Червоні витребеньки”
У тихому та мирному колгоспі «Червоні витребеньки» стався переполох. 
З похмілля у колгоспного голови гуло в голові, і він ось уже до самого обіду ніяк не може відгинатись. А коли йому повиднішало в очах і приємніше стало в роті, Федько Перепелиця, що в таких випадках завжди був при голові, полегшено зітхнув. Було чого зітхнути. Не стало сирівцю в куми головишиної, що її хата за свинарником біліє з садочка. Тут звичайно садочок ні до чого, але от стіни тієї хати Прісі Підтиканої! Вони так біліють при місяці, прямо в вічі біліють, що проти них тяжко утриматись, щоб не відвідати, хоч би ви були не то звичайнісінький голова колгоспу, а й сам всесоюзний староста. 
Доречі, Прісю недавно стали звати Підтиканою. То була вона просто Пріська або Пріська Хропалева, а тепер – Пріся Підтикана. 
Трапилось це зовсім не з її вини. 
Дід, Тиміш Розстебнутий, невгомонний сторож колгоспу, торік якось загадував на збори й ненароком натрапив... Можливо Старому вздрілося, але він запевняв, що Пріська була таки без спідниці. 
– І зовсім не без спідниці, а тільки підтикана була, – виправдовувалася вона, коли поговір пішов на всі «Витребеньки». Я саме біля печі поралась, як він зайшов. 
Не розгледів дід, де вона поралася, а тепер і маєте. 
– Куди ти? 
– А до Підтиканої.
– Де голова? 
– Та у Підтиканої... так і говорять усі. 
При голові, звичайно, її звуть ласкавіше: Пріся ланкова. Бо голова – людина характеру майже рішучого й ревно оберігає висоту свого авторитету. 
Так от як посвітліло голові в очах і став він відрізняти стовпа від людини, він зразу ж впізнав свого вірного рахівника колгоспу і з радістю гукнув:
– Федю, гей, Перепелице! Лети соколом до контори, хай, там є, мене замінить. (Ви певно вже помічаєте рішучий характер голови). 
Дід Тиміш на віку своєму ще не викопував такої відповідальної роботи, й з цього він був настільки гордий, що в цю мить, ні перед чим не розгубився б. З трудом розбираючи на туге вухо слова в тріскучому телефоні, він по важно писав: 
«Телефонограма 
У вас тривожний стан... (Тут дід чогось не розслухав). Виявити жучків. На боротьбу притягти всіх курей». 
Ге, Тиміш був колись салдатом, він знає, як робити тривогу. (Мені при цьому пригадується, що хтось із великих сказав: «Який генерал такі й салдати»). 
– Пожежа! – ударило на свідомість кожного різким звуком дзвону. Люди бігли з усіх кінців, але ні вогню, ні диму ніхто не бачив. 
– З якої це речі Розстебнутий роздзвонився? — Щось є, раз дзвонять. 
– Може Москва згоріла? 
– А може голова наш утопився? – сторожко перекидалися колгоспники здогадами. Натовп заповнив усе подвір’я біля контори. Чогось чекали. Хто курив, хто тільки кашляв, а хто й стогнав. У конторі була напружена атмосфера. Перепелиця (він давно уже соколом прилетів) вершив долю дня.
– Ось директива з району, – звернувся він до бригадирів, які повністю зібралися по тривозі, – нам пропонують виявити, у кого завелися жуки... 
– Гм — за других не знаю, а я ніби при своєму умі; вихопився завжди нетерплячий Семен Кислиця. 
– Ти не спіши, а то оскома нападе, – перебив йому Омелько Свитка. Він був чоловік урівноважений і відзначався переконливістю, що підтримувати владу маючих завжди корисно. Омелько говорить спокійно, – а директивами даром не розкидається. Там уже знають, що пишуть. 
— То виходить я дурний ... смикнувся з місця Семен. 
– Ти, як буряковод, то у тебе й слід шукати... 
– У голові?! – Семен скипів. 
Спинився галас, та такий, що до всього цікава Христя Вихраста, яка підслухувала під вікном, вся пополотніла й майнула геть. 
– Ох, лишенько, людочки, Омелько здурів, – кинулася вона до гурту. 
– Та неправда, я його бачила сьогодні. 
– А хіба тепер довго... 
– Еге, даром не знімуть тривоги, повинен же хтось здуріти. 
Прибув голова. Він грізно з порога гукнув на правлінців, які за сваркою не помітили його приходу: «Ша, я прийшов. Нічого пренія розводити!» 
Розібравши в чому річ, він зателефонував до району. Після довгого кричання в рурку, голова підбадьорився: 
– У нас все в порядку. Сусіди з «Гореносного Кремля» підкачали. (Так звали тільки колгосп, але є ще, говорять, і зореносний Кремль. Автор). У них довгоносик хмарою суне. Тут голова потер отерплого лоба. – Перепелиця лети... та чекай! Вобщем раз народ зібрався, тим краще, закатим загальні збори. 
З доповіддю про значення боротьби з буряковим довгоносиком виступив сам голова. Він говорив так довго й так голосно, що те значення було всім ясне, за резолюцію голосувати теж усі. «У відповідь на директиву партії, записано в резолюції, загальні збори солгоспу «Червоні витребеньки» ухвалили: 
1. Для боротьби з довгоносиками, які розвелись у «Гореносному Кремлі», на допомогу нашим братам сусідам мобілізувати всіх курей. 
2. Послати привіт усьому політбюрові партії». 
Зараз же Перепелиця й полетів до району з таким історичним документом. «Хай знають наших, – потішався про себе голова. – Ми не любимо справ зволікати». 
На ранок рішучого голову викликали до району. З того часу стало знову тихо в колгоспі. Не знаю, чи повернувся назад голова, чи трапилася ще коли тривога, але переполох у «Червоних витребеньках» і досі не пройшов. 

Від Української Головної Управи Пропаганди
Українська Головна Управа Пропаганди закликає всіх українських пропагандистів, науковців, письменників, журналістів, мистців і артистів усіх галузей мистецтва надіслати про себе і свою теперішню діяльність такі відомості: 
1) Ім’я і прізвище, 
2) короткий життєпис, 
3) де працює й на яких умовах (військові, звичайно, лише номер своєї полевої пошти!). До тих даних, треба додати фотокартку. 
УГУП закінчує реєстр українських культурних діячів і пропагандистів з кінцем січня. Всі листи просимо надсилати на адресу.

Заклик МВБУ
Музей Визвольної Боротьби України в Празі просить усіх своїх членів і прихильників надсилати на його адресу різні музейні, архівні й бібліотечні матеріяли, що стосуються української визвольної боротьби, культурної праці й національного відродження, та взагалі все, що може послужити для українського історика. 
Музей з подякою приймає: 
Документи – архівні збірки установ, організацій і окремих власників, а також окремі документи, діловодства, листування, протоколи, відозви, оповістки, програми, грамоти, умови і т. д. 
Фотографії – цілі альбоми й окремі примірники, світлини українських діячів, історичних моментів, зібрань, виступів у чужинців, виробів речей і т. д. (Все по можливості з описом та зазначенням). 
Пам'ятки визвольної боротьби й української праці взагалі. 
Книжки – бібліотечні збірки установ, орагнізацій і окремих осіб, а також окремі видання, особливо авторські примірники. 
Періодику – газети й часописи українською мовою й чужомовні з українікою, а також звіти, хроніки, справоздання, бюлетені, комунікати, одноднівки, календарні видання та ін. 
Рукописи мемуарів, творів політичних, наукових, белетристичних. 
Мистецькі праці українських майстрів і народного виробу взагалі. 
Різні матеріяли для поповнення музейних колекцій: Шевченкіяни, авторської, театральної, графіки, портретів, клепсидр, печаток, клішів, грошей, статутів, програм (партійних і шкільних), географічних та історичних мап, збірників, словників, стародруків і богослужбових книг, каталогів, дипломів, відзнак, листівок, філателії, шлюбних і промоційних оповіщень, візитівок, обкладинок і т. д. 
Музей ВБУ з подякою приймає також рукописи спогадів про події недавного минулого в Україні та описи сьогочасного життя й праці українців на чужині. 
Музей Визвольної Боротьби України був у 1925 р. заснований і весь час розвивався виключно працею й жертовністю самих українців. Він засадничо не користувався й не користується чужонаціональною допомогою. Тому кожен українець й українка хай в міру своїх сил і можливостей сприятимуть збагаченню музейних колекцій і дальшого розвитку Музею. Жертвуйте самі й заохочуйте до нього інших. 

