
Бої на сході і на заході в розпалі
Кінець лютого і початок березня принесли нове посилення ворожих наступів на сході й на заході Німеччини. Сім тижнів зимового бою на сході, три тижні боїв між низовим Райном, другий тиждень оборонної битви на дільниці Рур. Як виглядає теперішнє положення на фронтах, коли ворог, за словами міністра Геббельса в його останній промові до німецького народу, вживає 10-тикратної переваги, матеріялу і людей, намагаючись за всяку ціну здобути потрібне йому вирішення? 
Можна вже сьогодні сказати, що хоч большевики під вражінням запеклого німецького опору вжили всіх засобів політичного тиску на західних союзників, вимагаючи посилення наступу на заході, самі одначе не змогли досі, перейти до планованого ними нового удару на сході. Основні зусилля большевиків на сході полягали в тому, щоб забезпечити здобуті населені пункти і бази від усяких несподіванок з німецького боку і готуватися до нової фази наступу. 
Ще й досі большевицький фронт має вигляд клина, вістря якого загрожене доти, доки не будуть забезпечені крила. Тому совєтське командування робило всі зусилля, щоб ліквідувати загрози з флянків, взяти Бресляу і Кенігсберг та прорватися в східній Прусії над Балтику, де їм, між іншим, пощастило здобути Руммельсбург. Цим пояснюється запеклі контрнаступи над Граном і 5-тий великій наступ у Курляндії. 
Надзвичайна мужність і посвята німецьких оборонців, нечуване геройство старшин і вояків ударемнюють всі зусилля совєтів. Мужність і стійкість німецьких вояків пояснюють порівняно невеличкі успіхі 5-ох англо-американських армій, які вже протягом трьох тижнів безперестанно атакують німецькі оборонні лінії. Головний тягар наступу припадає на північно-американців. які 9., 1 і 3 армією займають майже 9 десятих наступального фронту, що тягнеться понад 200 км. Поруч їх на північному крилі б'ються канадці, що на їх бойовий дух відємно впливають вістки з батьківщини про систематичні полювання на дезертирів та на тих, що відмовляються від військової служби. Лише 2 британська армія виказує деяку стійкість, принаймні в даній стадії війни. 
З огляду на величезну, кількість матеріялу і людей, які ворог застосовує в цьому наступі, неминуче, щоб він здобув деякі успіхи, які привели його в околиці Дюссельдорфа, Мюнхен-Гладбаха, Керкфельда, Тріра і Кельна.  
Але всі оперативні плани англо-американців перекреслює запеклий опір німецьких армій. Елястичний німецький опір особливо виявився між Низовим Райном та Маасом. Оперативна ідея ворога, вдертися до флангів з півночі не дала успіхів. Тепер не час, пише німецька преса, дати якісь передбачення про наслідок боїв на заході. Одно лише можна сказати, що тут як і на сході німецький вояк слухняно виконує наказ, який велить йому битися до останньої краплини крові. Таких запеклих зусиль не спостерігаємо на ворожій стороні ні з боку вояків, ні з боку старшин, а це має не останнє значення.

З кулеметом у руках у першій лінії
У важких боях за східнопруське місто Ельбінг блиснув виключним особистим геройством та силою рішучости генерал-ляйтенант Маус, командувач 7 панцерної дивізії, ліцар дубового листка з мечами Ордену Залізний Хрест. Підчас прориву з Ельбінгу на захід генерал станув з кулеметом в руках на чолі своєї дивізії, пориваючи своїм прикладом вояків до визначних вояцьких діл.

Тікають перед большевиками 
Як повідомляють зі Східної Прусії, завважено, що численні совєтські воєннополонені, які працювали в останніх роках у німецьких фабриках та в сільському господарстві, підчас, наближування совєтських військ відтягалися самі гуртами без якоїнебудь охорони у західному напрямку, щоб не попасти в руки совєтської армії. Бували також випадки, коли совєтські полонені хапали за першу зброю, яка під руки, коли грозила небезпека зустрічі з большевиками та пробивалися через совєтські передові розвідувальні частини до німецьких ліній

Господарювання большевиків в Ужгороді 
Як подає ЧТК з Братислави, на Словаччину прибуло з головного міста Карпатської України, Ужгороду, кілька втікачів. Один з них, службовець банку, оповів як поводяться большевики з карпато-українським населенням. Не зважаючи на те, що Карпатську Україну комуністи вважають за «звільнений» край, населенню було наказано зразу, як тільки прийшло совєтське військо, віддати всі свої харчі, а самому харчуватися зі спільної кухні, одержувало денно картопляну юшку і 50 грамів хліба на особу.
П'ятої днини по «визволенні» міське населення мусіло передати урядам всю свою готівку. Кожному мешканцеві Ужгороду залишено лише 300 пєнго які замінено на нові, паперові гроші, виготовлені в Москві. За ці гроші населення мусіло вже другої днини закупити картки на харчі, одяг і взуття, а також заплатити за харчування зі спільної кухні. Однак незабаром виявилося, що всі ці картки не мали ніякої вартости, бо крамниці й далі були замкнені. Крам, що в них ще залишився, большевики вивезли вглиб Совєтів.

Чому Рузвельт воює в Европі?
У ЗДА живе на одному квадратовому км всього 14 людей. Америка може добре прохарчувати своє населення з американського простору, хоч не зуміла цього перевести. Зріст безробіття загрожував переворотом, тому Рузвельт рішився в 1933 р. перевести господарські реформи, це т. зв. «Ню Діл». Та, по кількох роках безробіття почало знову зростати. Виринала загроза велетенського безробіття і революції. Тоді Рузвельт вирішив поширити господарську експансію ЗДА на території поза Америкою. Він вважав, що у випадку розбиття Японії Східна Азія, Китай, обидві Індії, Голяндські Індії й Австралія з населенням більш міліярда людей, по обчисленню господарського дорадника Рузвельта – Каррі – були б спроможні купувати від ЗДА промислові вироби річно на 50 до 60 міліярдів доларів. Це вистачило б, на думку Рузвельта, усунути раз на завжди загрозу безробіття для 16 міліонів людей; фабрики ЗДА мали б постійну працю. 
Але такий плян Рузвельта мав слабу сторінку. Сусідом територій, що їх угледів собі Рузвельт за предмет торговельного імперіялізму, з СССР Рузвельт знав, що по скріпленню націонал-соціялістичної Німеччини та' господарської і політичної консолідації Европи, большевизм мав все менші можливості на збольшевичення зах. Европи, а тому больщевики звернули більшу увагу на Китай та Індії, а це була велика загроза для американського торговельного імперіялізму. Тому Рузвельт вирішив уже 1935 р, відвернувши увагу СССР від Східної Азії, звернути її на західну Европу. Мусіло б прийти до війни, яка мала б на меті не лише знищити Німеччину, найсильнішу запору західної Европи проти большевизму, але й видати на поталу большевикам всі західно-европейські народи. Рузвельт обчисляв, що 180 міліонів большевиків не зможе таки накинути 300. західно- й середньоевропейців чужу їм середньо-азійську форму правління, і народи Европи будуть постійними революціями в'язати військову й політичну силу і увагу большевиків. Тоді могли б ЗДА зовсім спокійно використовувати господарсько Східну Азію. 

Українські партизани під Стриєм
Що діється у Львові
Як розповідають військовополонені та перебіжчики з червоної армії, Львів має вигляд мертвого міста. Гроші не мають жадної купівельної вартости. Війська в місті мало. Населення масово повтікало на села та в ліси. Як кару за це червоні палять будинки тих, що втекли. Всі спроби вибрати з лісів утікачів за допомогою збройної сили, не дають жадних наслідків. 
Недалечко від м. Стрий українські партизани висадили в повітря міст і поширювали летючки з таким змістом:
«Смерть Сталінові! Геть з червоною армією! Вступайте до лав українських партизанів!»
Протибольшевицький рух в Україні 
Всі совєтські полонені яких захоплено за останні два тижні зізнають одноголосно, що діяльність протисовєтських «груп» прибрала на розмірах і у Східній і в Західній Україні. В обширі між Корецом і Бугом поодиноким бойовим групам вдалося об’єднатися в одне більше з’єднання. Зізнання полонених вказують на цікавий факт, що це з'єднання озброєне важкою зброєю. В околиці між Львовом і Перемишлем українські визвольні борці знову напали кілька разів на маршові колони з новобранцями та повбивали супровідні відділи. Коло Киева і в західній Волині націоналістичні бойові групи досягають сили 30.000 чоловік.

Відзнаки білоруської штурмової бригади 
Білоруський часопис «Раніца» повідомляє: Білоруська Штурмова Бригада, як частину національного Білоруського Визвольного Війська, одержала такі національні відзнаки 1) на шапці білоруський герб «Погоня», 2) на комірі Подвійний Хрест Ярила і 3) на правому рукаві щиток з білоруським національним біло-червоно-білим прапорцем і надписом «Білорусь».


Зайві свідки злочинів  
Шведська преса повідомляє: совєтський уряд відкинув домагання британського уряду про видачу англійських військовополонених, що попали до рук большевицьких армій у східній Німеччині й були відтранспортовані в глибину Совєтського Союзу. Москва відмовилася допустити в цій справі бритійську репатріяційну (переселенчу) комісію та не хоче подати числа і прізвищ «визволених» англійців. Бритійська амбасада в Москві дістала наказ ще раз зробити заходи в цій справі. Ясно, що Кремль не хоче випустити зайвих свідків, які, вернувшись до Англії, розказали б про страшні злочини большевиків над цивільним німецьким населенням в окупованих землях.

Совєтсько-турецьке непорозуміня 
Совєтська преса й совєтське радіо виступають проти статтей турецьких газет про положення на Балканах, становище Франції і про совєтський наступ. Зокрема гостро звертаються большевицькі газети проти турецького видавця Атая, редактора часопису «Улюс», який написав, що внаслідок малого числа військовополонених червоної армії, німці зможуть змінити долю наступу, спираючись на внутрішню лінію. Совєтський амбасадор в Анкарі виїхав на двохмісячну відпустку до СССР.

Позитивні гасла боротьби
У війні надзвичайно важливою річчю є мета, для осягнення якої бореться окрема людина і ціла збірнота – нація. Виступати проти когось чи чогось можна лише тоді, коли замість ідеї чи програми, які заперечуємо, висуваємо інші позитивні у протилежному випадку вся діяльність «проти» когось чи чогось дає наслідки негативні. 
Нещадна критика в науці кожного давнішого здогаду, кожного висновку доводить до роз'яснення різних з'явищ у природі лише тоді, коли новий дослідник, провіривши помилковість старих теорій, ясно й обгрунтовано висуває нові думки, оперті на основних і часто довголітніх дослідах, які роз'яснюють заплутані проблеми та посувають розвиток науки вперед. Тоді то ясний виклад нового дослідника викликує в науковців бажання йти новими шляхами і працювати над новими осягами. 
Так само буває з різними проблемами у суспільному житті. Вміння висувати позитивні проблеми і мети є ознакою міцних особистостей: приймати лише позитивні мети і тільки за них боротися є ознакою життєздатних особистостей чи народів. Пустословна критика, негативна боротьба – завсіди шкідливі, а ще шкідливішими від них є припинення, відсунення на пізніше позитивних рішень важливих справ, аж мовляв, буде осягнута якась мета знищення чогось іншого. «Сначала успокоєніє – патом реформи» — це заява царського міністра Дурнова в часи революційних рухів, яка припечатала долю царського режиму, бо виявила безрадність і трусливість провідної верстви Росії, яка нездатна була перевести основні реформи. 
Якщо виринає питання про позитивну мету боротьби, пригадується мені вислів одного з політичних німецьких чинників, що вперед початком війни з Польщею сказав: 
«Ви, українці, відрізняється від іншої руської (додержуюся точно тексту) еміграції тим, що вас усіх об'єднує позитивне бажання створити свою державність, тоді, коли тамту об'єднує лиш негативне почування: ненависть до большевицького режиму. У вас, українців, лиш єдина велика недостача, що ви не маєте одної програми для досягнення вашої мети, єдиного авторитетного проводу». 
Але ж це сказане у 1939 р. Вірю, що й ми збагатилися досвідом, морем нашої крови, пролитої за наших давніших помилок даремно. І тим усі українці та кожний зокрема, де б його не кинула доля, у всіх питаннях, майбуття української нації, тобто всіх її «мертвих, живих і ненароджених, земляків», змагатимуть непохитно до визнання нашої рівноправности з іншими народами, ніколи не погоджуючись на згадану формулу Дурнова і ніколи не втягаючи чужих сил до наших внутрішніх непорозумінь. 

Шевченко і Українська збройна сила
Скасовуючи рештки козацько-українського державного устрою, цариця Катерина ІІ, зруйнувавши Запорозьку Січ, скасувала і Українську національно-територіяльну збройну силу. 
Довго український народ не міг погодитися з цим страшним щодо наслідків історичним актом. Ще й по 50-60 роках після цієї події вся Україна залюбки співала пісні про скасування Січі, про «вражу» царицю та її посіпак – «пресучих» панів. Отже слухав їх, коли ріс і мужнів, наш великий поет, якому доля судила й за гробом бути некоронованим королем і вождем козацької нації.
Коли в 30-х —40-х роках минулого століття частина української інтелігенції, під впливом романтизму, почала повертатись до рідної стихії, культивувати свою рідну мову, відновляти давні звичаї, і навіть мріяла про відновлення української державности (щоправда лише у федеративному зв’язку з іншими слов'янськими народами), то серед неї, крім небагатьох ентузіястів, не було вже людей, які б якслід оцінювали значіння національної збройної сили, як вирішального чинника на шляху до здобуття справжньої національної незалежности. Найвизначніші діячі тої доби — візьмім за приклад хоча б Куліша до цієї ідеї ставились навіть вороже. 
Один Шевченко вже на початку своєї творчости виявив цілковите розуміння того, що без збройної боротьби Україні волі не здобути і ще до того потрібна добре організована збройна сила. 
Ще в молодечих своїх творах «Іван Підкова», «Тарасова ніч», «Посланіє до Основ'яненка» і в «Гамалії», яким Шевченко, мов могутнім акордом, завершив перший період своєї творчости, він або з незрівняною і – це можна ствердити категорично – в усій світовій літературі нечуваною силою, вичарував образи сміливих козацьких, збройних походів, дав повні динаміки й одночасно психологічно правдиві портрети козацьких вождів, або виливав тугу своєї вражливої душі за військом козацьким. 
«Вернітеся!» – гукав він до чубатих лицарів, посилаючи свої думи на Україну. Але відгуків звідти не чув.
«Тепер не така година настала, щоб брязкотать шаблюками» – писав Шевченкові Куліш, саме з приводу «Івана Підкови» – «бо ляхів і татарву мов дідько злизав…» Але Шевченко знав, що дідько це «злизав» Москви. Це до неї він звертався, кажучи: 
Смійся, лютий враже, Та не дуже. Бо все гине, Слава не поляже. 
Культ отої здобуваної предківською кров’ю слави він проніс ненадщербленим через усе своє життя. Неправду писали про Шевченка большевицькі «дослідники» його творчости, що це він лише «за юнацьких років» захоплювався козацькою романтикою.» І на засланні, по повороті з заслання з поетового духового зору ніколи не зникав образ козацького війська і ніколи не покидала його мрія про відновлення козацької слави. В безлюднім аральськім степу він (1849 р.) признавався. 
Большевицькі «дослідники» пробували і ці Шевченкові слова витлумачити по-свойому: мовляв, Шевченко наслідував російського революціонера Чернишевського, який писав «Зовите Русь к топору»... Але ж Шевченко ще тоді, коли Добролюбови й Чернишевські носа втерти якслід не вміли, вже мріяв про збройний виступ українського народу в обороні своєї національно-державної незалежности. Ще в 1844 році він грозився «вогнем новим», що повіє з Холодного Яру, ще тоді він провіщав, як ...
Не повстання збунтованих рабів з сокирами він ждав (обух і сокира – це у нього тільки символи зброї), а організованого виступу дисциплінованої маси такої як військо Підкови або Гамалії. 
Написана на засланні поезія «Іржавець» найкраще свідчить про те, як глибоко цікавили і хвилювали Шевченка проблеми військово-політичного проводу і як він уболівав з приводу браку національної одностайности, ідеальний образ якої він дав теж у «Підкові» й «Гамалії». 
Роздумуючи на цим усім, Шевченко знав, де взяти кадри для організації майбутньої української Збройної сили. На його думку, кадрами тими було Кубанське Козацьке Військо нащадки запорожців і спадкоємці їхньої військової організації. 
Мало хто знає, що так часто цитовані слова Шевченка: Наша дума, наша пісня Не вмре, не загине зовсім не Шевченкові, а що це 1860 р. П. Куліш (який сам про це признався) встромив їх у Шевченків текст, замість уступу, що стояв у Шевченкових Кобзарях 1840-44 рр.: Наш завзятий Головатий Не вмре, не загине. 
Куліш казав, що Шевченко бувши вузенько вченим, зіпсував один з своїх найкращих творів тим, що Головатого поставив апотеозом народньої жизні». Неправда. Для Шевченка Головатий був несмертельним героєм, бо він зберіг українську соцільну збройну силу – він добився у російського уряду згоди на утворення нової Січі на Чорноморці. Чорноморці (згодом Кубанці) довго зберігали свої козацькі військові звичаї, свою військову організацію, а оселившись на родючих південно-приморських степах, створили, безперечно, найздоровішу і найкращу, з расового погляду, частину української нації. 
На цьому факті Шевченко будував свої мрії. Звідси й його признь з «курінним», а потім «кошовим» отаманом Яковом Кухаренком. Звідси й бажання (воно до смерти не покидало поета) поїхати на Чорноморію особисто, зійтись і зблизитись з нащадками чубатих лицарів. 
Службу в національному війську, присягу, що проллєш свою кров і віддаси своє життя за батьківщину, Шевченко вважав за річ святу, за найвище покликання. 
Згадаймо його чудову баляду «Ой, крикнули сірі гуси» – про вдову, яка покрила свій гріх найвищою жертвою, віддавши одинака-сина до війська, як вона гордо вела за повід синового коня («Гляньте, вороги!»), а сама пішла на покуту в черниці... 
Згадаймо, як, у «Сліпому» («Невольнику») батько віддає сина на Січ «звичаю козацького набратися», бо військо це найкраща школа життя.  
Шевченко не «брязкотав шаблюкою», а хотів, щоб.. . «шаблюки забрязкотіли». 
Сум огортав поетову душу, коли він дивився на запорозьких внуків, як вони мовчки «несуть косу в росу», а над ними «поганці панують»... 
Поет оспівував часи, коли запорожці «вміли панували». Мрією поета було відновлення в Україні такого ладу, коли народ знову візьме зброю в руки. Минає вже цілий вік (1845-1943), як Шевченко заповів нам це зробити. Доки та вража кров не «потече сто ріками у синєє море» ми все будемо невільниками орачами, приреченними проклинати свою рабську долю.

На листівці
Перемагають ті, що видержують 
За наших часів загроза для Европи прийшла в 1914-15 рр, коли полчища царської імперії залили українські землі, що входили в склад кол. Австрії. Метою цього походу було теж бажання знищити будь яке знам'я українства в Галичині, що була тоді осередком українського національного життя. Тисячі українських діячів і селян із західно-українських Земель опинилися в тюрмах і на засланні в Сибірі. Царські полчища зайняли верхів'я Карпат. Полководці Росії приготовлялися вже до дальшого походу на Будапешт і Відень. Багато з нас попало у зневіру й розпуку, але між нами знайшлися такі, що їх віра не захиталася і вони видержали. Були ними Українські Сечові Стрільці, перша наша військова новочасна організація до збройної боротьби, за визволення українських земель, з московської неволі. Настав початок травня 1915 р. Удар німецьких, і австро-угорських збройних сил, між якими були й українські полки, під Горлицями на Лемківщині проломив фронт Царських військ. Був це початок кінця непереможної, як загально думали, царської імперії. Знову перемогли ті, що видержали. 

Економічне поневолення України
Факти, про які ніколи не забудемо
Селянин, позбавлений землі і засобів виробництва, став колгоспним рабом. Про трудові й економічні взаємини колгоспу з колгоспником совєтська статистика для громадської опінії нічого не дає. Сказав «родной и любимый» — «жить стало лучше, жить, стало веселей зажиточными» і — спробуйте цьому не повірити. 
А «пристойности ради», бо скрізь, навіть у муринській республіці Ліберії, публікують статистику. І «мы не лыком шиты», подаємо таку статистику про те, що одержує за свою працю колгосник у «сонячній Україні». 
Тут ви не найдете простої відповіді на питання: «скільки колгоспники України відробили трудоднів і скільки їм за ці трудодні видано хліба», бо доведеться відповісти, що за один трудодень по цілій Україні в 1934 р. пересічно видано колгоспникові 300 грамів зерна або по одній з половиною копійки в царських грошах, про це не публікується, а тому ми мусимо перекласти на людську мову ті цифри, що нам подає советська статистика, цебто приведену вище таблицю: в 1934 році 80% колгоспів України видали зерна своїм колгоспникам менше 2 кгр. на один трудодень, цебто менше 10 центів за день, цебто менше 3 долярів за місяць праці без днів відпочинку, на власних харчах і в своїй одежі. 
В 1937 році, після 8 років «суцільно-колективного раювання» 86% колгоспів (перші три групи таблиці) виплатили колгоспникам за трудодень від 0 до кгр. зерна, цебто при переводі на гроші, від нуля до 25 центів за трудодень при умові, коли видавалась би пшениця, але оскільки колгоспник одержував звичайно послід ріжного зерна, то і того менше. Коли з цих «статистичних» даних ще виключити колгоспний паразитарний апарат управління голови колгоспів, члени правлінь, бригадири, комірники, завідувачі фарм і т. д., яким начислялись трудодні цілий календарний рік, Незалежно від обсягу їх праці і при тому в два чи в півтора рази (голови колгоспів, рахівники і другі: по 600 трудоднів річно), а колгоспник на один трудодень повинен був виконати певну норму виробу, що при високих «стахановських» нормах призводило до того, що на виконання одного трудодня доводилося працювати фактично два-три робочих дні, то стане ясним, що колгоспник в 1934 році за робив на один робочий день ще менше як 300 грамів зерна. 
Не дарма колгоспники по всій Україні замість совєтського «трудодень» скрізь вживали «дурнодень» (від слова «дурно, без оплати, задарма»). Хоч за необережне вживання цього слова людина ризикувала потрапити на Соловки, але воно стало всеукраїнським. 
Крім, натуральної «оплати» колгоспникам (до яких включено і колгоспний апарат управління) видано ще грішми*), цебто за річну працю кожного окремого колгоспного двору в 1934 р. виплачено біля 100 рублів, а в 1937 р. біля 350 рублів. За ці гроші колгоспник міг купити приблизно те, що американець купив 1934 року на 4—5 до ларів, а 1937 р. на 7-8 долярів. Практично колгоспникові не доводилось на ці гроші нічого купувати, бо він їх цілковито мусів віддати своїй «соціялістичній державі» на оплату податків, страховки хати, державні позики і т. д.
Фактичною основою буття колгоспника були не зарібки в колгоспі, а карликове індивідуальне господарство на присадибній землі, пересічно 0,30 — 0,50 гектара на двір. Це господарство давало колгоспникові харч і задоволення інших невідкладних потреб, щоб він мав можливість майже безкоштовно працювати в колгоспі.
Такі фактично були взаємини колгоспника з колгоспом. Ця тема заслуговує спеціяльного висвітлення хоч би для того, щоб остудити ще деякі гарячі, червоним дурманом затуманені, голови, але вона не входить у завдання цього короткого нарису.

