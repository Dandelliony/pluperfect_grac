Німці вломилися в лінію Мажіно
Перші 10 днів нового року проминули на заході й на південному сході під знаком найзапекліших та кривавих боїв. Велика битва на заході відбувається при 10-и ступнях морозу. Не зважаючи на далеку територіяльну віддаль, обидві битви між річками Маас і Мозель та між Саар і Райном пов’язані між собою. Вони відзначаються тим, що ворог у своєму намаганні здобути втрачену 16-го грудня 1944 року (початок німецького наступу в Бельгії) ініціятиву, кидає усі свої вільні сили у глибину наступальних крил німецьких армій. Але тоді як у люксембурзько-бельгійському просторі американцям – не зважаючи на їхні важкі втрати – вдалося згуртувати 30 дивізій із інших дільниць для загальмування німецького наступу, 7-ома американська армія між річками Маас і Мозель не могла того зробити. Вона відтягнула такі значні сили із спокійних досі південних дільниць фронту, що ці останні не в силі стримати гострого наступу німецьких панцерників у районі міста Штрасбурґа. 
Засніжені поля американського наступу між Ставелот і Марш, де при всіх зусиллях аліянтам вдалося здобути ледве вузенький простір, покрилися розбитими повзами типу «Шерман» і тілами поляглих заокеанців. Старі вояки, що боролися кілька зим на сході, заявляють, що такі картини вони бачили лише у найбільших оборонних боях за сталінського наступу. Полонені під Бастонь англійці – це переважно вояки легкопадних дивізій, які підготовлялися до великих десантних дій і оце ненадійно мусіли йти як звичайна піхота на підтримку загроженим позиціям. 
Положення на мадярському боєвищі дуже змінилося. В трикутнику між Штульвайсенбурґом та коліном Дунаю, що в ньому розтяглися покриті лісами гори Фертесу й Полісу, большевики стягнули були великі сили для прориву в Коморнську долину. Німецький наступ, про який окремо говорить воєнне звідомлення, знівечив цей плян. Коротко по півночі 2-го січня німецькі повзи рушили дорогою з південного коморнського берега Дунаю на схід і світанком подали руку іншим з’єднанням, що наступали із північного напрямку. Большевиків цей наступ цілком заскочив, бо занятий ними простір був замінований і усіяний протипанцерними заборолами. 
Верховне Командування Німецьких Збройних Сил повідомляє 9-го січня: 
У південних Арденах наші війська перебували також учора у важких але успішних оборонних боях проти американців, що від полудня наступали між Салом і Урт. В контрнаступах вдалося замкнути переходові прогалини у фронті та взяти багатьох полонених. Замкнені у поодиноких місцевостях, що за них проходили запеклі бої, наші сили пробилися назад до нас. Спроба американців відрізати коліно наших висунених на південний схід від Бастонь позицій розбилася об наступальні дії наших військ за останні дні. 
На західних схилах низьких Воґезів та в самих горах не повелися контрнаступи ворога; він зазнав там високих втрат. В долині Райну на південь і на південний схід від Вайсенбурґа в Ельзасі наші війська здобули ціле передпілля лінії Мажіно та в запеклих боях по бункерах розширили й поглибили свій влам у систему укріплень. 
Наступи ворожих повзів на наш мостовий причілок на північ від Штрасбурґа відбито. В районі на південь від Ерштайну прочищують від ворога здобутий там терен. 
У середній Італії 8-ма бритійська армія підготовляється до нового наступу на адріятійському узбережжі. 
У південно-східній Хорватії відбито ворога, що наступав на південь від Вуковару над Дунаєм. 
Большевицькі атаки, що зверталися за дня й ночі проти східного фронту в Будапешті, заломилися об запеклу поставу оборонців. 
В західній частині мостового причілка під Барановом над Вислою панувала пожвавлена обостороння бойова активність. 
Вашингтонські знавці обраховують, – згідно з повідомленнями американської преси, місячні втрати на Заході на 75.000 вояків. Коли ж до них додати ще й втрати в Італії (Черчіль називав її «м’яким животом» Европи!) й на Далекому Сході, тоді можна загальні втрати США замкнути місячною цифрою 125.000.

Толбухін і Малиновський відтягають війська із Словаччини
Боротьба за Мадярщину, що триває вже кілька місяців, не приносить большевикам бажаних успіхів. Гармати, з яких Сталін наказав бити в Москві, коли впаде Будапешт, ржавіють під снігом. Німецькі війська просунулися від ночі на 3-го січня 40 км на схід і звільнили місто Гран. Совєтські маршали Толбухін та Малиновський вживають усіх заходів, щоб їх стримати по змозі негайно, поки ще небезпека не зросла. Для того вони навіть стягнули війська з південно-словацької пограничної території.

Кому дати Карпатську Україну?
Шведська преса звертає увагу на розповсюджене київським совєтським радіо домагання УССР злуки Карпатської України з рештою українських земель. Із промовою такого змісту мав виступити горезвісний наш земляк Корнійчук. 
Закордонна преса зауважує, що таке домагання суперечить договорові Сталіна з емігрантським чеським президентом з грудня 1943 року. Тоді бо Москва погодилася на створення коштом Карпатської України «великої Чехословаччини», що мала навіть дістати спільний кордон із СССР. Бенеша, який грав тоді велику ролю як довірена особа Кремля в Европі, приймали з небуденними почестями в палатах Сталіна, а тим, хто супроводив його протягом цілої подорожі від кордонів СССР до Москви, і був тодішній заступник комісара зовнішніх справ Корнійчук. Тепер Бенеш у неласці. Москва закинула плян великої Чехословаччини, намагаючись утворити крім Чехії також червону Словаччину. 
Шведська газета «Свенска Даґблядет» звертає увагу, що большевики після окупації Карпатської України восени м. р. передали цивільне управління над тією країною людям Бенеша. Повторюється тут випадок із східними областями б. польської держави, цебто із західно-українськими землями.

За єднання запілля і фронту
Генерал добровольчих військ, Кестрінґ, 8 грудня відвідав німецьку жіночу організацію, що опікується фронтовими добровольцями та їх родинами. Керівниця цієї організації, пані Шольц-Клінк, повела генерала та його супутників у приміщення, де багато дівчат і жінок, родичок добровольців, готували їм різні подарунки.
Добровольці так само як і німецькі вояки за наказом Німецького Командування одержують різдвяні подарунки: книжки, цигарки й інше.  
«Ми німецькі жінки, разом з нашими товаришками, українськими, російськими, білоруськими та грузинськими жінками дружньо та віддано паялися за цю справу, ми готуємо подарунки до православного Різдва. Східні робітниці охоче допомагають нам, бажаючи віддячити своїм землякам, які боряться за звільнення своєї батьківщини», сказала пані Шольц-Клінк. 
Генерал Кестрінґ подякував керівниці та всім жінкам за їх працю. 
 – Це стверджує ще раз, – сказав він, – міцний зв’язок добровольців з своїми родинами. Той міцний зв’язок, єднає та кріпить запілля й фронт Німеччини. Цей зв’язок зі своїм народом зміцнює фронт, - бадьорить добровольців, зміцнює віру в справедливість їхньої справи. 
Сердечно подякували генералові й керівниці українські, російські, білоруські та татарські жінки, які допомагають своєю працею Німеччині в боротьбі проти спільного ворога, большевизму. В тривалій бесіді з керівницею генерал з'ясував питання допомоги та забезпечення родин добровольців, східних робітників та втікачів. 
«В першу чергу будемо допомагати дітям і матерям добровольців» – сказала Шольц-Клінк. — Особливо будемо опікуватися тими дітьми, батьки яких боряться на фронтах, та зовсім безпритульними й потерпілими. Ми зробили все, що можна зробити на шостому році війни! Ми заохочуємо до своєї праці щобільше жінок зі сходу. Наша жіноча організація з відданістю взялася за цю працю, бо ж перша праця жінки допомагати в біді й праці».

Нові японські успіхи
Цісарська Японська Головна Кватира повідомила 5 січня, що вранці 4 січня, в затоці Сан-хозе, біля острова Міндоро, з’явилася група транспортових кораблів противника, а після полудня ціла ворожа ескадра – на захід від Паней. Три літаки з особливого корпусу Ісіє, що під охороною знищувачів атакували ворожу ескадру, одразу потопили 1 літаконосець та 2 лінійні кораблі або великі крейсери. Уже відомо, що один з трьох, призначених для охорони ловецьких літаків, також кинувся на ворожий корабель.

Комітет Визволення Франції
Відомий французький політик Жак Доріо повідомив через радіо про заснування «Комітету Визволення Франції», навколо якого згуртувалися представники всіх французьких національних та революційних рухів для боротьби за звільнення національної Франції й проти большевизації батьківщини. У відозві сказано м. інш..: «Минуло вже чотири роки, як Німеччина перемогла Францію, проте, підчас миру Франція зберегла свою колоніяльну державу та свою фльоту. В Монтуа Фюрер простяг маршалові Петену руку і запропонував, забувши минуле, примирити обидва народи. Він дав Франції можливість знову зайняти своє місце в Европі. За вказівками англо-американців, жидів та большевиків зібралися всі сили, щоб саботувати німецько-французьке замирення. Тепер Франція відчула, що значить втратити розум. Де-Ґоль та його спільники принесли Франції війну, зруйнували фльоту. Багато французів вірило, що американці забезпечать їм мир та спокій, а натомість вони бомбардують міста Франції, убивають цивільне населення й руйнують залізниці. Підписавши угоду з СССР, де-Ґоль знищив французьку незалежність так у зовнішній, як і внутрішній політиці. За допомогою де-Ґоля у Франції поширюється большевизм». 
Доріо проголосив такі цілі боротьби Комітету Визволення Франції: «Ми боремося за звільнення нашої країни від большевиків та англо-американської окупації! Ми боремось за незалежність нашого життя! Ми боремося за життєздатний европейський лад, який зможе забезпечити існування нашого народу! Ми боремось за єдину Европу, яка зможе встояти проти англо-американського імперіялізму та большевизму!»

У боях за майбутнє
Темно, а навкруги машин, коли придивитися, велике пожвавлення людей, одягнутих у військові однострої. З розмов, що точаться між ними, зараз стає зрозумілим, що це українські добровольці. Чути веселі жарти, сміх, а дехто стиха наспівує вічно молодих українських пісень. 
Але ось у передранковій тиші почулася команда сідати на машини.
Рушили, і повітря сповнилося чарівною українською піснею: «Ой коли б той вечір, та й поверіло, То б моє серденько, та й повеселіло...» 
Пісня урвалася, заметушилися, бо зауважили, як невідомі людські постаті побігли в кущі. Машини зупинилися. Усі розбіглися й залягли при дорозі в кущах, заклацали карабіни й кулемети. З правого крила розташувалася артилерія. Окопали гармати й зарядили, чекали, притаївшись за щитом гармат. Чекали. За хвилину одержали наказ відкрити вогонь по будинку, що на другому боці річки. Віддаль 600 м. 
«Бронебійним набоєм, вогонь!» – пролунала чітко команда підстаршини. Гримнув постріл з протиповзової гармати. 
– Добре, – кричать наші, – попали в стіну будинку вище вікон. Зазяяла діра в стіні, пробита гарматнем. Командир дає наказ бити по будинку бронебійними набоями, щоб зруйнувати його, там засіли бандити. З обох боків від гармат розташувалися мінометники, які вибивають терористів з побережних кущів. Бій досягає найвищого свого напруження. Бандити не відступають, вони засіли під каміння, на дахах будинків, по кущах, не даючи можности нам наблизитися до містка. Опівдні на допомогу нам прилетіли німецькі винищувачі, вони обстрілювали кожне підвищення, кожну скелю, де лишень були терористи. Наші добровольці, скориставши з повітряного бою, підповзли ближче до містка. Ось і міст, хоч перейти його неможливо, він висаджений. Добровольці 1-ої сотні не розгубилися, якось переклавши дошки, вони змогли з кулеметами та гранатами перейти на другий бік річки та розпочали бій на другому боці, в той час як 2-га сотня ремонтувала міст. Терористи почали потроху відступати в гори. Ми переїхали міст з нашими машинами, позаду ще чути було поодинокі постріли ворожих автоматів, здалеку лунав їх глухий відгомін. Один з добровольців випалив з гранатомета туди, звідки доносився відгомін, змусивши вороже гніздо назавжди замовкнути. 
Все стихло. Чекаємо. Дорога була перекопана, тому ми взялися гуртом її засипати і поїхали далі. Піхота йшла, щоб не обтяжувати авта. Розглядаємо їхнє господарювання; зірвані мости, поперекопувані дороги, попалені будинки. На залізниці зруйновано все, поперекидані ваґони, порвані колії, з рейок і шпал побудовано барикади. Але терористам ніколи, в поспіху втечі вони залишають авта й підводи. Наші машини зручно проїжджають по гірських дорогах. Коли подивитися вниз, там можна помітити озеро, оточене кругом деревами. Пече сонце, страшно жарко, небо чисте – нема ніде ані хмари ночки. Але ми їдемо далі, не зважаючи на це. В’їжджаємо в ліс. Всюди тихо, дерева — ні шелесь, наче німі, де-не-де перелетить пташка з гілки на гілку. Ми наближаємося до міста. Проїхавши з півгодини лісом, зараз можна було відчути деяку прохолоду, між деревами виблискувало озеро. Ми помітили також будинки, чепурні садочки, дбайливо огорожені низенькими тинами. Це і є гніздо терористів. Вони не чекали на наш скорий прихід і захоплення міста. Багато з них, що не встигли втекти в ліс, потрапили до нас в полон. Забрано лікарню, де було багато ранених, динаміт, патрони, автомати. З узяттям міста нам удалося звільнити кілька німецьких вояків, що попали в полон. Коли все стихло, ми полегшено зітхнули і зупинилися трохи на спочинок; нам вдалося захопити багато машин та різного військового матеріялу, бо терористи при втечі не змогли взяти їх з собою. Відпочивши після бою, знову заспівали нашу пісню: «Закувала зозуленька в сінях на помості, гей, приїхало до дівчини три козаки в гості». Добровольці вирушили в дорогу на зустріч новим змаганням, завжди з думкою про батьківщину.

ПЕРША ЗУСТРІЧ
Потяг мчав на схід. 
У відкриті двері ваґону було видно біжучі телеграфічні стовпи. Десь далеко лишилися похмурі дні Данії, а шум потяга нагадував прибій розхвильованого сірого моря. На обрії, скільки сягнеш оком, виднілися безкраї простори землі зрідка вилися покручені річки та озера, що опали, замуровані крижинами. 
Рожевим промінням зайнявся схід. Чудову зміну відчувалося в грудях, кожен чув серцем своє і близьке. Обличчя легко пощіпував мороз, що влітав у відчинені двері, але так ніжно й приємно; всі дивилися на червоний схід сонця, мов вперше бачили проміння, що вітає нас з рідної батьківщини. 
Паротяг поспішав, сердито свистів на заспаних дижурів станції, які ліниво відкривали семафор, й знову набирав ходу. 
На зупинках хлопці співали пісень, нас оточували земляки, що працюють як робітники в Німеччині – в короткий час ми пізнавали між ними знайомих і приятелів, гаряче вітали один одного. 
Тризуб на рукаві зближав наші серця, запалені однією ідеєю. 
Старшина влаштовував групові походи на підприємства, де працювала молодь України, коротко там ми знайомилися з життям і працею їх, обмінювалися новинами, дарували дещо на спогад, давали адреси, фотографувалися. Багато хлопців виявляли бажання їхати разом з нами, дівчата довго стояли на станції, махаючи хустками вслід нашому потягові, що від’їжджав. Це була перша зустріч народу на чужій землі з тими, кому довірив він велике діло визволення Батьківщини з рук кривавого північного ката. 
Але прийде час, коли зустрінемося вдруге в рідному краї й у братерських обіймах пригадаємо Тризуб, що зблизив нас.

Політика винародовлення
Етнографічна територія України, суцільно заселена українським народом, займає площу 850 тис. кв. км. з кількістю населення 48 —50 млн. людей, з того числа українців понад 80%, решта – москалі, поляки, жиди й інші народи. 
Історична доля прирекла наш народ на втрату власної держави і розділ нації між сусідами під чуже панування.
Найбільша частина України попала під Московське панування. Московська неволя, особливо за панування большевиків, вела Україну до винародовлення і знищення народу, як нації. 
В межах Совєтського союзу, без Західної України, без заселених українцями теренів Курщини, Вороніжчини та Передкавказзя, Україна (так звана УССР) займала в 1938 р. площу 456 тис. кв. км. Своїми розмірами ця частина України дорівнює Франції, а суцільна етнографічна територія, заселена нашим народом, перевищує розміри Франції і Англії разом узяті. Природні багатства України величезні. Добрий ґрунт, м’яке підсоння (клімат), різноманітні багаті поклади промислової сировини (вугілля, залізна і манганова руди, нафта, природні гази і т. д.) є засновком для всебічного економічного розвитку країни, зростання добробуту народнього і швидкого збільшення населення. 
Такої різноманітної і щасливої, композиції природніх даниих не має жадна країна Европи. 
Але доля народу складалась так, що ці природні передумови для щасливого розвитку краю перетворювались у нещастя народне, у його лихо.
Далі говоритимемо про ту частину України, яка перебуває в московськім ярмі під назвою «УССР». 
Населення цієї частини України в складі Російської Імперії, а потім Советського Союзу мало таку кількість.
З цього бачимо, що питома вага населення України в Російській державі систематично знижується. Характерно відзначити, що за мирного часу 1897-1914 років під «батюшкою царем» питома вага українського населення зменшилась на 2,3% і під. «сонцем Сталінської конституції» ще на 2,7%, а в часи страхітливої війни 1914-17 р.р., великих визвольних змагань українського народу 1917-21 рр. і голоду 1921 року авсолютна кількість населення України і питома вага його в населенні цілого Союзу ССР. від 1914 до 1927 р. збільшилась (0,4%). З цього наочно бачимо, що життєві сили нашого народу настільки великі, що навіть важкі умови боротьби за визволення з-під московської кормиги завдають менше шкоди, ніж «мирне раювання в соціялістичному раю». Як далі побачимо — «мирна» політика царя і совєтів призводила до штучного затримання росту населення України, а в час війн і революцій населення України зростало в більшій мірі, ніж у «мирні» часи. 
Царська імперія, маючи Україну за колонію, затримуючи природній розвиток її виробничих сил, перетворила її в «аграрно-перенаселену країну». За період з 1897 р. по 1913 рік тільки за Урал переселилось 1,5 міліони українських селян*). 
В наслідок того, що на Україні за царської Росії населення було «зайве» — його всіляко спроваджувано на «вільні землі», і кількість українців поза Україною в 1926 році досягла таких цифр: Північний Кавказ. 3107 тис,, Казахстан 861 тис., Сибір 827 тис, Далекий Схід 315 тис. разом за межами України 5110 тис. чол. в межах СССР. Крім того міліони українців за царських часів «від тісноти» мусіли вимандрувати за океан – в Америку – й інші краї, де їх нині налічується понад 2 міліони.
Микола Гоголь і ти
За 90 літ, що упливли від дня смерти Гоголя, набралося чимало матеріялів і праць з гоголезнавства. Всі дослідники згоджуються на тім, що в Гоголі загніздилася якась хвороба, що вона жерла його ціле дальше життя і допровадила, врешті, до завчасної могили, так і не давши йому закінчити жадібно очікуваної цілою офіціяльною Росією, другої («позитивної») частини Мертвих Душ. Але й досі, для величезної більшости російських гоголезнавців та таємнича хвороба Гоголя щиро чи не щиро залишається загадкою, імлою здогадів і гіпотез. 
В отруйних туманах «навмисного і фантастичного» (як казав Достоєвський) міста, в промозглій столиці неорганічної імперії, де сам «воздух хочет уничтожать, а не оживлять», серед успіхів і слави, мовби розчиняється, розкладається і мертвіє національно-недокровна істота Гоголя. Наперекір молодости і здоров'ю. На перекір логіці, що, мовляв, «в здоровім тілі здоровий дух». Здорове тіло ще бунтується, здоров’я ще пручається в цім драматичнім змаганні. Рештки розбудженого «малоросійськими» наркозами національного духу ще намагаються, ще пробують намацати щось певне: волю і характер. 
«Туда, туда! в Киев, в древний, в прекрасный Киев! Он наш, он не их не правда ли? там, или вокруг него, деялись дела старины нашей... Да, это славно будет, если мы займем с тобою киевские кафедры: много можно будет наделать добра.» Так пише Гоголь в грудні р. 1833 в Москву до М. Максимовича, земляка, перед яким найменше крився. «Еслиб вы знали, какие со мною происходили страшные перевороты, как сильно растерзано все внутри меня. .. Но теперь я надеюсь, что все успокоится, и я буду снова деятельный, движущийся (!). Теперь я принялся за историю нашей единственной бедной Украины... Мне кажется, что я напишу ее, что я скажу много того, что до меня не говорили» пише він до нього раніше. А ще раніше і зовсім недвозначно: «Бросьте, в самом деле, кацапию да поезжайте в гетьманщину. Я сам думаю то же сделать и на следующий год махнуть отсюда. Дурни мы, право, как разсудишь хорошенько! Для него и кому мы жертвуем всем?» (лист від 2. УИ. 1833). Розуміється, що Гоголь, виголошуючи ці патетичні заклики до свідомого українського патріота проф. М. Максимовича (який, дійсно, вернувся з Москви в Україну і став ректором Київського Університету), виголошував їх лише розумово, бо сам ані до Києва не «махнув», ані історії «нашей единственной бедной Украины» не написав. 
Серце і душа були вже поневолені «кацапиею», хоч він одночасно й бридився нею («О Русь! старая рыжая борода! когда ты поумнеешь?») та все намагався «разбудить мозг свой и разворушить (!) воображение» (лист Від 2. VII. 1833), як писав він своєю страшливою «російською» мовою. 
Рік пізніше – навіть від закликів тих вже нічого не залишається: «Хотя душа сильно тоскует за Украиной, но нужно покориться, и я покорился безропотно, зная, что с своей стороны употребил все возможные силы» (лист від 14. VIII. 1834). А ще роком пізніше: «Впрочем, я в конце весны постараюсь приехать в Киев, хотя мне, впрочем, совсем не по дороге» (22. 111. 1835). Процесс духового завмирання й обезвладнення волі доходить до кінця, але рештками свідомости Гоголь все ж шукає рятунку, вірніш – відстрочення термінів. 
Такий рятунок знайдено. Було ним відновлення подорожі-втечі, що року 1829 так жалісно припинилася в Любеку: в червні року 1836 він вирушає на Захід шукати сурогату справжньої батьківщини – «батьківщини душі», як він казав. 
Цю «батьківщину душі» він знайшов під майже українським небом Італії, у вічнім місті в Римі. 
Хто знає, чи не був би то, порівняно, щасливіший вихід для Гоголя-мистця з його заплутаної «вітчизняної» безпритульности, з тієї ризикованої «національної» обопільности, що творила прикрий (і часом нестерпний) стан непевної, психічної і духовної, рівноваги. Але дійсність невблаганно поставила й тут, почасти прозаїчні, та неменш реальні, перешкоди, яких наслідком було те, що й сугубо романтична концепція «батьківщини душі», ц. т., на тлі конкретної проблеми «Київ — Москва», — концепція над-батьківщини, остаточно, не вдалася. 

«ЗА МОЄ ЖИТО МЕНЕ й ПОБИТО»
Було це ще в Україні недалеко від Сквири. Заночували ми після денного маршу в одному селі, не пам’ятаю його назви. Господар наш, як виявилося, був гостинний чолов’яга, дядьком Степаном звався. Посідали вечеряти. За вечерею, звичайно, не без чарки, розбалакалися про се, про те. Згадали й Сибір.
— Був і я в тому проклятому Сибіру, щоб його і ворогам моїм не ба чити, — сказав після деякої мовчанки дядько Степан. — Аж цілих десять років одпарився. 
— А за що ж Вас туди? — запитав я не без цікавости. — Певно куркулем зачислили? 
— Ні, хлопці, куркулем не був, бо жив не дуже багато. А було ось як. 
Дядько Степан налив чарку, вихилив з маху, обтер вуса зашкарублою рукою й продовжував: 
— Було це ще в 30 році, коли ото ходила комсомолія та забирала майно у дядьків. Ну, до мене ніхто ще не приходив, бо в мене не було багато, а так собі із старою закололи кабанця перед Різдвом. Склали сало в мішок, а щоб миші не з’їли його у коморі, то я те сало на горищі мотузкою прив’язав до бантини. Висить собі сало на горищі, коли треба поліз, узяв собі шматок та й знову висить. А то одного ранку, вставши, вийшов на двір, і... лишенько моє, драбина коло хати і дверцята на горище відкриті. У мене так і потерпло все. Немає, думаю, сала — забрали злодії. А у нас якраз на той час чимало їх тинялося. Я в лемент та на горище по драбині. Лише голову в дверцята простромив та глянув туди. Що б же ви думали, люди добрі, парубок стоїть, а сало в нього з мішком на спині, а сам синій, як пуп, і очі вирячив на мене. Дмитро, син баби Вусті, що найбільшим комсомольцем тоді в селі звався, на шиї з мотузком, що через бантину до сала прив’язаний. Я, люди добрі, як побачив ту оказію, то трохи з драбини не впав. А тут люди на мій галас збігаються. Голова сільради, Данило Чередник якраз прийшов і комсомолія з ним. 
— Що таке? — питає Данило, — чого кричиш, стара ступо, людей ґвалтуєш удосвіта? 
— Та як же, кажу, люди добрі, не ґвалтувати, коли там на горищі ваше кенесе мого сала; не піднесе — подивіться. 
— Що? — заревів Данило, та за поли мене притяг до сільради. Посадили Сиджу ото і думаю, за що це на мене така напасть? А того повислого таки зняли з горища й забрали додому. А сало, не знаю й зараз, де ділося. Дмитра поховали з червоними прапорами й з музикою; секретар їхній тоді над могилою казав, що комсомолець Дмитро героїчно загинув при виконанні завдання по збиранню лишків для робочого клясу. Стара мати його не довго теж прожила, почувши про сина таку напасть і вмерла, бідолаха. А мене судити й присудили за вражеську агітацію, а що це таке, я й досі ніяк не второпаю, на десять років каторги. Де я тільки не був за ці десять років! І в тайзі, й за Байкалом ніколи вже не сподівався бачити свого рідного села. Та Бог дав, ще пережив і вернувся. Стара моя до дочки в місто жити подалася, хату в колгосп забрали. Багато у селі за ті десять років змінилося. Замість подвір’їв, що любо було дивитися, побачив я бур’яни, люди обідрані, чорні, з досвіта до ночі робили на колгоспній панщині. А які колись господарі були! Жаль мені зробилося, заплакав я гірко, та й пішов світ за очі. А це аж позаторік вернувся, коли втекла та влада таки ж на той Сибір проклятущий. 
Повернули мені мою хату, й зажив я знову, можна сказати, добре. Стара приїхала, і оце незабаром збираюся другого кабанчика колоти, та сала більше на горище не повішу. Що було — бодай не згадувати. 
Вип’ємо, хлопці, по чарчині ще, та стели, жінко, хлопцям, бо вони з дороги потомилися, — мовив на останку дядько Степан. — Їм вранці в дорогу треба рушати.


Половецьке лихоліття й князь Володимир Мономах
За часів князя Ярослава Мудрого (1019 — 1054), сина Володимира Святого, — того, що охрестив наших предків на христіянську віру, була Русь-Україна*) великою й могучою державою. Її межі простягались від Неби й Фінської затоки аж до Дону й Кубані, від Карпатів і устя Дунаю до Волги. Її столиця золотоверхий Київ була одним з найкращих і найбагатіших міст на всю тодішню Европу. Пишалася вона своїми величніми церквами й манастирями, своїм чудовим храмом Святої Софії, своїми «Золотими Воротами» й розкішними князівськими палатами. До її пристані на Дніпрі прибували з далеких країв великі човни, навантажені всяким крамом; на її численних торговищах товпились чужоземні купці з усіх сторін світу: з Азії, Греції, Німеччини, Італії, Скандинавії. Сусідні володарі запобігали ласки могучого київського князя і вважали за честь поріднитися з ним. Сам Ярослав був одружений з дочкою шведського короля і трьох своїх дочок повіддавав теж за королів; одну за короля французького, другу за норвезького, третю за угорського, а синів поодружував на німецьких принцесах. Ярослав уложив збірку законів, славнозвісну «Руську Правду», закладав школи та бібліотеки. В затишному Печорському манастирі вчені ченці укладали «Літопис» найстаршу історію нашої землі. Київський митрополит Іларіон з почуттям справедливої патріотичної гордости писав в однім своїм творі, що київські князі правили «не в якійсь убогій і незнаній землі, але в Руській, що є відома й знана по всіх кінцях світу». 
Та ось помер великий князь Ярослав Мудрий і перед смертю поділив державу між своїми синами, з тим, щоб один, старший, сидів у Києві й був «великим князем», а молодші сиділи на «уділах» у Чернігові, Переяславі та по інших містах і правили там, слухаючись старшого брата. З того повстало багато лиха в Україні. Князі почали змагатись між собою за Київ та за уділи. Княжий рід скоро розрісся, князі давали своїм синам кожному по уділу в своїй землі, і так Русь-Україна розпалася на кілька князівств: київське, чернігово-сіверське, переяславське, галицьке, волинське, а ті знов ділились на менші князівства. Хоч київський князь і вважався за «великого», але його не завжди слухали і часом навіть повставали проти нього і йшли на нього війною. 
На довершення лиха появилися дуже небезпечні для України зовнішні вороги, кочовики зі сходу, з азіятських степів. Ще за Ярославового діда, за войовничого князя Святослава уперше напала на українську землю й обложила самий Київ орда печенігів. З того часу дуже докучали печеніги Україні, але князь Ярослав Мудрий упорався з ними, погромивши їх упень під самим Київом. Але ось в 1060-х роках появилася значно сильніша і далеко більш хижа орда половців або куманів, які на цілих півтора століття зробилися справжньою карою Божою для нашої землі. Половці звили собі кубло в степах між Доном і Дністром і нищили українські землі своїми наїздами; палили й руйнували села та міста, а людей уганяли в неволю. За пару десятків літ вони так знищили Переяславщину й південну частину Київщини, що ті землі надовго залишились пусткою. Наш старий літопис повний драматичних описів тої руїни й тої шкоди, яку чинили нашій землі половецькі наскоки. Він малює тяжке, жахливе становище українських полонеників, яких гнали в неволю половці: «сумні, змучені, знесилені голодом і спрагою, голі й босі, чорні від пороху, з скрівавленими ногами, з засмученими обличчями, брели вони в неволю і говорили один до одного: я з такого-то міста, я з такого-то села, оповідали про свою рідню і з слізьми в очах поглядали на небо, звертаючись до Всевишнього, що відає всі людські таємниці».
Найгірше було те, що самі наші князі втягали половців до своїх суперечок, «наводили поганих на землю руську», як писав літописець. Приходячи на допомогу тому або іншому князю, половці пустошили й грабували українські землі й виводили тисячі людей в полон. Не раз половці підступали під самий Київ, руйнували його околиці й одного разу пограбували Печерський манастир.
Та ось з’явився в Україні князь що всі свої сили поклав на те, щоб оборонити рідну землю від хижаків і зломити їхню потугу. Це був Володимир Мономах. Був він онуком Ярослава Мудрого й сином Всеволода, освіченого князя, що, не покидаючи рідної сторони, вивчив аж пять чужоземних мов. Народився Володимир в 1053 році. Мати його була дочка грецького імператора Констянтина Мономаха; одже Володимир по діду з материної сторони дістав прізвище Мономаха. Був це князь розумний та енергійний і великий патріот української землі. Князював він зпочатку в Смоленську, а потім у Чернигові. Половці набігали тоді аж до Стародуба в північній Чернігівщині, й Володимир провадив з ними неустанну боротьбу. Він сам оповідав у своїм поученні дітям, яке збереглося в літопису, що без кінця ходив у великі й малі походи на половців, присоглашаючи до спілки інших князів. Здебільшого ці походи Володимира були щасливі, але траплялося й так, що він не мав успіху. 
В 1093 році помер Володимирів батько Всеволод, що сидів на великокняжім столі у Києві. Половці набігли на київську землю й почали її пустошити. Тоді новий київський князь Святополк рішив вибратись на них походом і запросив до участи Володимира Мономаха. Володимир узяв із собою й свого молодшого брата Ростислава, що князював у Переяславі. Князі вибралися на річку Стугну коло Трипілля, де стояла половецька орда. Але киян прийшло небагато, а половців виявилась незліченна сила. Вони вдарили на військо Святополка, і воно не витримало натиску й побігло. Тоді половці кинулись на Володимира й Ростислава. Битва була люта, але половці перемогли, й брати мусіли тікати. Молодий Ростислав кинувся вплав через Стугну і почав тонути.
Володимир став його рятувати, але й сам ледве не потонув і брата не врятував. Про цю сумну подію згадував сто літ пізніше автор прегарної думи про похід на половців князя Ігоря Святославича: «молодому князю Ростиславу зачинив Дніпро свої темні береги; плаче мати Ростиславова по молодому князю Ростиславу; посмутніли квітки від жалю й дерева з тугою до землі похилилися...» 
Володимир Мономах пробився з рештою своєї дружини до Чернігова і на другий рік переїхав князювати до Переяслава. За того часу Переяслав був найбільш загроженим пунктом з боку половців. На його падали перші удари половецької орди, і Переяслав став немов передовим аванпостом української землі. Князювання Мономаха в Переяславі проходило в безперестанній боротьбі з половцями. Він докладав усіх сил до того, щоб припинити княжі міжусобиці й нахилити князів до спільної оборони землі української від степових хижаків. Нераз удавалось йому привести князів до згоди, й тоді вони спільними силами громили половців. На провесні 1103 року князі з’їхались під Києвом на лівому березі Дніпра, і Мономах гаряче закликав їх іти на половців вглиб степів і там завдати їм рішучий удар. Почулися голоси: «тепер весна, як можна одривати селянина від ріллі; йому треба орати». На це Мономах одповів: «дивно мені, що ви жалієте селянського коня, яким він оре, а самого селянина не жалієте. Почне селянин орати, аж тут набіжить половчин, забере коня, самого селянина заб’є стрілою, ускочить в село й жінку та дітей його забере в неволю». Противники походу на це нічого не могли сказати, і князі вирушили на ворога. 
Частина українського війська ішла суходолом понад Дніпром, частина пливла човнами. Зійшлися всі проти острова Хортиці нижче порогів. Звідси всі рушили на схід вглиб степу. Пройшли чотири дні й зустріли половців над річкою Самарою; вдарили на них і погромили впень. Полягло тут багато половецької старшини, а головний ватажок їх попав у полон. Мономах казав стяти йому голову за те, що не додержав присяги, що не буде нападати на Русь. Українці захопили багато здобичі й увільнили багацько невольників з половецького полону. Половецьким ханом був тоді Боняк, що його наші люде прозвали Шолудивим. Був це страшенний розбишака й чинив багато лиха український землі. Про нього наші люде оповідали багато легенд, казали, що він був ворожбит, умів вити по вовчому, й вовки йому відповідали. Оповідали, ніби він був не живою людиною, а кістяком, покритим шкірою, з смердячими потрохами. Літопис зве його «безбожним, шолудивим, хищником». Так от цей Боняк, мстячись за погром, що учинили його орді наші князі, напав на Переяславщину й спустошив околиці самого Переяслава. 
Тоді Володимир Мономах зібрав знову князів і на початку 1112 року вирушив у новий похід. Збірним пунктом була річка Голтва в пізнішій Полтавщині. Тут зійшлись в кінці місяця лютого, ще як лежав сніг, і йшли цілий місяць аж до річки Донця. Не знайшовши тут половецького війська, погромили половецькі кочовища; місто Шарукань поклонилось українським князям, винесло їм риби і вино, і князі не зробили йому ніякого лиха. Військо почало вже вертатись, коли з’явились половці; зпочатку передовий відділ, і українці його розбили. Тоді показалось головне військо, «многое множество», як каже літописець, «як великі ліси і тьмами тьми». 27. бе резня стався рішучий бій над річкою Салницею, притоком Донця з правого боку. Бій той закінчився повною перемогою українців, які захопили багато невольників, коней і худоби. Потому щасливо вернулись додому. Слава про цю перемогу розійшлася, як каже літопис, до далеких краях, дійшла до греків, угрів, ляхів, чехів і до самого Риму. 
Збереглася, записана літописцем прекрасна дума, яка переказує, як Мономах «знищив половців і загнав їхнього хана Отрока в край Обезів (Грузію), аж за Залізні Ворота (себто за Кавказькі гори). А другий хан, на їм'я Сирчан залишився на Дону, перебуваючи у крайній біді, годуючись одною рибою. Тоді то Володимир Мономах пив Дон золотим шоломом і забрав усю землю проклятих агарян (половців). Аж коли вже помер Мономах, послав Сирчан співака Оря, що один тільки в його і залишився, в край Обезів і переказав через нього Отрокові: Володимир уже помер, звертайся, брате, в свою землю! Звелів переказати Отрокові ці слова, заспівати йому пісень половецьких, а як не схоче послухатися, то щоб дав йому понюхати степового зілля Євшан. Отрок не схотів вертатися, але як дав йому Орь того зілля, – понюхав і заплакав, кажучи: краще в своїй землі кістьми полягти, ніж у чужій славному бути. І повернувся в свого землю». 
Коли в 1113 році помер у Києві великий князь Святополк, то кияни самі запросили Володимира Мономаха, щоб став у них князем. З того часу й до своєї смерти в 1125 році Мономах був великим князем київським. Він не переставав боротись з половецькими наїздами й на довгі часи підірвав могутність половецької орди. Мономах знову високо підніс повагу київської української держави та її міжнародне значіння. Сам одружений з англійською королівною, він повидавав дочок одну за норвезького короля, другу за данського, а сина одружив з шведською королівною. Мономах обновив збірник законів свого діда, «Руську Правду», обороняючи нових постановах інтереси біднішого населення. Свої погляди на обов’язки князя він виклав у згаданій вже «Науці дітям». Він наказував їм не дозволяти кривдити «ані бідного селянина, ані вбогої вдовиці»; «переїздячи по своїх землях, казав він дітям, не дозволяйте слугам кривдити ні своїх, ні чужих, щоб вас не проклинали; на пійте і нагодуйте бідного, навідайте хворого, проведіть небіжчика, не минайте чоловіка, не привітавшись, не сказавши йому доброго слова. Мономах забороняв карати смертю навіть злочинців. Він радив дітям робити все самим, не покладаючись на начальників та на слуг. І на війні радив не здаватись на воєвод, а самим за всім доглядати і самим наражати варту. Як приклад, згадував про своє власне життя, повне праці, турбот, далеких мандрівок і військових походів. Взагалі з йото «Науки дітям» дивиться на нас обличчя мудрого, енергійного й справедливого князя, який мав високе поняття про свої обовязки супроти рідної землі й совісно ті обовязки сповнював протягом усього свого життя. Одже не дурно, коли Мономах помер, то, як каже літописець: «весь народ у Києві плакав по ньому, як діти за батьком або за матір’ю… він освітив Руську землю, пускаючи проміння як сонце, слава про нього пройшла по всіх краях, особливо ж був він страшний для поганих половців». «Всі злі умисли ворогів, каже другий літописець, Бог дав під руки його прикрашений доброю вдачею, славний своїми побідами, він не пишався, не величався, по заповіді Божій творив добро ворогам своїм і понад усе був милостивий до вбогих, не жалував свого маєтку, а роздавав усе тим, хто потребував». ;

Відозва до „народної жертовности“
Поміж 7. та 28. січня в Німеччині збиратимуть одяг та речі особистого користування для вояків збройних сил Німеччини й німецького Фольксштурму. Керівник партійної канцелярії М. Борман, державний міністер господарства В. Функ, райсміністер народної пропаганди д-р Ґебельс та райхсфюрер і командувач запасної армії Г. Гімлер видали відозву, в якій зазначають, що «німецький вояк у героїчній боротьбі на всіх фронтах, відбив наступ ворогів, а батьківщи на виявила себе достойною героїзму своїх вояків. Не зважаючи на терор ворожого бомбардування, вона непохитна, рішена боротися і впевнена в перемозі, як ніколи досі. Німецький нарід одностайне й рішучо пішов на заклик до безкомпромісової тотальної війни. Жінки й дівчата заступили по фабриках та конторах сотні тисяч мужчин і тим самим уможливили створення численних нових дивізій народних гренадирів. Німецькі робітники й робітниці дали цим воякам кращу зброю. 
Тепер починають достигати перші плоди тотального ведення війни. Усе нові дивізії народних ґренадирів ідуть на фронт, але вони потребують там одягу та інших речей. З доручення Фюрера закликаємо ми всіх німців до акції «народної жертви». Від 7. до 28. січня для збройних сил та народної штурмової армії збиратимуть уніформи та частини уніформ партії, в’йська, поліції, пожежної поліції, залізничників, пошти, придатне взуття та різні предмети, як шатра, вовняні та хутрові ковдри, рюкзаки, казанки, ремені, лопати, сталеві шоломи, і все інше, що потребуватиме вояк, а також різний інший одяг, білизну, тощо.


