По крутій лінії
Коли після ряду невдач людині знов, як кажуть «повернеться карта» й вона бачить у своїх руках щораз більше козирів, то починає все більше набиратися смілости, подвоюючи й потроюючи ставки. Тоді це звичайно називається «йому везе», в грі ж кажуть, що йому «йде карта». Це свойого роду щасливий газард, який розважний грач так само мусить вміти безмилосердно опановувати, як і газард нещасть, що деколи переслідують з невідкличністю фатума. 
Нераз можна зустріти думку, що саме політика має в собі немало елементів гри. Бо тут так само треба вміти використовувати козирі, обережно рахувати, а головне не тратити нервів при невдачах і втримувати холодну кров навіть при найбільших успіхах. Ще донедавна кремлівській політиці не можна було зробити закиду, що їй успіхи вдарили в голову, навпаки Кремль все вирізнявся на міжнародньому форумі своєю обережністю, подекуди навіть «скромністю». Недаром однак каже стара латинська приказка, що часи міняються й ми міняємося разом з ними. З «нападеного» й «скривдженого» Кремль почав ставати все більш незалежним, активним, щоб згодом самому перейти до гострої агресивности на політичній арені. Не скидаючи формальної маски, Москва далі говорить про демократію, народні інтереси, протиставляючи цим термінам реакцію, що, мовляв, не розуміє справжньої демократії та йде проти народніх інтересів. Перебираючи цими термінами, спекулює вона на чиєсь незнання основ демократії або на чиюсь европейську наївність; що, мовляв, саме в Москві треба довчитися справжньої демократії; аджеж і виборна система існує в Совєтах в повному об’ємі, голосується, правда, лише на виставлених урядом кандидатів, але наївні або ті, що хочуть вірити в совєтську демократію, цього здебільш вже не добачають. Справа однак не в цьому. Поминаючи всю парадоксальність совєтської аргументації «справжньою» демократією чи демократичністю, сам факт цього маскування свідчить про те, що Москва не почувається не настільки сильною, щоб відкинути й ці удавання оборонця демократії.
Тим не менше тон кремлівських писак став задиркуватий і твердий і то не лише до ворожих Совєтам держав, але й до центральних, між ними й до всякого з тих, що хотіли нав’язати дружні відносини з Совєтським Союзом, як нпр. Швайцарія. Вся ж вина Швайцарії в тому, що вона не зірвала дипломатичних взаємин з Німеччиною й підтримує з нею торговельні взаємини іншими словами кажучи її прогріх якраз в тім, що вона нейтральна. Зваживши ж, що Швайцарія з природи речі мусить лишатися нейтральною, навіть коли б, сама цього не хотіла, бо ж до цього її зобов’язує її специфічне міжнародне становище, взявши все, це під увагу, нам стане ясно, який безмежний шантаж міститься в совєтеьких претензіях до цієї державки, що стоїть під міжнароднім захистом усіх держав Европи. 
Більш зрозуміла нпр. совєтська ворожнеча до Еспанії та Португалії, бо ці держави дійсно більше чи менше фашистівські й в цьому Москва може вбачати червону плахту для себе. І дійсно, Кремль не може говорити про уряд Франко без піни на губах, не жалує також і Португалії, підставляючи їй всякого роду інсинуації з метою довести до напруження між англо-американцями та Іберійським півостровом. Разом з цим цькуванням ідуть з ласки Москви акції червоних партизан, що масами перейшли французько-еспанську границю, не змігши однак досі осягнути поважніших успіхів. Не жалує червона Москва й Аргентини, хоч на перший погляд могло б здаватися, що ця заокеанська держава лежить уже таки цілком поза обсягом совєтських інтересів. Однак, виявляється, й вона не без вини, а провинилась будім-то симпатіями до фашистівських держав, між тим і до Німеччини. 
Наш перегляд московських зазіхань на міжнародній арені був би не повний, коли б ми не згадали про большевицьку сварку з одною з найменших держав Европи, а саме з Ватиканом, а, властиво кажучи, папою Пієм XII, за те, що він за справедливий мир і виступив у свойому різдвяному посланні проти всяких плянів знищення та німоти. Спробуйте пояснити большевикам, що послання папи проповідує обновні принципи христіянства. Для них він поганий демократ і оборонець фашизму. Вони бояться його впливу на світову опінію, який може заважити при майбутніх мирових переговорах, перехрещуючи їхні підступні лже-демократичні плани. 
Ця агресивність большевицького державного проводу на міжнародній політичній арені аж за виразно вказує на те, що Совєти за всяку ціну хочуть здобути вирішальний голос в европейських справах, як підчас війни, так і при майбутніх мирних переговорах. Все частіші відгризання з власними союзницами, англійцями та американцями, наводять на думку, що Совєти мають тверде рішення не дати себе відтиснути й з того боку. Заплутана польська проблема, що стала тепер у всій гостроті потрібувати своєї остаточної політичної розв’язки – це одно з кілець цілого ланцюга подібних, хоч і менше настирливих подій. Майбутнє покаже, чи кремлівська безкомпромісовість принесе большевикам бажані ним наслідки та чи ця гра не обернеться в згубний для них газард.

О третій годині ранку, 12.го січня...
О третій годині ранку 12 січня совєтські батерії на західному боці мостового причілку в Баранові відкрили вогонь для підготовки наступу. Цим розпочалася нова битва в луці Висли. Театр бойовий дій, що вибухнули після майже п’яти місяців тиші, являє собою хвилясту з рідкими лісками місцевість на північний схід від місця, де до Висли впадає Дунаєць. На висоті від двох до трьох сот метрів є густа мережа добрих шляхів та дві соші в обох головних напрямках, обабіч яких є багато сіл, містечок та кілька малих міст. За ворожим фронтом — великі ліси. Пологі горби раптово обриваються до низовини Висли. 
Цю лінію фронту вибороли в липні й серпні 1944 року повзові дивізії генерала Балька в боях проти совєтського повзового штурму, що в числених мостових причілках перейшов був через ріку. Крім очищення їх виникла тут змога покласти край оперативному поширенню совєтського наступу на далекі цілі. При цьому для відсічі майбутнього великого наступу треба було взяти на увагу відсутність тут сприятливих позицій, як нарп. високого західного берега як на середущій Вислі або болотяної низовини як на горовій частині ріки та на річці Дунайці. За першої світової війни паровий коток російської армії на фронті між Лисою горою й Бескидами та між великою лукою Висли й лінією Краків — Ченстохів розламався об багнети австро-угорської армії Данкля та німецької армії генерала фон Макензена. Після втрати пів міліона людей побитий ворог відступив за Дунаєць.
Перший такт совєтського зимового наступу 1945 року, який розпочали дивізії першого українського фронту (суходільна група війська), не заскочив німецьке командування зненацька. З листопаду 1944 року відомо про совєтські задуми на цій луці фронту. Не зважаючи на приховання маршових рухів, їх пощастило добачити, навіть час початку наступу не був зрештою книгою за багатьма печатками. Ударні частини виявили густу обсаду совєтских окопів. Наочно напружилася дисципліна служби здобуваня відомостей, зросла інтенсивність повітряної розвідки. 
7 січня кинули большевики в бій лише дві дивізії Це маскування великого наступу було розцінено як спроба місцевого поліпшення вихідних позицій та як першу ознаку близького штурму. Змушує дивуватись з приводу вибору саме цього моменту початку наступу те, що противник, не чекаючи літної погоди, що для нього означає випад з бойових дій його переважаючої авіяції, розпочав цю битву.

Серце Нації з нами!
Шалена канонада, що о третій годині ранку 12-го січня струсонула «спокійним» протягом п’яти місяців краєм над Вислою й покотилася стривоженими польськими лісами по цілому світі як лиховість про новий наступ голодних полчищ московсько большевицьких імперіялістів – сколихнула особливо сильно чулим серцем української нації. 
На всіх чотирьох великих бойовищах східного фрону, біля Будапешту, в Карпатсько-словацькому районі, в лісах, польської Кєлеччини й Краківщнни та між Варшавою й палаючим від гурагану боротьби оселями Східної Прусії, стоять у вірному побратимстві зброї поруч німецьких гренадирів також і наші українські вояки. В окремих українських з’єднаннях, у мішаних національно дивізіях та розпорошені по різних частинах німецьких армій перебувають вірні сини України вже цілий тиждень у скаженому вогні змасованих артилерійських червоних бригад, засвідчуючи своєю й ворожою кров'ю вірність прапорам та ідеям української боротьби за життя і державність. 
12-го січня вибила остання година нашого бути чи не бути. Маси українського народу тут і там, у фабриках та на полях Німеччини і під чоботом червоного окупанта знають, куди і по що йдуть дивізії Сталіна: Вони хочуть осягнути вирішення війни, бо мало в них часу. 
І тому в ці суворі зимові дні, дні найбільших, та найважливіших боїв на Сході, серце цілої української нації, серце й думки наших повстанців, інтелігенції, селян і робітників з нашим героїчном вояцтвом фронтових частин.
Вояки України, стійте вірно на боці німецьких гренадирів, борітеся як Ті, що за тіж ідеали стояли й падали над Салницею, під Завихостом, Берестечком, Полтавою й Кругами. Серце цілої української нації з Вами!

Битва на Філіпінах
Великими втратами оплачують американці свій десант на Філіпінському острові Люзоні. Японські збройні сили знищили за 5 днів, боїв перед островом 56 ворожих воєнних кораблів та транспортерів, серед них, щонайменше 3 літаконосці, 1 лінійний корабель, 5 крейсерів та ще 2 великі воєнно-морські одиниці. Переважну більшість кораблів потопили японські літуни, які кидалися на ціль разом з своми літаками. Тепер навіть розвідувальні японські літаки навантажуються вибуховими речовинами для того, щоб кидатися на ворожі кораблі.

700 совєтських повзів розбито від минулої п’ятниці
Верховне Командування Німецьких Збройних Сил повідомило дня 16 січня: 
У фронтовім вигині між Мальмеді й Бастонь наші частини і вчора провадили суворі, але успішні оборонні бої проти концентрично проваджених ворожих спроб прориву. У сильних повзових боях знищено в цьому бойовому просторі 75 ворожих повзів. 
На східному березі Мозеля розвинулися сильні місцеві бої обабіч Райміху. 
У бойовому відтинку Гаттен — Ріттерсгофен в Ельзасі знов криваво заломилися проваджені протягом цілого дня американські атаки. Дужча бойова група залоги Ля Рошель зробила сміливий випад на північний схід аж до гирла Севру і при цьому викинула з їхніх позицій ворожі оточувальні частини. 
В Італії вчора також не сталося будьяких значних бойових дій. 
В Угорщині наші частини відбили ворожі атаки на північному краї узгір’я Вертеш та в горах Піліш.  
Запеклі бої на вулицях Будапешту тривають. Зі східної частини міста оборонці перенесли свої позиції до середини міста.
В угорсько-словацькій прикордонній області большевики провадили вчора лише слабші атаки, що лишилися безуспішні. На захід від Кросна розгорілися сильні бої з совєтами, що й тут перейшли до наступу. 
Між Карпатами та Мемелем ворог кинув дальші піхотні й повзові сили у головні пункти великої зимової битви.
У великій луці Висли шаліють міцні бої на просторі між Нідою та горовою Піліцею, коло Кєльців, Радому та на південний захід від Варки. 
У трикутнику Висла—Буг та на мостових причілках Нареву обабіч Остенбургу большевики своїми переважаючими силами змогли зробити глибокі влами. Але прорив негайно зліквідовано контратаками наших резервів. Підбито 100 совєтських повзів. 
У східно-пруській прикордонній області не повелися численні ворожі атаки між Ромінтер Гайде та дорогою Ебенроде — Гумбіннен. 
Не зважаючи на запеклу оборону у важких боях довелося втратити вузьку смугу території з Шльосбергом, але суцільність фронту після підбиття 102 ворожих повзів дотримано в усіх відтинках.


4 великі битви на сході
Німецьке Верховне Командування повідомило 13-го січня: 
На фронті Висли почалася давно сподівана зимова большевицька офензива. Після незвичайно сильної артилерійської підготови ворог виступив спершу на західному фронті мостового причілка коло Баранова численними стрілецькими дивізіями та панцерними з'єднаннями. Розгорілися запеклі бої. Побічні наступи на південь від Висли й у північній частині баранівського причілка – розбито.
Наступ «першого українського фронту» маршала Конєва, що розпочався гураганним гарматним вогнем над Вислою біля Баранова, вночі на 13-те січня, перетворився протягом тижня у велику зимову совєтську офензиву на цілій довжині східного фронту. 
У минулу неділю стало ясно, що Москва й аліянти задумали генеральний штурм на німецьку твердиню. Того дня американці посилили свій натиск у Арденах та Ельзасі, а большевики перейшли до наступу на південь від руїн Варшави, з-над високого Бугу й Нарви та на Прусію. Понеділкове німецьке воєнне звідомлення говорило:
Як і очікувано, большевики після кількагодинного гураганного артилерійського обстрілу, розпочали наступ також із свого укріпленого причілка біля Пулав і Варни, з трикутника, створеного річками Висла й Буг на північ від Варшави, а також з Нарівського укріпленого прічілка обабіч Остенбургу. Завзяті бої розгорілися на цілому фронті. 
Під цю пору на Сході розгорілися 4 великі битви. Перша обабіч коліна Дунаю в районі Будапешту, друга – між Кошицями й високим Граном, де ворог хоче проламатися в Словацькі гори. Третя, найбільша битва шаліє в центральній Польщі. Совєтські наступи на північ від Варшави знад Буга й Нарви, не зважаючи на значну віддаль, являються частинами четвертої великої битви, що зачалася минулої суботи о 7-ій годині ранку пекельним гураганним вогнем усіх совєтських батерій між місцевостями Ебенроде і Шльосберг. 
Сила большевицьких ударів ще зростає. У великому коліні Висли большевики кинули до наступу чотири піхотні та дві панцирні армії, а крім того багато самостійних бригад. Німецька оборона запекла. 200 совєтських повзів було знищено на лінії одного німецького корпусу. 
Німецька преса підкреслює вагу й повагу моменту, але оцінює положення спокійно, заповідаючи, що з глибини запілля надійдуть оперативні німецькі резерви, які вирішать долю того велетенського змагу.
Розглядаючи витворений сподіваним і віддавна очікуваним совєтським наступом новий стан на фронтах, німецька і нейтральна преса підкреслюють, що війна осягнула тими днями свій найвищий та драматичний вершок. Це бо наступила ота кінцева фаза війни, яка згідно із змовою британців, американців і большевиків у Тегерані, мала бути останнім штурмом на Німеччину. 
А проте цей «останній штурм» виглядає не так, як бажалося ворогам. Катастрофа Німеччини мала статися восени 1944 року, а тим часом німці переможно простояли всі військово-політичні кризи, та повели ефектовний контрнаступ на Заході, що вповні виконав поставлене йому завдання: перешкодити рівночасности наступів від Заходу й Сходу. 
Удача німецького пляну викликала нарікання на аліянтському боці. «Можна бути розчарованим лише лондонський «Таймс», – що офензива на сході не може проходити разом з такою ж офензивою на Заході. Оце й є те, що здобув Рундштедт своїм сміливим наступом в Арденах. Німці ще раз уникнули одночасного удару на двох фронтах». 
Звідомлення Верховного Командування Німецьких Збройних Сил м. і. повідомляє 17-го січня: 
На Мадярщині на північ від Дунаю відкинено большевиків наступом далі назад. Хоробра залога Будапешту продовжує важку оборонну боротьбу в центрі міста. На захід від Ясла наші війська стоять у запеклих Оборонних боях із большевиками, що вломилися до їхніх становищ. 
У великому коліні Висли положення загострилося. Ворог кинув там до наступу 90 стрілецьких дивізій і 15 панцерних корпусів. У перебігу важких боїв ворожі панцерні стежі змогли прорватися аж по район на північний захід від Кракова, в околиці Ченстохову.

Білоруси йдуть одним суцільним фронтом
Білоруський часопис «Раніца» помістив статтю, що відбиває настрої братнього нам народу та його вояків. Передруковуємо її повністю. 
Большевицька тактика боротьби зі своїми ворогами є дуже гнучка, дуже спритна і, треба визнати, вміє використати кожну нагоду, часом так замаскувавшися, що треба бути дуже обережним, щоб не пійматись мимохідь на большевицьку вудку. Большевики, коли це їм тільки потрібно, здолають використати для своєї мети і релігію і націоналізм окремих народів чи народних груп, а навіть і нездоровий шовінізм, клерикалізм, забобони тощо. 
У нас, на Білорусі, відомо було факти, коли большевики доходили в своїй пропаганді до того, що розкидали проклямації московського митрополита, з хрестом, закликаючи до боротьби за «святу православну церкву, зганьблену фашистами». Вони вміли використовувати релігійні суперечки між білорусами православними і католиками. Вони, залежно від оточення, підривали білоруську національну справу, сіючи серед громадянства недовіру з національного погляду до своїх керівників. Що більш небезпечний був для большевиків діяч або організація, то більше провокацій робили вони проти їх. 
Організація Білоруської Ради Довір’я, на чолі з проф. Івановським, викликала з большевицького боку велику лють. Вони лаяли у своїх проклямаціях проф. Івановського фашистом, зрадником і т. д., а поруч з тим серед національно свідомої частини білоруського народу розпускали чутки, буцім то св. п. проф. Івановський є поляк тощо. Коли не повелося їм у той спосіб припинити білоруської акції, большевики вхопилися за кулю.
Покликання до життя Білоруської Центральної Ради на чолі з проф. Радаславом Астровським, викликало в большевицькому таборі ще гірший пароксизм шалу й пустило в рух усю налагоджену большевицьку машину провокацій, очернения членів БЦР, а передусім її президента. 
Большевицька праця очернення знаходила завжди свідомих чи несвідомих агентів серед зденаціоналізованих білорусів, а ще більше серед шовіністичних сусідів білорусів, що пробували за допомогою пущених большевицькою контррозвідкою провокацій зробити свою справу. 
Однак, білоруському народові вже давно відома большевицька політика ошуканства й фальшу. Знає він добре й методи большевицьких провокацій, хоч би під якими соусами вони подавалися, хоч би як вони патріотично звучали. 
Справа «радийоновщини» і полковника Радийонова, який пробував в ім’я нібито боротьби з большевизмом, вішати білорусів, наших офіцерів і вояків, а скінчив тим, що виявився большевицьким агентом і провокатором, – відома всім білорусам. 
І тому, знаючи це, знаючи большевицьку тактику розбивання народів зсередини, ми ще міцніше згуртуємо свої лави і зімкнемо їх навколо білоруського національного штабу, нашої Білоруської Центральної Ради, яка веде нас до змагання з большевизмом єдиним, суцільним монолітом, одною дисциплінованою й організованою армією, а не розпорошеними одиницями. 
Ми входимо в загальний протибольшевицький фронт народів, як окрема національна армія зі своїм проводом і національним штабом, як міцний кулак, а не як розпорошена незорганізована маса, одиницями якої могли б послуговуватися для своєї мети різні чужинецькі організми, а не білоруський народ. 
Лише тоді ми будемо боєздатними, тільки тоді ми потрапимо бути до останку корисними у спільнім змаганні й перемозі над большевизмом, коли ми будемо зорганізовані. Тоді всі спроби розбити цю організованість, спіткають рішучу відсіч цілого білоруського народу.

Знаємо, що переможемо
Нова сталінська офензива, що кинула чорну тінь на цілу Европу, на дає особливого змісту словам промови шефа німецької преси на недавньому конгресі Союзу Національних Спілок Журналістів. 
У своїй промові німецький Шеф Преси Д-р Дітріх сказав таке: 
Від того дня, коли ми три роки тому зійшлися перший раз, війна змінила своє обличчя. Вирішні ознаки цієї зміни полягають не в швидкому розвиткові людської техніки, але в швидкому занепаді Моралі. Англія й Америка позбавили себе всякої гідности людської спільноти, мордуючи безборонних та систематично кидаючи в обійми смерти жінок і дітей своїми бомбами й бортовою зброєю. Таким чином на місце боротьби вони поставили вбивство. І з таким самим браком сумління, з яким вони поставили за мету своєї воєнної стратегії нищити життя безборонних людей, вони нищать свідомо великі і величні культурні твори людства. 
Наші противники знають, як дуже засуджують люди безсумлінне застосування нелюдських засобів ведення війни, а тому прикривають свої підлоти і злочини ім’ям Бога та ніби захистом людської моралі, всіма засобами агітації намагаються представити неморальним того, хто виступає проти їхньої власної неморальности. Хто робить такі злочини, як Англія й Америка своїм підлим повітряним терором проти цивільного населення Европи, не повинен дивуватися, коли якийсь народ протиставить успішну зброю міліоновому вбивству, не повинен дивуватися, коли на нього падає найважча кара. 
Так само стоїть справа з мораллю наших противників у їхньому політичному способі ведення війни. Їхня політика – це ніщо інше, як обман народів. Це торкається як західної плутократії, так і большевизму. На арені політичного світового театру большевики виступають у машкарі демократії, яка має єдину мету працювати для добробуту народів та зробити всіх людей щасливими і вільними, щоб вони у повній вільності мали право самі собі вибрати постріл у потилицю. 
Аліянтські обдурговачі обіцяли народам звільнити їх від жаху та злиднів на всі часи. Але що вони принесли народам північної Африки, Італії, Франції, Бельгії, Греції, Болгарії, Румунії, Сербії, Польщі, Литви, Латвії, Естонії й Фінляндії? Вони принесли народам не свободу, а терор! Не мир, а громадянську війну та клясову боротьбу! Вони не дали їм праці, а відібрали їм місце праці. Вони принесли їм не хліб, а голод, не лад, а хаос, не соціяльну справедливість, а гніт, безправ’я й визиск! Слідом за ними іде поневолення й нужда, страйк і переворот, партійна боротьба, корупція та розклад. Вони принесли народам наново всі ті злидні, яким націонал-соціялістична Німеччина поклала край. Вони відобрали народам усе те, що їм уже дала була Німеччина, найбільш поступовий край Европи. Соціяльне й господарське піднесення нового ладу вони перетворили в господарський хаос. Вони не визволили ті народи від варварства, а кинули їх на поталу варварам, давши народам гарантії та не дотримавши ні однієї з них! Вони гарантували полякам кордони їхнього краю та запевнили, що дадуть, їм всіляку допомогу. Але вони і не думали дотримати свого слова, вони не дали жадної допомоги полякам, а холодно для власної користи зрадили їх і видали большевикам. Оце мораль! Оце моральні засади англо-саського ощастливлення народів! 
Такий самий обман, хоч може й іншими засобами та іншими методами, позначав большевицьку політику, що має за мету створити світовий союз совєтських держав. Процес большевизації поодиноких народів проходить за усталеною схемою. Їх створив Ленін і большевики застосовують її без змін у великих розмірах аж по сьогодні. Це плян генерального штабу большевицької світової революції. 
Перший етап цього пляну позначається укладанням договорів приязні та пакту ненападу з народами передбаченими для большевизації. Поряд із цим етапом ідуть заснування «Об’єднань для підтримки приязні з Совєтським Союзом». Таких понять, як «Єдиний фронт» і «протифашизм», «мирова політика» або «національний большевизм» вживають тоді, як цього вимагає потреба. Далі йде розклад демократичних і марксівських партій на користь комуністичних організацій, підтримування всіх гасел клясової боротьби, фінансуванні страйків і т. д. Коли дана держава виступає проти большевицької підривної роботи знутра, тоді Москва заявляє, що реакційний уряд тієї держави руйнує добрі взаємини з Совєтським Союзом і тим самим безпека Совєтського Союзу загрожена. Після вимушеного таким чином уступлення національного уряду, приходять дальші кабінети, які посуваються щораз більше вліво, аж поки владу перебирають місцеві большевики і видають край Совєтському Союзові. Коли внутрішньо-політичний переворот не доводить до мети, тоді червона армія збройним нападом на край, доведений до майже безборонного стану, доконує те, що розпочали московські агенти. За цим ідуть позірні вибори під найважчим терором і приєднання краю до Совєтського Союзу. Це та сама метода, якої раз-у-раз і всюди дотримуються большевики, метода національного винищення. Тільки великі ідеалісти, чесні борці й політичні характери зі справжнім світоглядом можуть будувати основи людського ладу й творити тривкі основи для співжиття народів. Німеччина висунула нові й плідні політичні ідеї цього сторіччя, здійснила їх серед свого народу і тим самим довела на практиці, що має спроможність дати щастя людству і привернути гармонію його інтересів. Німеччина показала всім европейським народам шлях до нового ладу в Европі та до щасливого майбутнього. Тільки центральна розв’язка, яка групується довкола Німеччини, як европейського осередку і потуга континентального ладу, єдино можлива для Европи. Без націонал-соціялістичної Німеччини не може існувати Европа, бо нова Европа може зродитися тільки з нової ідеї. Наші противники не принесли жадної ідеї, яка оформлювала б майбутнє.
Наша програма – це рятування Европи від об’єднаних варварів сходу і заходу, які хотять знищити витвори европейської культури, брутально зруйнувати найвеличніші твори духа, що освічує світ від тисячеліть та дав світові ціле багатство людського поступу. В цій врятованій і визволеній Европі – це є Друга велика мета нашої програми ми виборемо соціялістичне визволення її творчих людей і тим відкриємо народам шлях до справжнього соціяльного поступу, який веде до нового великого й щасливого майбутнього. 
В цьому світовому змаганні ще не прийшло до перемоги і поразки. Аж у кінцевій боротьбі виявиться, хто має твердшу волю і більшу силу опору, хто має в собі вищі людські вартості, кращу зброю, чиї цілі та ідеали розвивають більші сили та чий дух міцніший. 
Суворість і довготривалість пережитого досі не втомили нас і не зробили апатичними. Це тільки ще більше загострило наше відчуття небезпеки та напружило нашу енергію для вимог часу. Ми, що пройшли через усі вершини і глибини бойового щастя, ми, що відкинули від себе все слабе і підле, ми, що залишили поза собою все, що могло відхилити наш зір від великого завдання і від бойових цілей, ми знаємо, що переможемо.

Вони не емігранти
Коли верхівка царської Росії втратила свою владу й скапітулювала перед жменькою большевицьких ворохобників, віддавшись боязкості, нездарності та корупції, то хвиля російської еміграції полинула в Німеччину. Вони знайшли тут гостинність, наскільки це було можливо в країні, що сама терпіла величезні злидні. Добра пам’ять, що лишилася в Німеччині по гугенотах та по гостях з часів французької революції перетривала століття. Слово емігрант було почесне. Російські втікачі зустріли всюди зрозуміння та готовність їм допомогти. Хоч саме ця кляса розпочала війну проти Німеччини й спричинила великі жертви з боку німців, та німці не проявляли до неї жадної ворожнечі, а особливо міщанський Берлін не мав нічого проти того, що нові чужинці позаймали цілі квартали міста й багато професій. Але вже після кількох років поняття емігрант втратило свою почесність. Гості хоч і тут було чимало вийнятків подбали про те, щоб воно здобуло цілком погану славу. Воно стало рівнозначне з зухвальством, не робством та ненадійністю. 
Хоч і були похвальні вийнятки, але загалом російська верхівка в Німеччині не здобула твердого грунту під ногами, вона не мала ані моральної стриманости у відношенні до народу, що її гостинно прийняв, ані матеріяльної підстави для солідної праці. Це було причиною того, що ця чисельно все ж дуже сильна група, бо цих емігрантів нараховують у Европі сотні тисяч, у боротьбі проти большевизму не відогравала ніякої ролі. Вона плаксиво тужила за втраченим раєм. Сини генералів, двірських вельмож, великих поміщиків та провінційних сатрапів співали сантиментальні пісні про Волгу, витанцьовували дикі черкеські танці, фабрикували предовгі цигарки та доволі добру горілку, деколи постачали навіть теми для дешевих романів, але рідко були готові визволяти батьківщину зі зброєю в руках. Недарма сьогоднішній російський визвольний рух ведеться головно людьми, що не лише здалека бачили страждання свого краю, але відчули його на власних плечах. 
Ми згадуємо про це, бо тепер у Німеччину знову прилинула нова емігрантська хвиля. Ми не думаємо, однак, проводити між ними паралелі, а згадуємо про це саме тому, щоб вказати на безпідставність такої паралелі.
Наслідком подій на Заході в Німеччину прибуло чимало гостей із Франції, Фляндрії, Валонії та Голяндії. Дехто хотів би називати їх емігрантами, але це недопустимо, бо така назва могла б стати причиною неправильного розуміння. 
Причини саме цієї нової «еміграції» цілком інші ніж попередньої. Російська верхівка прибула в Німеччину після того, як воювала проти німців і потерпіла поразку. При тому її основним правилом була приказка: «убі бене, убі патрія» (моя батьківщина там, де мені добре живеться). З Німеччиною її не в’язало ніщо інше, як безпека та інші вигоди, що їх вона сподівалася тут знайти. 
Втікачі ж із Франції, Бельгії, Голяндії воювали не проти німців, а разом з німцями, як союзники. Для них Німеччина – це не якась схованка, а духова батьківщина, осередок нової Европи, якій вони служили й служитимуть на майбутнє. У Франції та Бельгії замкнено сотні тисяч за дротами концентраційних таборів, тисячі вбито або засуджено на смерть, бо вони були «колабораціоністами», співпрацюючи з німцями навіть за наказом власного уряду; бо вони намагалися відвернути від своїх народів небезпеку большевизму. Перед цією небезпекою вічного розкладу, смерти в муках, безкорисної жертви відійшли втікачі з південного та північного сходу Европи; вони відійшли, бо бажають співпрацювати з Німеччиною для визволення своїх країв.
Отже ця різниця така велика, що вона не дозволяє порівнювати їх з російською еміграцією років 1918—19. 
Ці мужі та їхні родини прибувають до Німеччини не як чужинці, а кров, що вони та їх сини пролили і ллють у боротьбі за спільні ідеали, дає їм право рівне німецькому.
Ці люди знають, що не прийшли в країну, яка забезпечує їм вигідне існування, знають, що вони лише змінили місце в боротьбі за свою батьківщину. Тут у Німеччині треба боротися чи працювати, або працювати й одночасно боротися. Вони вже в батьківщині вирішили стати до боротьби, вони мусітимуть вести її тут у ще суворіших умовах, незалежно від того, чи німці цього від них вимагають чи лише сподіваються. Найважнішим є те, що їхня національна честь цього від них вимагає, і вони стануть гідними того, щоб перейняти провід у їхніх визволених краях; до цього вони покликані долею. 
Сиджу похилений над маленьким столиком... 
Догоряючи, свічка ледве кидає слабе світло на примітивні речі кімнати, від яких на стінах відбиваються дивовижні тіні. Друзі вже сплять міцним вояцьким сном, чути лише рівномірний віддих грудей. Надворі погідна зоряна ніч, час від часу упаде десь сніжинка. 
Сиджу похилений. Потонувши в мріях споминах. Далекі, туманні, то знову яскраві з недавньої минувшини, налітають зграями диких голубів, відтворюючи в пам’яті не одну затерту картину з безжурних дитячих літ, що тепер у воєнній хуртовині видаються мені якоюсь зачарованою казкою краси, далекою й невловною. Миготять перед очима рідні села, заквітчані левади, сади рожевоцвітні, усміхнені кущі диких рож. 
Мрії... Як легко, як ніжно спочити на ваших чарівних крилах, забути про все, про жорстокість хвилини, про біль зраненного серця й душі, як любо жити вами, колисати вас в серці, любуватися вами досхочу... Ви одинокі мої друзі, друзі, що й у найбільшій небезпеці, в найбільшому горі все лишається мені вірними. 
І сниться в мріях рідна хата...

Український Національний Герб і Прапор
Український тризуб як державний герб, відомий з давніх часів. 
За часів Київської Держави вживали його на монетах українських князів, на будівельних цеглинах поруч з християнськими емблемами, на варязькому мечі в гербі королеви Анни Ярославни Французької, дочки Ярослава Мудрого, на нагробнику св. Ерика Ірлиндського, що був споріднений з династією св. Володимира тощо. 
Значення цього знаку сьогодні ще остаточно не вияснене. Одні його вважають за монетний знак Володимира Великого та його ближчих нащадків. Другі – за знак власности сім’ї св. Володимира, що згодом набрав характеру герольдичної ознаки. Треті – за емблему державної влади. 
Також не вияснене і його походження. Одні вчені вважають його походження візантійським; другі ірляндським, що тризуб нібито прийшов до нас через Скандинавію разом з варягами; треті – що тризуб є ще давнішого походження, з VI-VII сторіччя, та що він був ознакою Боспорської держави. 
Цей старий князівський тризуб, в усіх його видах, відомий нам з хрестом. В більшості цей хрест вміщений посередині, але інколи він буває і на одному з рамен, переважно, на правому. 
Не важно для нас сьогодні, яке походження тризуба. Важливо те, що він був державною ознакою того часу, коли Київська Держава була майже найбільшою та найбагатшою в цілій Европі. 
Важливіше є те, що тризуб був емблемою християнського князя християнської держави, а тому на ньому був хрест. Таку спадщину – спадщину української християнської держави у виразі тризуба з хрестом, лишила нам князівська доба.
В часи відновлення української державности за Козаччини ми з тризубом, як з державним знаком не зустрічаємось. Мабуть, це не тому, що творець тієї держави — гетьман Хмельницький не відчував зв’язку твореного ним діла з князівською добою (він же називав себе Князем Руським), але скоріше тому, що археологія, як наука, тоді ще не існувала та взагалі не відомо, чи знали тоді про тризуб зі старих переказів чи історичного матеріялу. Хмельницький, а за ним і пізніші гетьмани вживали, як державної ознаки, печатку Війська Запорізького – козака з рушницею на плечі.
Центральна Рада, з ініціативи її голови, проф. М. Грушевського, приймає за державну ознаку спочатку також тризуб з хрестом, відтворюючи його в повному своєму вигляді. Але дуже скоро, уступаючи «революційним вимогам мас» вживає його без хреста, що, мов, тризуб з хрестом помилка. 
Гетьманщина 1918 року відновила знову тризуб з хрестом, як державний знак України. 
Після перевороту проти гетьмана, до влади на Україні приходить Директорія, що прийняла, як державний знак тризуб без хреста.
Сьогодні тризуб є для нас національною емблемою, що показує наш нерозривний зв’язок з минулим нашої історії та є ознакою нашої національної самостійности. 
В українському гербі для тризуба вибрано золоту фарбу, а для поля на гербі – блакитну. Це пояснюється тим, що в давнішньому українському гербі, гербовий знак теж був золотий чи жовтий (лев), а гербове поле було блакитне. Тому що сполуку фарб для герба вибрала Центральна Рада. 
Вертаючись до самого герба, мусимо зазначити ще раз, що в ньому жовтий (золотий) тризуб є гербовий знак, що він є головною частиною українського герба, тимто жовта фарба є перша. Гербове поле або щит українського герба дає фарбу блакитну. Тимто блакитна фарба, яка заступає фарбу щита; отже другої складовини герба, є другою фарбою українського прапора. 
Як бачимо, полотно з такими геральдичними фарбами (тинктурами) заступає гербовий щит з його знаком (тризубом). Тимто треба на такому полотні якось зазначити, яка з його фарб є тинктурою гербового знака, а яка є фарбою щита. З цією метою полотно прапора треба поділити на два поля, або дві смуги, і в тому поділі перше місце займає фарба (тинктура) тризуба, себто фарба жовта, а друге тинктура шита, себто фарба блакитна. 
Поділ полотна прапора, як і кожного герба, можна переводити в двох напрямках горизонтальному або вертикальному. 
Найбільш поширеним є перший спосіб. Тут треба нагадати тільки те, що при першому поділі щита на два поля, геральдичний закон приймає горішнє поле за перше, більш почесне, а долішнє поле за друге побічне. Тимто в горішному полі або в горішній смузі українського прапора мусить бути фарба жовта, а в другому, в долішньому – блакитна.

Винищування українців
Окрім заходів до зменшення українського населення на його етнографічній території, провадилась денаціоналізація його. Під час перепису 1926 року понад 8 міл. людей не московського народу показали своєю матірною мовою московську. Коли зважити на те, що крім москалів можуть назвати матірною мовою ще хіба білорусини, зрідка німці чи інші, кількісно дуже невеликі народи, то стане ясним, що з цих 8 міл. людей, щонайменше 3/4 українці, що перебувають в стані тієї чи іншої міри денаціоналізації. 
Ця обставина показує побіжно, що ми не маємо гідних віри цифр про дійсне число українського населення в СССР, бо всі вони применшені або сфальшовані. 
Совєтська влада традиційну політику царської Росії на винародовлення України продовжує. 
П’ятирічний плян на 1928-33 рр.**) плянуе зменшення природного приросту населення України і каже таке: 
«В динаміці природного приросту населення в Україні за низки попередніх років помітно два протилежних процеси: зменшення смертности й зменшення народжуваности. В сумі своїй процеси ці приводять до поступового зниження коефіцієнту приросту населення... в силу чого приріст населення найближчої п’ятирічки виявляється низкою систематично падаючих показників, а саме: (підкреслення моє. М. М.) – приріст на 100 чол.
Таким чином п’ятирічні совєтські плани накреслюють затухання природного приросту українського населення. Та цього мало і той же п’ятирічний плян передбачає далі: 
« З огляду на вичерпаність внутроукраїнських колонізаційних фондів, переселення зайвого населення за межі України повинно йти посиленим темпом. Виходячи з орієнтовних припущень Всесоюзного комітету в справах переселення, можна припустити, що контингент переселенців за п’ять років буде складати приблизно 910 тисяч» (підкреслення моє М. М) 
Крім «затухаючого» природного приросту населення, з України заплямовано вивезти за 5 літ біля одного міліона «зайвого» населення. 
Після цих «затухань» і вивозів «зайвих» п’ятирічний плян передбачає, що населення України в 1933 році досягне 33.184.000 чол.
Виконання московського пляну регулювання кількости українського народу було таке «блискуче», що в 1939 році на Україні стало населення неповних 30 міл. людей цебто пляни знищення українського народу були многократно перевиконані, бо копи б навіть приріст населення взяти на рівні п’ятирічного пляну цебто після «затухань» приросту і вивозу «зайвих», то на 1939 рік на Україні повинно бути населення 36,5 міл. – цебто за дві п’ятирічки большевицького панування на Україні знищено щонайменше 6,5-7 міл. людей, не числячи планового вивозу «зайвих» 1,8 міл. (за дві п’яти річки) та цинічного і нічим необгрунтованого планування «затухання» приросту природного. 
В серії заходів Совєтов, щодо винищення українського населення лише організований большевиками голод 1933 року забрав в Україні понад 5 міліонів жертв ***). 
Коли б населення України після закінчення громадянської війни зростало бодай у знижених (в наслідок Масової еміграції) темпах царського періоду (цебто то 1,8% річно, хоча в часи НЕП-у в Україні природний приріст населення становив 2-4% найвищий серед народів СССР), то в 1939 р. населення УССР мусіло становити щонайменше 40-41 міл. 
Поруч з фізичним винищенням українського народу і штучного затримання росту населення УССР, провадилось заселення України чужонаціональним елементом. Це випливало зі всієї політики совєтів проти України. В першому п’ятирічному пляні передбачено: 
«Одночасно в індустріяльні центри України втягають рабочу силу із неукраїнських районів; за приблизним підрахунком цей контингент щороку становить 50 тис. чоловік» (а з родинами це 200-250 тис. чол. М. М. 
Пляни переселення на Україну чужонаціонального, московського населення многократно перевиконано: якщо перед війною 1914-17 років в складі населення України українці складали понад 90%, то запереписом 1926 року українці вже посідають 80%, при чому москалі свою питому вагу від 2-3% 1914 року підняли до 10%. Отже за часи совєтів на Україну переселено щонайменше 2-2,5, міл. москалів. 
Окремо треба освітлити питання жидів на Україні. В СССР всього жило жидів 2.672.499 чол., з того числа в Україні 1574 тис., в Білорусі 407 тис. і в Російській ССР. 517 тис. з того числа половина з Москві та Ленінграді.
В Росії жиди творили нікчемну меншість (менше 0,5% до цілого населення), а в Україні жиди становили вже 6% цілого населення. Коли прийняти до уваги, що жиди на селі майже не живуть, а основна їх маса перебуває в містах, де вони разом з москалями творять біля 60% міського населення України, то стане ясним, що жидівська експансія і розпросторення жидівського елементу творить в Україні авангард московської загарбницької політики. Коли за Польщі і за царя жиди виконували ролю паразитів українського народу, то за часів сонетів жиди стали найбільшими катами нації. 
Москва большевицька, наслідуючи традиції царської імперії відносно України, вела політику на зменшення природнього приросту населення України, виселяла українське населення за межі України під приводом «аграрного перенаселення», а натомісць завозила на Україну москалів, в наслідок чого чужонаціональний елемент на Україні зріс з 9% до 20%, а через штучно-створений голод в Україні вимордовано понад 5 міл. українців. Ворожий чужонаціональний елемент (москалі) спільно, з жидами становлять 60% міського населення, творячи в цей спосіб підпору національного поневолення і винародовлення України. 
В наслідок цих заходів Москви проти українського народу питома вага населення УССР, в цілому СССР зменшилась з 21,7% до 17,1% або на одну п'яту частину

СИЛА МОЛИТВИ
Простора привітна кімната, на стінах образи святих і великі портрети наших вождів. Яскраве світло лямпи освітлює хатні речі, небагаті, але чепурні й чисті. 
І сниться в мріях рідна мати... Молода ще, але життя, щоденна праця й, недоспані ночі лишили на її чолі вже численні зморшки. Сидить вона біля мого ліжка, гладить мою ще заспану голову спрацьованими руками, а очі всміхаються ніжно. Як відгомін, як стоголоса луна ще й досі бренять в моїх вухах глибокі, повні любови слова матері. А молитва, дитино, сильніша за все. Вона ламає скелі й залізо, розбиває граніти: щира молитва найкращий друг в хвилини небезпек. Ти ще маленький, тобі ще чужий світ, чуже тобі зло... Біля тебе ще стою я, твоя мати, але колись, коли мене не стане біля тебе, пам’ятай, що мене заступить щира молитва, що віллє в твоє серце ніжність материнської любови... 
Так говорила мені мати, як я був малий. 
Сиджу похилений над столом, потонувши в невичерпну криницю спогадів. Перед очима безжурні дитячі дні, понурі шкільні мури, поважні обличчя матуральної комісії, повні праці дні юнацтва. Відтак хвилина болючої розлуки з рідною країною, з ріднею. 
А сьогодні... 
Перед очима стає образ дорогої матері. Стоїть вона переді мною і молиться, бо ж молитва ламає скелі й залізо, вона найкращий друг в хвилинах небезпек... Так, сьогодні я переконався в цьому. Сьогодні зрозумів я ввесь зміст її слів, слів якими вона виражала мене в далеку хуртовинну мандрівку. 
Вже давно не було такої гарної погідної днини як сьогодні. Безхмарне небо, в сонячних райдугах самоцвітами грають покриті інеєм дерева в дивному спокої. Доходить одинадцята година... Вже заздалегідь надслухуємо, чи не загуде сирена, а вслід зашумлять вгорі зловіщі пропелери ворожих машин. 
Стоїмо біля легких протилетунських гармат готові на все. Довкруги нас шаліє порита бомбами земля, недалеко маячить обгорілий скелет якогось будинку. Нас всього тринадцять юнаків СС-ів і двоє німців.
Хлопці гуторять щось між собою, оглядають гармати, чи все в порядку. Тишу перериває дзвінок телефону. Це команда повідомляє, що в околиці кружляють поодинокі ворожі розвідувачі. Це ще не найгірше... Хвилина тиші й знову дзвінок: 
«Ворожі з’єднання бомбардувальників за сто кілометрів». 
Хвилина, й тишу розтинає пронизливий рев сирен. 
Дивлюся на погідне небо. Сонце усміхається так приязно, ніжно. Не бачу нічого небезпечного. Стоїмо біля гармат. 
Десь здалека ледве чути шум, не мов гудіння джмеля. Чути далеко стрілянину важкої артилерії. Шум щораз сильнішає, стає виразний. 
Дзвінок: 
«Сильні ворожі з’єднання на висоті вісім тисяч метрів над містом». 
... Вісім тисяч метрів! Це занадто високо для наших легких гармат. Німо дивимося на старшину. 
Дивлюся на погідне безхмарне небо. Зі сходу, купаючись в золотих сонячних проміннях, летять два ворожі з’єднання. Перше перелітає нас збоку, а друге... по прямій летить на нас. Вже недалеко... 
«Ховатись» – лунає коротка команда. 
Кожний біжить до сховища, щоб хоч побачити їх, зловіщих, над собою. Сховище маленьке, тісне. Хвилина чекання... Довга, томлюча хвилина, що видається вічністю. Пронизливий свист розтинає повітря. 
«Гру .., гру-у-у-у... гру-у-у...» – чути щораз ближче. 
«Моліться хлопці» шепоче один із друзів; і з юнацьких грудей вилітають слова розпачу, слова молитви. 
– «Гру.. гру... у-у-у», – вже цілком близько. 
Наймолодший тринадцятилітній юнак шепоче молитву крізь сльози. 
– «Молімося спільно» – пропонує хтось з гурту. 
– Отче наш, іже єси... — щиро, побожно шепочуть тремтячі вуста. 
«Гру-у-у... гру-у-у... гру-у-у-у...» – заглушує нас. Сховище хитається на всі боки. Крізь отвір вдирається курява й дим. 
«Гру-у-у... гру-у-у...» стрясає повітрям. 
– «Богородице діво радуйся» – вже голосно проноситься з вуст і з серця! Сховище тим часом хитається щораз сильніше, хвилина, й воно рухне. Молюся разом з товаришами, а тимчасом перед очима шаленим темпом перелітають картини життя. 
Маленька хатина... братік, сестричка. .. дитячі дні... шкільні роки.... мати. 
Спиняюся, перед очима стоїть вона, виразно чую слова:
– «Молитва сильніша над усе... Вона врятує тебе й у найбільшій небезпеці». 
– «Гру-у-у-у... гру-у-у» – вже більш відчуваю, ніж чую, бо туман куряви забиває вуха, очі й вуста. Рухаю руками. Чи часом стеля не рухнула додолу? Та ні, вона тримає, тільки дуже хитається.
– «Боже .. Боже ... дякую Тобі за врятування...» – рине з десятка вуст. 
Виходимо зі сховища. Мимоволі з грудей виривається оклик жаху. Довкруги нас, на віддалі кільканадцяти метрів гори землі й каміння. Більш як тридцять важких бомб порили довкруги нас землю, тільки маленьке сховище лишилося, як острів-скеля серед розлюченого мроя. Довкруги, куди лиш глянеш оком, сіро й сумно, в повітрі сморід руїни.
…Сиджу похиленний над маленьким столиком. Догасає свічка. Спокійно сплять друзі. Лину думкою, ген-ген далеко в рідну країну, в рідне містечко, під рідну стріху... Думкою дивлюсь крізь вікно рідної хатини, шукаючи в ній матері, щоб хоч у мріях поцілувати її руку, подякувати їй за ці полум’яні молитви, що їх посилає вона щогодини до стін Всевишнього.
Забезпечення однакове з німецьким вояком
Розпорядженням німецького міністра праці Райху від 10.11.1944 року врегульовано опіку і забезпечення чужонаціональним добровольцям та залишеним ними близьким родичам. 
Згідно з цим розпорядженням колишні чужонаціональні добровольці, які служили в Німецьких Збройних Силах або в Службі Порядку у зайнятих землях, а також чужонаціональні цивільні особи, які працювали як допоміжні сили при дійових фронтових частинах, чужонаціональні сестри-жалібниці, які працювали при Німецьких Збройних Силах, та залишені ними близькі родичі усіх цих груп, одержують за виниклу на воєнній службі інвалідність та її наслідки ту саму опіку й те саме забезпечення, що й німецькі вояки та залишені ними близькі родичі за німецькими законами. 
Опіка полягає між іншим у влаштуванні на роботу, у лікарській допомозі й догляді, у наданні протез, у перевишколі і страхуванні на випадок хвороби чи нещастя. 
Під забезпеченням розуміється головним чином призначення пенсії інвалідам та залишеним близьким родичам. 

Зріст національної свідомости в Україні
Ніколи так не підносилася національна свідомість українського народу як у голодні місяці 1933 року. Не зважаючи на скажений терор, беззбройні українські залізничники уже за Білгородом пускали «під одкос» переселенські ешелони. Вони знали, що зі Сходу суне на Україну смерть і боронилися. 
Водночас Сталін розпочинає похід проти української інтелігенції і української культури. Від сталінського терору в, роки колективізації постраждало чимало інтелігенції і в Росії. Але там заарештовували тільки так званих класових ворогів. Таких брали й на Украні, але не про них мова. В Росії проте нікого з інтелігентів не висилали за те, що він прищеплював дітям любов до рідної мови й культури. На Україні ж міський інтелігент, в родині якого говорили українською мовою, тільки за одне це був уже кандидатом на Соловки. 
Штучними заходами Сталін насаджує на Україні російські школи, російські театри, газети, створюючи, крім того, нестерпні умови існування для українських культурних закладів (наприклад, неможливість вступу з української середньої школи до зрусифікованої вищої чи військової школи). Самі українські культурні заклади перетворюються на засіб русифікації й колонізації України (наприклад сталінські підручники з історії чи інспірована з центру постава в українських театрах таких п’єс, як «Іван Сусанін» тощо).
Сталінський терор 30-х років завдав величезної шкоди українському народові. Але він же, з другого боку, виплекав у нього і страшне, пекельне полум’я ненависти до гнобителів, що в 1941 році, в перші місяці війни, тільки частково прорвалося на поверхню. Це було однією з причин відступу большевиків до Сталинграду. Настане час, коли полум’я ненависти прорветься до кінця. То буде страшний для большевизму час!
Український народ розглядає усі колонізаторські й русифікаторські нашарування сталінського режиму на Україні не тільки як замах на свою волю, а й як загрозу самому фізичному своєму існуванню. Створені Сталіном на Україні в 30-ті роки русифікаційні заклади здобуті большевизмом у боях з українським народом. В тих боях український народ поніс многоміліонові жертви. 
І всякий, хто оборонятиме існування отієї большевицької колонізаторської спадщини на Україні, фактично стає спільником большевизму в поневоленні українського народу і смертельним ворогом останнього...

Літунський терор
Південна й південносхідна Німеччина була вчора ціллю налетів північноамериканських терористських з’єднань. Крім того британці залітали до західної Німеччини. Виникли пошкодження переважно в житлових кварталах різних міст, особливо у Відні, Авгсбургу та в Ройтлінгені. За налету 16 британських двомоторових бомбовиків на одне портове місто на західно-норвезькім у збережжі 12 німецьких ловецьких літаків збили 7, а човни протиповітряної оборони ще 2 ворожих літака, отже там знищено понад половину напасників.

Одна сотня!
Одна сотня 39 стрілецького полку під командою ляйтенанта Мельдера обороняла в геройській боротьбі до останнього чоловіка населенний пункт Реконь в Арденах. Вона зв’язувала великі сили ворога, при чому на останку героїв лишилося всього 8 чоловіка, і тим дала змогу підвести резерви для перешкодження ворожому проривові.

Різдвяні Свята в Берліні
Підчас цьогорічного свята Різдва Христового, українці Берліна й око иці мали змогу численно взяти участь в урочистих Службах Божих. 6 січня в св. Михайлівській церкві (при Кайзер Алее) вечірню службу правив Високопреосвященніший Владика Митрополит Полікарп. На перший день свят – 7 січня – у вщерть переповненій великій церкві Св. Апостола Луки, було відправлено Св. Літургію. Службу Божу очолив Митрополит Полікарп при співучасти Єпископа Переяславського Мстислава, шести священиків та протодиякона. Підчас Служби Божої о. протодиякон відчитав Різдвяний архипастирський лист Владики Митрополита Полікарпа, а перед закінченням Єпископ Мстислав виголосив до присутніх святочну промову. Співав митрополичий хор під орудою о. диякона І. Зайця. На Службі Божій були присутні гетьман Павло Скоропадський, Голова УНО полк. Т. Омельченко, керівник Української Установи Опіки при Міністерстві Сходу О. Семененко та багато інших представників українських установ у Берліні. 
Урочисту Службу Божу в Греко-Католицькій Церкві правив Преосвященний Петро, Апостольський Адміністратор. 
Заходами спеціяльного Різдвяного Комітету, дня 6 січня, на свят-вечір, відбулася спільна кутя численних груп українців, що тепер перебувають у Берліні. При засвіченій ялинці у великій залі зустрілися представники усіх наших земель, політичних організацій, віроісповідань; зустрілися в особах заступників обох українських церков, різних організацій, установ, інституцій, робітничих таборів, військових частин. Зібрану багаточисленну громаду очолювали присутні на урочистості провідники цілої української спільноти, а вечерю вшанували своєю присутністю православні владики: митрополит Полікарп, єпископ Мстислав і Апостольський адміністратор українців-грекокатоликів Кир Петро. Ложка традиційної куті при символічних свічках вбитого за Україну вояка і на полі борні з родини відсутнього стрільця – об’єднували усіх прибулих із тими, що відійшли, і з тими, що на фронті. Врочистість відбулася за такою програмою: 1. Промова голови Різдвяного Комітету про свят-вечір, традиційну вечерю й кутю; 2. Благословення куті священиками православним і греко-католицьким; 3. Концерт колядок і щедрівок; 4. Концерт капелі бандуристів; 5. Частування присутніх кутею. Співав київський митрополичий хор.
     
