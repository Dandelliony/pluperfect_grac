◦ ◦ ◦ ◦ ◦ ◦ ◦ ◦ ◦ ◦

Епископ Юліян Куїловскій виїхав дня 1 н. ст. липня на купелї до Марієнбаду і верне на Преображеніє Госп. Крім епископа виїхав також і архипресвитер Фацієвич а з цїлої капітули остали лиш крилошане Литвинович і Ткачуник.
Поїзд прогульковий до Брухович. Дирекція зелїзниць державних заявляє, що почавши від 20 н. ст. липня буде відїздити поїзд прогульковий з Брухович не як доси о 7-ій годинї 43 мінут, але о годинї 8-ій мін. 15 вечером. До Львова буде сей поїзд приїзджати о годинї 8-ій мін. 37. Поїзд прогульковий зі Львова до Брухович полишає ся незмінений.
В селї Бутинах в Жовківскім розпочне ся сего лїта внутрішне мальованє і золоченє ново поставленого иконостаса в обширній мурованій церкви. Роботу повірено нашому звістному артистови-маляреви п. Корнилова Устіяновичеви.
Найдені гроші. В цвітни с. р. вибрав один селянин в Журавниках, львівского повіта, на своїм поли кілька срібних і мідяних монет. Більшу часть тих монет продав селянин в Винниках якомусь Нїмцеви дуже дешево. Лише дві срібні і кілька мідяних штук удало ся дістати від згаданого селянина о. Ульваньскому з Чернушович і передати их професорови Шараневичеви. При близшім розглядї показало ся, що одна з тих монет, польска, походить з 1679 р., друга-ж єсть дуже рідка перска монета з першої половини Х-го столїтя, чеканена в містї Куфа. Монета ся дуже цїнна, бо єсть се лиш третій доси звістний ексемпляр того рода. Д-р Шараневич зложив єї в музею Ставропигійского Института.
Розбійничій напад. Дня 3 н. ст. липня о 10-й годинї з рана на дорозї між Озірною а Тернополем напало чотирох людей їдучого бельфера жидівского, Емануїла Ґабе з Тлустого. Стягнувши єго з воза, забрали єму 210 зр. готівкою, срібний годинник, одїж і чоботи. Одного підозріного о сей рабунок виновника арештувала жандармерія.
Дрібні вісти. Намістник ґр. Бадені повернув вчера з рана з Відня до Львова. — Цїсар дарував громадї Загорє-Конкольники, в повітї рогатиньскім, 100 зр. на будову школи. — До Львова приїде сими днями князь Мадрида Дон Карлос, отець архикнягинї Бянки, жени архикнязя Леопольда Сальватора. 