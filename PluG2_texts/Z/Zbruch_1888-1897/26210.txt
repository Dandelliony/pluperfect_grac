Гостина руско-народного театру в Яворові.

Наш львівскій рускій народний театр під дирекцією п. Ив. Биберовяча гостять в Яворові від 20 серпня с. р. Дав там уже кілька представлень, а межи иншими в недїлю 25 серпня виставив мельодраму "Галька". Признаюся, що вже від семох лїх не мав я нагоди бути на представлєнях сего нашого театру, хоч бажав від серця. З гостини єго в Яворові постановив я покористатися, тож вибрався дня 25 серпня до Яворова.
Точно о 8 годинї вечером розпочалося представленє. Вже по першім актї переконався я, що сей наш театр за тих немного лїт значний, великій зробив поступ. Тепер представляв він самі поважні штуки і то не малої стійности сценичної і музикальної, до чого, розумієся, треба образованя, щоби их поняти і акцією представити. А вже-ж найзамітнїйшій поступ в музиці. Хто посмів-би був давнїйше подумати, що тогди на сценї рускій буде представлений "Запорожець за Дунаєм" або "Барон циганьскій" або инші опери і оперети, котрі вимагають добрих голосів співочих! Бувало, коли були які штуки зі співами, то ми, идучи на представленя, наперед казали, що актори лихо будуть співати. Нинї в нашім театрї аж любо послухати співу, чи то самоодинного чи гуртового. А хто ж не примітив такі принадні голоси, як п. Яновича або п. Осиповичевої?.
При похвалах не завадить вказати і на деякі хиби в співнім взглядї. Наші актори за мало увзглядняють при співі відтїнки динамичні. А прецінь треба знати, що ті послїдні і добрий голос суть єдиними чинниками, що то можуть текстови піснї надати відповідний вираз. Без відповідної динамики або без доброго голосу співак не вспіє так вразити серця слухача, як-би сего вимагали співаний текст і мельодія. Длятого поручаємо, особливо п. Яновичеви і п. Осиповичевій, більше праці над собою в штуці співу. Навіть вкажемо на дїла, з котрих не мало користи можуть віднести. Ті дїла суть: Katechismus der Gesangskunst von Ferdinand Sieber, Yerlag von Weber, Leipzig, і того ж Schule der Gelaufigkeit fur Sanger jeder Stimmklasse, 1 Abtheilung, 2 Abth. і Vierundzwanzig 16-taktige Vokalisen in allen Dur- und Molltonarten.
Ті дїла не дорогі (около 4 зр.), а дуже добрі; можна их спровадити через книгарню Сайфарта-Чайковского у Львові. Вкінци у п. Яновича часто в співі даєся чути неприродний виговір деяких согласних. Чи красно се: "що фін (він) тя любить, ти фіриш (віриш) му", або "тепе" (тебе) і т. д? Тих кілька уваг зачеркнено не из злого серця, а з прихильности для рускої справи...
На послїдок випадає згадати прихапцем і за публику, що театр посїщає. Бачили ми там в Яворові в театрї нашім на представленю дня 25 серпня досить интелигенції. Не знаємо, скілько було правдивої интелигенції, а скілько сурдутової. Бачили ми дальше досить много міщан, особливо яворівскої молодежи міщаньскої обоєго пола. Чим жеж то так більша часть тої публики (не виключаючи многих, що себе кладуть до интелигенції) заслужила собі на те, що ми наміряємо о нїй докинути слівце!... Ото місця найбільше трагичної ситуації викликують у тої публики сміх! Цікава рїч, що тогди дїєся у актора, коли він представляє роспуку (розумієся добре), а з него публика смієся!.. 