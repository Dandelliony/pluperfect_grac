◦ ◦ ◦ ◦ ◦ ◦ ◦ ◦ ◦ ◦

На загальних зборах академичного товариства "Сїч" у Відни дня 21 н. ст. сїчня вибрано слїдуючій видїл: В. Павлюка, студента медицини, головою; Іос. Коса, студ. медицини, заступником голови; Ив. Ріпецкого, студ. медицини касієром; В. Щурата, студ. фільософії, бібліотекарем і Ол. Петровского, студ. медицини, секретарем. Заступниками видїлових вибрані Кость Стецьків і Ив. Труш.   Обікража церкви. В ночи дня 24 н. ст. сїчня закрали ся невислїджені злодїї до православної церкви на передмістю Клокучка в Чернівцях і забрали з неї всї річи, що мали яку небудь вартість.   Зміна властителїв. Маєтність Пилипи над Прутом купив п. Володислав Гродзицкій з Жовкви за 180.000 зр. від баронової Леокадії Чеховичевої.   Огнї. В Верхняківцях, в борщівскім повітї згоріла на новий рік церков зі всїм, що в нїй було. В скарбонї було 100 зр. Разом шкода виносить 6000 зр. — В Боляновичах, в мостискім повітї, на обшарі двірскім, спалила ся стодола, 97 кіп збіжа і 20 сотнарів конюшини, все вартости 1366 зр. — В арештї громадскім в Рогатинї в ночи на 20 с. м. було замкнених пять арештантів за волокітство. О другій годинї по півночи вибух нараз огонь в арештї, котрий попарив двох арештантів дуже тяжко, а трох лекше. Всїх відіслано зараз до рогатиньского шпиталю. Здає ся, що огонь підложив арештант Онуфер Меляк, котрий вечером грозив своїм товаришам : "з вас жаден не вийде з відси цїлий в ночи". Огонь не пошкодив будинкови. — В Журавнї згорів дах на двірскім будинку; шкода 1000 зр.   Торговля дївчатами. В львівскім судї карнім відбула ся сими днями розправа против Рудольфа Борда, бувшого кравця і урядника почтового в Чернівцях, котрому доказано, що для зарібку вивіз троє дївчат до Царгороду і там продав их до домів розпусти. Борд оправдував ся дуже незручно, казав, що торгував диванами і пантофлями, хоч в письмах до него найдено слова lebende Waare, — але не зміг пересвідчити судьїв о своїй невинности і дістав вісїм місяцїв тяжкої вязницї з постом.   Ювилей кореспондеційної картки. Перед 25 лїтами — 26 сїчня 1869 р. — побачила ювилатка світ, а нинї можна з чистого совістію сказати що на цїлій земли нема одного місця, замешканого людьми, де єї не знали би, де она не приносила би всяких вісток. І в пралїси Америки і в снїги півночи і в оази Африки — всюди заходить она, а світ цїнить єї високо бо дуже добре і дуже дешево розносить вісти. Видумав єї д-р Емануїл Герман, професор техніки у Відни, котрий 26 сїчня 1869 видрукував статью, що треба завести дешеві карти почтові. Заряд австрійских почт зрозумів практичну думку Германа і завів у себе т. зв. кореспондентки — а відтак цїла Европа пійшла за прикладом австрійскої почти.   З голоду. Про зачадженє цїлої родини в Стібнї, о чім ми оногди писали, доносять такі подробицї: "На сам Йордан зверхність громадска села Стібна в перемискім повітї прислала до перемиского староства посланця з вісткою, що в тім селї цїла родина, зложена з пяти осіб, нароком зачадила ся, щоби померти, бо не мала що їсти. Перемискій староста вислав сейчас окремого урядника до Стібна і той разом з місцевим священиком і начальником розслїдив цїлу справу. Юрко Березка, властитель дому ч. 83 в Стібнї і половини морґа грунту, положеного в Наклї, батько троїх дїтей, попав через торічну повінь, так само як і инші селяне громади Накла, в велику нужду. В добру пору такій маленькій грунт не приносив богато користи, а торік то таки зовсїм нїчого не можна було з него зібрати. Березка остав ся без способу до житя. На удержанє родини зарабляв, де міг, а по части помагали єму свояки і сусїди. Коли-ж єму вкінци і ті свояки та сусїди відмовили помочи, а у него самого за-для лихої поживи не стало сил до роботи, цїла родина попала у велику нужду. Від довшого часу тих пятеро людей живило ся тілько капустою без нїякої омасти і без кусня хлїба. Дня 16 с. м. по полудни прийшов Березка до сусїда Бонтали по поміч, не застав єго дома, тілько жінку. Она не хотїла Березцї без волї мужа нїчого дати; тогдї він сказав виразно, що мав би вести з родиною дальше таке житє жебраче, то радше нехай сам і родина єго помруть. Подібні слова сказав Березка і в склепі Лейзора Легайта. Відтак вже нїхто єго не бачив. Дня 17 с. м. в полудне побачили сусїди, що з хати Березки виходить дим. Прискочили до дверей, були засунені. Виважили их, отворили хату, а там цїла родина без памяти, дехто вже й не дихав зовсїм. Стали люде рятувати нещастних і при помочи о. Сїнкевича привели до памяти Юрка Березку і двоє дїтей, але жінки єго і 14-лїтного сина Ивана не могли вже відратувати. Они вже не жили. Юрко Березка розповів, що під вечір, не маючи дров, запалив солому під кухнею і поклав ся з родиною спати. В ночи почув чад і отворив засувку в коминї, щоби дим вийшов, і знов поклав ся спати. Відтак вже не тямить, що з ним стало ся. Що нароком хотїв убити себе і родину, не хотїв Березка признати ся. В хатї єго не найдено анї слїду якої будь поживи, нї вареної нї сирої."   Дѣло 