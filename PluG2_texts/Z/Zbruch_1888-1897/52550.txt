◦ ◦ ◦ ◦ ◦ ◦ ◦ ◦ ◦ ◦

Видїл товариства руских ремісників "Зоря" уважає своїм обовязком перепросити сим П. Т. Публику, котра так численно зібрала ся була минувшої недїлї з полудня на заповіджений, а на жаль відложений, фестин за завід, якого не з вини товариства дізнала. — Позаяк дощ, хоч дрібонькій, не переставав близько до полудня, тому комітет забавний обавляючись, що з полудня достаточно не випогодить ся, через що наразить і так небогаті фонди товариства на страту, порішив о 11-ій годинї перед полуднем фестин відложити на слїдуючу недїлю. Оповіщенє сего рішеня публично не було можливе з огляду на недїлю. — При сїй нагодї заявляємо, що на случай відповідної погоди фестин сей відбуде ся в недїлю 14 н. ст. червня в огородї п. Кисельки над ставом а на знак того будуть крім звичайних оповіщень вивішені хоругви під ч. 17 при ул. Краківскій і під ч. 4 при ул. Трибунальскій. Надїючись, що і на сей раз Вп. Родимцї не відмовлять також своєї участи, чим піддержать змаганя нашого товариства як морально так і матеріяльно, остаємо з поважанєм — за видїл товариства "Зоря" — В. Нагірний голова товариства.
При доповняючих виборах до окружних рад шкільних у Відни, які відбулись сеї недїлї, голосовано першій раз на женщин і учительки Фанні Божицка та Марія Шварц одержали значну меншість, бо по 752 і 791 голосів.
Міністерство справ внутрішних не дозволило утворити звязковий банк стоваришень господарских і заробкових у Львові.
Надвірняньскі добра мають в короткім часї перейти на власність правительства. Правительство купує сі добра від Bodencredit Anstalt-y за пропінаційні гроші.
Стацію ратункову для несеня помочи в нещасних пригодах отворено сими днями в Кракові при співучасти д-pa бар. Мунді, начальника віденьскої стації ратункової, котрий прибув сам з кількома студентами медицини з Відня і заняв ся особисто урядженєм стації. По урядженю стації виголосив д-р Мунді відчит "О потребі і користях товариств ратункових" та пояснював студентам медицини і лїкарям краківским спосіб уживаний ним у Відни при несеню помочи в нещасних пригодах. Треба додати, що товариство ратункове у Відни єсть дуже дїяльне а єго хосенна праця знайшла загальне признанє. Надїємо ся, що і Львів не буде довго ждати на заложенє такої гуманної та хосенної институції.
Збір робітниць, скликаний п. Ернестом Брайтером, відбув ся в недїлю о год. 11 перед полуднем у Львові. Предсїдателькою вибрано панну Гольоб. По переведеній дискусії над маючим уложити ся статутом, вибрано комісію з самих женщин, котра займесь введенєм товариства в житє. Збори мали на цїли завести якусь орґанізацію між робітницями, так само як робітники вже суть зорґанізовані.
Дрібні вісти. Межинародний конґрес ґеоґрафічний збере ся в днях 10—14. н. ст. серпня в Бернї швайцарскім. — Цїсар удїляючи оногди авдієнції, принимав також маршалка краєвого князя Евг. Санґушка. — Першій полк уланів обходить в Кракові дня 14 н. ст. червня ювилей свого 100 лїтного истнованя. — Архикнязь Альбрехт приїзджає нинї з Кракова до Перемишля, де задержить ся два днї. — Громада Липівцї і Майдан липовецкій придїлені від суду повітового в Глинянах до суду повітового в Перемишлянах. — В цвітни с. р. надано у Львові 1,054.454 посилок а надійшло до Львова 864.806 пересилок. — Ректором краківского університету вибраний кс. д-р Влад. Хотковскій професор теольоґії. — У Відни перебуває тепер депутація міста Серету на Буковинї в справі будови зелїзницї з Глибокої до Серету і заложеня в Серетї нисшої ґімназії. — Трясенє землї дало ся чути 7 н. ст. червня в північній Италії та поробило великі спустошеня. — Кс. Гриневецкій бувшій епископ виленьскій преконізований папою дня 4 н. ст. червня на архіепископа перґійского in partibus infidelium. — Референт для справ санітарних в міністерстві війни д-р Іос. Подрацкій візитував в сих днях шпиталї війскові в Кракові і Перемишли. — В Сант-Яґо, столици републики Чілі в Америцї вибух величезний огонь. Між иншими погоріли палати посольства анґлійского і нїмецкого. — В Лондонї застрайкували всї візники омнібусів. — У Відни закрито 4 н. ст. червня виставу дробу. — Парискі дневники доносять, що екс-король Милан виграв в протягу 48 годин 130.000 франків в бакарата. 