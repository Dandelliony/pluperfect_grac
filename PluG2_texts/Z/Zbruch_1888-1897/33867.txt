Роковини смерти Т. Шевченка в Станіславові. — Справи шкільні. — Комісія антропольоґічна краківскої академії наук.

Роковини смерти Т. Шевченка в Станіславові. І cего року, як попередними роками, станіславівска Русь обходити ме память смерти знаменитого поета урочистими вечорницями в сали касина міщаньского — на дни 31 нов. ст. марта (в понедїлок). Урядженєм вечерниць займаєсь наша патріотична "Руска Бесїда". Русини станіславівскі до обходу памяти Шевченка привязують велику вагу і длятого старають ся що року все зробити, аби сей обхід випав як найсвітлїйше. Доказом сего хоч-би торічні вечерницї з дуже добірною і цїкавою проґрамою, виконані найлїпшими силами, з котрими можна би виступити і не знать перед якою вибагливою публикою. І сего року виступить товариство з дуже гарно зложеною проґрамою. Буде там відчит виголошений нашою найлїпшою силою літературною, хори виконані добірним хором міщаньским з Тисьменицї в супроводї орхестри, сольоспіви, деклямації, гра на цитрі з продукцією композитора, про дукція фортепянова найновійших творів Лисенка і т. и. Сегорічна проґрама буде на скрізь національно-руска, бо продукція на фортепян, цитру, хори і сольоспіви будуть творами виключно руско-україньских композиторів: на вечерницях отже в честь батька нашої літератури не буде в Станіславові чути чужини... Тож сего року тим більше Станіславовцї надають ся неменше численного зьїзду, як то завсїгди буває на вечерницях Тарасових. Щоби отже уможливити і землякам стороньским користати из сего бенкету духового, вибрано именно день 31 нов. ст. марта припадаючій в понедїлок. По вечерницях відбудесь комерс. Проґраму докладну подамо невдовзї, а поки-що взиваємо Тернопільцїв, Золочівцїв, Коломийцїв, Перемишляків і т. и., щоби також не забули святковати сего року память Тараса прилюдними вечерницями. Справи шкільні. Міністер просвіти рескриптом з дня 20 н. ст. лютого с. р. згодив ся на предложене краєвою радою шкільною розширенє учительских семінарій мужеских в Галичинї на чотиролїтні семінарії, затверджаючи рівночасно предложені краєвою радою шкільною зміни в міністерскім плянї науковім, якій обовязує 4-лїтні семінарії учительскі в инших краях монархії. Зміни ті мають на цїли знатнїйше научанє сїльского господарства в галицких семінаріях учительских відповідно до рільничого характеру Галичини. Переміна учительских семінарій з 3-лїтних на 4-лїтні має наступати постепенно а именно четвертий рік науки заведе ся в семінаріях у Львові і Кракові з початком року шкільного 1891/92, в Тернополи і Тарнові з початком року шк. 1892/93, а в Станіславові і Ряшеві з початком року шк. 1893/94. — Міністерство просвіти розпорядженєм з 14 сїчня с. р. оповістило новий плян лєкційний для язика нїмецкого в середних школах з нїмецким язиком викладовим. — Краєва рада шкільна рішила покликати три комісії для укладу катальоґу книжок руских, польских і нїмецких для бібліотек шкільних. Катальоґи будуть заключати лиш ті книжки, які повинні находитись в кождій бібліотецї шкільні; тїлу учительскому лишаєсь право предложеня докупувати инші книжки, які не містять ся в катальозї. — Комісія наукова краєвої ради шкільної радила 18 н. ст. лютого під проводом проф. Тарновского над піднесенєм науки язика польского в середних школах. Комісія антропольоґічна краківскої академії наук відбула засїданє дня 4 н. ст. марта с. р. і секретар д-р Коперницкій предложив між иншими працями до ужитку комісії розвідку д-ра Юліяна Гринцевича "Характеристика фізична україньского люду". П. Ґотфрид Оссовскій здав справу з своїх розслїдів, переведених сего лїта у всхідній Галичинї. В Галичинї можна розрізнити три обшари палеоетнольоґічні: краківскій по ріку Сянь, львівскій і покутско-подільскій. Два перші розмежує Сянь, другій і третій високорівня, котра становить роздїл рік пливучих на північ до Висли і Днїпра а на полудне до Днїстра. Першій з тих обшарів характеризують кладовища тїлопальні з численними урнами окремішними; другій могили, почавши від Сяну, розвиваючі ся степенево до всхідних границь краю; третій гроби плитові і різні мальовані старинности церамічні. В своїй екскурзії означив п. Оссовскій печери, варті розслїдів; могили розкопував в Тенетнику, пов. збараского, в Заболотцях, пов. брідского, в Хоросткові, пов. гусятиньского. В Увислї найшов два гроби тїлопальні; один з віку камінного, другій з роду плитових. На кладовищи тїлопальнім в Васильківцях було кілька, одно в друге вставлених начин гробових, в кождім були кусник паленої кости вироби камінного віку. 