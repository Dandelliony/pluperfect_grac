Руско народний театр. — З рускої семинарії духовної. — "Павло і Виргинія" Бернардина де Сен-Пієра.

Руско народний театр виставить у Львові вже лиш два представленя: в недїлю по разї другий "Барона Циганьского", ком. оперу Стравса в 3 акт., а в понедїлок в честь 50-тних роковин смерти Ив. Я. Котляревского "Наталку Полтавку". Представленє се зачне Пролог (написав И. Франко а виголосить артист С. Янович), закінчать "Вечерниці" П. Нїщиньского. — Зі Львова виїздить наш театр до Калуша, де вже 1 н. ст. падолиста виставить комичну оперетку в 3 актах "Гаспароне". Всїх представлень в Калуши буде лишь шість. Надїємось, що театрови поводитись в Калуши буде дуже добре, бо тамошнє вельми патріотичне міщаньство і дооколична интелигенція повитає наш театр численною участею в представленях, тим більше, що вже довшій час не бачили они рускої сцени і нових творів, котрі за той час збогатили репертоар нашого театру.
З рускої семинарії духовної одержуємо отсю допись: Під покровом і за позволенєм Вископр. о. крилошанина-ректора Алекс. Бачиньского починаємо по цілорічній від нас незалежній перерві продовжати завязане нами в році 1885 на лавї шкільній видавництво “Библїотеки музикальної". Цілею нашою єсть розширити рідну пісню в як найдешевших виданях по всїх, хоть-би найбіднїйших руских хатах. Шумних програм і відозв не оповіщаємо, а надіємось, що наша совістна і на нїякі користи не обчислена робота знайде признанє і підмогу в кождій рускій хатї. Найдальше через місяць вийде першій, а з ряду ХІІ-тий випуск і буде містити мужескій хор з фортепяном о. П. Бажаньского п. заг. "До бою". На ХІІІ-тий випуск являться два соля тенорові М. Лисенка п. заг. "Вечір" і "Милованка". На дальше найдуть місце в виданях "Библіотеки музикальної" знамениті твори, с. є. хори, терцети, дуети, соля і кусники фортепянові як старших так і молодших наших композиторів. Кождий випуск окрашений виньєтою, а слова під музикою замість литографуватись, будуть печатані. На тім місци відзиваємось до патріотизму всїх наших давнїйших довжників і просимо їх о вирівнанє всїх рестанцій, надїючись, що наша просьба не стане голосом вопіючого в пустини. Рівно-ж просимо нашу Впов публику о підмогу як моральну так і матеріяльну. Від нашої Впов публики буде залежати перенесенє видавництва до одної з перворядних печатень. Всїм, що прислали уже давнїйше або пришлють хоть-би найдрібнїйшу предплату, не будемо вчисляти коштів пересилки випусків. З давнїйших видань "Библіотеки музикальної" можна дістати всї випуски крім II, III и V. Замовленя полагоджуємо відворотною почтою. У всїх справах видавництва просимо відноситись до Кирила Студиньского, богослова ІІ-го року, ул. Коперника ч. 36. Всї часописи як рускі так і польскі просимо о повторенє сеї оповістки. — Львів дня 20 н. ст. листопада 1888 р. — К. Студиньскій, Остап Нижанківскій, Иван Бачинській, Вол. Садовскій, Евгеній Купчинскій, питомці гр.-кат. духовн. семинарії.
"Павло і Виргинія" Бернардина де Сен-Пієра. Картина природи, з французкого переклав Евгеній Горницкій. Се вийшла така книжка (сторін 132 в 8-ці) в Перемишли накладом перекладчика в друкарни С. Ф. Пйонткевича, а весь чистий дохід з розпродажи єї призначений на бурсу св. О. Николая в Перемишли. Твір Сен-Пієра "Павло і Виргинія" знаний широкому світови і був перекладений на різні язики; добре, що появився і в перекладї на наш язик. П. Евгеній Горницкій переклав "Павла і Виргинію" народним-руским язиком, хоч не можна сказати, щоби декуди не попадались макаронизми (зараз в переднім слові: "сочинитель", "собитія", "обстоятельства" і т. п.), неприродні нашому язикови граматичні форми і конструкції, а до того книжка пребогата в похибки друкарскі при особливій етимольогичній правописи автора. Все то очевидно уймає стійности перекладови, хоч за-для сего ми не сміємо не поручити тої книжки рускій читаючій публиці, тим більше, що дохід з розпродажи єї призначив патріотичний перекладчик на добродїйну ціль — на бурсу в Перемишли. 