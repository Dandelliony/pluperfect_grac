Про заявленя послів Романчука і Барвіньского в парляментї віденскім.

У Львові, дня 23 н. ст. грудня 1893   Вся праса краєва, а навіть і австрійска заинтересувалась не трохи заявленями послів Романчука і Барвіньского, висказаними в парляментї віденьскім, при нагодї ухвалюваня провізорії буджетової. Заявленя двох руских послів були неодностайні, але й не діяметрально противні що-до поглядів на проґраму коаліційного кабінету. Пос. Романчук [котрого річи після стеноґрафічних записок ми ще з причин чисто технічних не одержали] здержав ся рішучо від висказаня довіря новому правительству, позаяк коаліційний кабінет рад би неполагоджену справу рівноправности народів відложити ad feliciora tempora. Посол же Барвіньскій висказав вправдї новому кабінетови довіріє, але услівно, наколи кабінет сей в будучности схоче поставитись на становищу справедливости супротив меншостей національних, то єсть наколи що-до Русинів заспокоїть их оправдані потреби до культурного і духового розвою.   Заявленя обох послів клюбу руского що-до сути річи не так то противні собі, длятого праса краєва і австрійска, силуючись добачити в заявленях обох послів значну різницю, не має рації. Різницї ессенціональної нема. Брак довірія а условне довіріє не відбігли від себе далеко, то-ж і не можна річ так брати, мов-би пос. Барвіньскій зсолідаризував ся нинї з проґрамою нового кабінету, котрий намірив — може лиш в першій хвили — дбати виключно о потреби коаліційних сторонництв, а потреби других народів, що не увійшли в коаліцію, лишити на боцї. Заявленя обох послів суть і вірним образом поглядів між щирими Русинами в краю. Тут дїйстно — в виду шовінізму і аґресивности широких кругів польских супротив Руси — значнїйша часть Русинів утратила всяку віру на получшенє долї галицкої Руси, а друга хоче вправдї вірити интенціям деяких міродатних сфер і розважнїйших політиків польских, але лиш під услівєм, що згадані чинники зможуть звістний шовінізм зломити — і в интересї держави як і правильнїйших відносин в краю справу руску полагодять в спосіб справедливий.   Так треба дивитись на ситуацію, що зложила ся в часї послїдної сесії парляментарної. А вина за все паде не на членів клюбу руского — не на Романчука, на котрого нинї, розумієсь, мечуть громи ґазети польскі, — а в цїлости на той широкій табор польскій, котрий за весь час зміненої в 1890 роцї ситуації докладав всяких заходів, щоби лише ту еру фактами, для Русинів неприхильними здискредитувати і Русинами в добрій вірі почату акцію унеможливити.   Праса польска і австрійска завдає собі при тім питанє: яку позицію займе клюб рускій в часї парляментарної сесії в слїдуючім роцї, і ставить здогади. Коли послів Романчука і Телишевского бачить она вже в рішучій опозиції до нинїшного кабінету і в союзї з клюбом славяньским, то другу частину послів руских хоче та праса видїти навіть при коаліції правительственній, хоч сего — на наш погляд — нїколи бути не може, бо рускій клюб вже ухвалив що-найменше політику вільної руки, отже властиво ходило би лиш о відношенє руского клюбу до коаліції славяньскої. В тій квестії допускаємо, що правительство могло би вплинути на виклярованє справи, але річ певна, що нарід рускій не може і не сміє зречись прав своїх до рівноправности — тож з кабінетом кн. Віндішґреца мусїв би бути рахунок ясний і чистий. Згодить ся міністерство на зреалізованє тих прав, які Русинам запоручають основні закони державні, — рускі посли певно додержать приреченя, яке виголосив пос. Барвіньскій. Схоче-ж правительство центральне стояти на становиску неґаційнім супротив Русинів, то годї й жадати, годї й думати, щоби посли рускі могли як-небудь піддержувати єго в роботї, що була би вимірена на шкоду народу руского...   Дѣло 