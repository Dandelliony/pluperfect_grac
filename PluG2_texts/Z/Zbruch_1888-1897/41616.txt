Причинок до історіі польско-руских відносин.

Мусимо згадати про долю вінка нашоі редакціі післаного для Міцкевича, з написом на багряній ленті: "Великому поетови і народолюбцеви. Редакція Народа". Ось що нам про те пише один член "Академічноі Громади", що був такий добрий особливо занятися нашим вінком:
"Вінець, котрий Ви через дра Яросевича замовили, старалися ми примістити відповідно, що нам з отсих причин невдалося:
"Чули-смо від "комітету академічного", що молодіж має тягнути колісницю з бюстом поета, на котрій будуть приміщені вінці не несені через делегаціі. Однак по зладженю вінця день перед похоронами, не мож було нічого довідатися від "секціі походовоі", проте пішов я до прецеса підкомітету, графа Водзіцкого з жаданєм, щоби поміщено вінок на колісниці. Гр. Водзіцкий спитав мене, що то є "ten Naroda, bo przyznam się, że nie wiem". Коли я єму сказав, що то є газета для люду, редагована поступовими Русинами, він не зрозумів, що то поступовці. Наколи ж я ужив слова "радикали", він зараз порозумів, бо відповів: "aha, to сі, co ciągną do Rosji". Я розсміявся, а далі старався, натурально популярно для графскоі голови, розяснити партіі рускі в Галичині, і дійсно, мушу признати собі талант у пояснюваню, або графови велику попятливість, бо по двократнім поясненю сказав: "ah, to ten sam kierunek (у "Народа") co u Czerwonej Rusi!" Опісля запитав о напись на ленті та про причину, для котроі вінець ставляє "Народ". Коли я сказав, що редакція "Народа" почитає в той спосіб великого поета Славянщини і народолюбця, граф з іронією сказав: "Tak, to wy nas tylko jako Słowian uznajecie, a nie jako Polaków!" Я єго старався переконати, що Поляки-Словяне і що великі люде належать до всіх племен словянских, або й до цілого світа, — та даремне. На запит, чи то вінець із квітів, чи "trwalszy", відповів я, що терновий. На се граф аж підскочив на козетці, а присутні пани вибалушили очи. Граф: "Cóż to znaczy, czy Rusini nam, czy my Rusinom wciskamy-nakładamy cierniowe wieńce?" Годі було не засміятися з сожаліня і я відповів не конче ґречно: "Proszęż pana prezesa! nie jest to przecie pogrzeb Polaków, ale Mickiewicza, wieniec zatem jest symbolem jego życia; wszakże on miał dość cierni w życiu, bo wiadomą rzeczą, jak dzieciom jeść gotował, zegarek zastawiał i t. d. " Граф подякував іронічно за поясненє. Опісля сказав, що колісниці не буде і що вінець треба занести на Вавель до каплиці "Dłuskich" де всі вінці не несені через делегаціі, будуть уміщені, szarfy zaś będą odjęte i ku wieczystej tego pamięci złożone w Muzeum narodowem", додав граф з усмішкою мабуть над обходом, котрий устроював. Коли я вийшов, то граф вислав за мною якогось панка з запитом, чи я не образився. Значить, сам граф чув, що поступив не дуже чемно. Пішов я з вінцем на Вавель, а там і одного вінця нема, а каплиця "Dłuskich" завалена смітєм, глиною та вапном. Відложив я уложенє вінця до слідуючого дня і в пятницю о 5-тій рано дістався я з бідою на Вавель і поклав вінець, але ще вінців не було. Публика зібрана на Вавелю признавала голосно, що вінець і помисл дуже трафні і задержувала мене для огляненя.
Аж пізнійше довідався я, що вінці не несені через делегаціі, віддано нести академікам, лиш руский вислано перед похороном на Вавель. Коли би ми були знали, що так буде, що вінки ріжні нестимуть академики, ми би були охотно понесли, але ми думали, що то не випадає, і так вінець Ваш мало хто видів".
Радикал.
Росказана історія така цікава, така характеристична для деяких польских верстов у Галичині, що не потребуємо до неі додавати ніяких уваг. Чи тілько такі історіі можуть причинитися до звеличеня найбільшого Поляка та до щасливого розвязаня польско-рускоі справи? Ми на такім поступку гр. Водзіцкого нічого не стратили, як загалом радикали рускі, — бо з світлих Русинів тілько вони взяли участь в похоронах А. Міцкевича, — також на тім усім не стратили. Противно ми всі дуже виграли в очах численноі поступовоі польскоі й іншоі публики, перед котрою руско-украйінска справа поставлена була підчас похоронів у Кракові так, як іще певне нігде так прилюдно не ставилася. Що Русини обох старших руских партій, котрі не взяли в торжестві ніякоі участи — на тім усім не виграли, то річ певна.
Редакція. 