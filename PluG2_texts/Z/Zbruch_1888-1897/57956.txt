Письмо з Відня.

[Справа реформи ординації виборчої.]
Справа реформи ординації виборчої до ради державної, хотяй ще не трактує ся а може й не буде трактувати ся в парляментї, наробила вже великого шуму. Знана она Вам вже буде з віденьских і польских часописей, однакож для доповненя і поясненя я єї розкажу ще в цїлости.
На початку сегорічної сесії ради державної молодо-ческій посол Тільшер, проводир нїмецкої лївицї Плєнер, нїмецкій націонал Фірнкранц і антісеміт Ґесман поставили внесеня на зміну теперішної ординації виборчої до ради державної в тім дусї, щоби в курії селяньскій правибори відпали а управнені до вибору вибирали від разу посла, так, як се дїє ся по містах. В подрібностях тоті внесеня різнять ся межи собою, але в головній річи виходять всї на одно. Всї чотири ввесеня відослано до комісії виборчої, зложеної з 24 членів. До комісії належать: 8 Нїмцїв з лївицї, 6 членів з клюбу Гогенварта (2 февдальні Нїмцї, 2 Словінцї, 1 нїмецкій клирикал і 1 Румун), 5 Поляків, 2 молодо-Чехи; 1 моравскій Чех, 1 нїмецкій націонал і 1 Румун з клюбу Коронінього. Рускій клюб в в нїй не заступлений, бо після ключа, уложеного трома найбільшими клюбами, на него, маючого лише 7 членів, припадає один член тілько в таких комісіях, котрі складають ся з 36 членів; так само не заступлені в нїй антісеміти і дикі.
Комісія тая, хоч вибрана ще 25 мая, не відбула нїяких засїдань, раз з причини, що полагодженє буджету абсорбувало весь вільний час, а друге й длятого, що нїмецка лївиця, котрої член д-р Гербет єсть предсїдателем комісії, хоч она перша поставила внесенє на зміну ординації виборчої, не думала цїлком на серіо о такій змінї а радше гонила за популярностію. Длятого д-р Тільшер дня 16 с. м. домагав ся скорого полагодженя справи реформи виборчої, а хоч більшість палати єго нагляче внесенє відкинула, однакож д-р Гербст видїв ся спонуканим скликати комісію на день 17 жовтня. На тім засїданю всї члени комісії, як звістно, згоджували ся на реформу, тілько одні Поляки їй опирали ся. Ґр. Стадницкій сказав, що польскій клюб все стояв і стоїть на тім становищи, що сеся справа належить до сойму, а п. Єнджейович (не, як хибно доносили ґазети, Абрагамович) заявив, що в Галичинї не дає ся чути потреба реформи виборчої. Тогдї обізвав ся д-р Плєнер, що Галичину можна би з тої реформи виключити. Комісія розійшла ся без всякого рішеня.
Слова польских послів і Плєнера мусїли очевидно живо діткнути руских послів, і рускій клюб рішив домагати ся збільшеня комісії виборчої на 36 членів, щоби і один Русин міг до неї дістати ся і зазначити в нїй завчасу становище Русинів. В тій справі звернув ся предсїдатель руского клюбу устно до всїх клюбів і сторонництв в радї державній. Молодо-Чехи, нїмецкі націонали і антісеміти згодили ся зараз; инші клюби відповідали, що мусять ще застановити ся. Парляментарна комісія "кола" польского відповіла ще таки того самого дня, що она не згоджує ся на жаданє руского клюбу по тій причинї, що не хоче тій справі надавати великого розголосу. На те відповів п. Романчук: нехай з 5 польских членів комісії виборчої один уступить і зробить місце Русинови, тогдї рускій клюб не буде підносити сеї справи. Однакож діставши відповідь, що се неможливо, заявив, що рускій клюб мусить стояти при своїм жаданю, — хоч польска сторона дуже напирала, щоби Русини з таким внесенєм не виступали. Справа мусїла ще прийти під нараду цїлого "кола" польского. На досить нечисленнім згромадженю "кола" за жаданєм руското клюбу промавляла пп. Левавовскій і Соколовскій, але голосувало за ним тілько 5 послів і єго відкладено. [О тім засїданю польскі ґазети подають декотрі хибні подрібности, що п. Романчук жадав побільшеня комісії о 6 послів з 18 на 24], що жаданє то подав на письмі, і що домагав ся, аби именно єго вибрано до комісії виборчої; о сїм послїднім вже длятого не могло бути бесїди, бо pyскій клюб, як і всї инші клюби, сам назначує членів комісії з поміж себе, не порозуміваючи ся зовсїм що-до особи.]
"Коло" польске увідомило два другі великі клюби, лївицї і Гогенварта, що оно противне побільшеню комісії виборчої, а в наслїдок того оба клюби, звязані давнїйшою умовою з "колом", відмовили жаданю Русинів, хоч перед Тим один і другій в засадї заявляли ся прихильними. Ґр. Гогенварт на засїданю свого клюбу висказав можливість, що один з польских членів комісії зрезиґнує і зробить місце Русинови. Клюб моравских Чехів згодив ся одноголосно на жаданє Русинів.
Коли предсїдателї клюбів польского, лївицї, консервативного (Гогенварта) і моравского, пп. Яворскій, Плєнер, Гогенварт і Мезник, увідомили п. Романчука о рішенях своїх клюбів, рускій клюб, помимо того, що єго жаданє не могло мати нїяких виглядів (бо три найбільші клюби, сему жаданю противні, розпоряджають 235 голосами, т. є. більшостію двох третин), постановив за-для заманіфестованя свого становища внесенє своє поставити в палатї. Се і зробив на засїданю з дня 23 с. м. Внесенє то відкинула палата слабою більшостію голосів 88 против 76. Дуже много послів з клюбу Гогенварта, також значна часть "кола" польского, хоч були тогдї в палатї, ухилили ся умисно від голосованя, щоби не голосувати против свого пересвідченя.
З Русинами голосували: 26 молодо-Чехів, 15 нїмецких націоналів, 8 антісемітів, 7 Чехів моравских, 7 послів з клюбу Гогенварта (т. є. Русин д-р Волян, 4 Хорвати і 2 нїмецкі клирикали), 7 диких (т. є. старо-Чехи, 3 ґрафи в Моравії і 1 Италіянець). Против Русинів голосували: 14 Поляків, 55 Нїмцїв з лївицї, 15 послів з клюбу Гогенварта (т. є. 7 нїмецких клирикалів, 7 ческих февдалів і 1 Хорват) і 4 посли з клюбу Коронінього (2 Нїмцї і 2 Италіянцї). — Після народности голосували: Поляки всї 14 против Русинів, з Чехів 36 за Русинами, 7 (ческі февдали з клюбу Гогенварта) против Русинів; з Хорватів 4 за Русинами а 1 (д-р Кляїч) против Русинів; з Нїмцїв 28 за Русинами, 64 против Русинів; з Италіянцїв 1 за Русинами, 2 против Русинів. Не брали участи в голосованю, не бувши тогди в палатї або усунувши ся нарочно: всї 15 Словінцїв, всї 4 Румуни, 44 Поляків, 24 Чехів, 3 Сербо-Хорвати, 12 Италіянцїв, 84 Нїмцїв і 1 Русин (посол Охримович, котрого з причини виїзду на вінчанє дочки не було тогдї у Відни).
Поодинокі клюби голосували солідарно всї, окрім клюбу Гогенварта, з котрого 15 голосували против Русинів, 7 за Русинами а 47 ухилило ся від голосованя. Ti два нїмецкі клирикали сего клюбу, що голосували за Русинами, наслїдком того виступили з клюбу. Взагалї сей клюб розпадає ся; тепер має ще 67 членів.
У. Сем 