◦ ◦ ◦ ◦ ◦ ◦ ◦ ◦ ◦ ◦

Дуже гарне альбум деревляне виставлено буде через кілька днїв в торговли п. Пілецкого при площи Маріяцкій у Львові. Альбум се виготовлене в робітни "Гуцульскої Спілки" промислової в Коломиї молодим хлопцем Иваном Дуковяком, родом з Печенїжина. Робота викінчена чисто і дуже старанно гуцульскою різьбою в стилю славних Шкрибляків з Яворова. Майже не хочесь вірити, щоби роботу сю викінчив хлопець, калїка на ногу, котрий прийшовши до Коломиї перед півтора року, не мав найменшого понятя о різьбі. Видно, що наш покутскій люд дуже талановитий, та що при науцї і праци міг би розвинути ся на Покутью промисл так, що становив би основу народного добробиту.
В околици Лїська в Угерцях відкрито богате жерело нафтяне. В однім дни добувають до 80 бочок ропи. За те предприємство копальнї нафти в Пашові, котре свого часу гарно розвивало ся, за короткій час через брак фахових людей і злої адміністрації упало. Товариство оголосило сими днями банкротство. Товариство се було краєве.
Пропав без вісти ще перед 5 тижднями Иван Попів, господар грунтовий з Рудки шляхотскої, повїта львівского, 30-лїтний отець двох дїтей, високій і сухірлявий. Відзначає ся незвичайно білим вусом. Попів терпів на божевільство і лїчив ся в шпитали Кульпарківскім, з відки випущено єго яко вилїченого. Здає ся, що в приступі божевільства лишив дім і родину, котра тепер просить о вістку о нім.
Спадщина по кардиналї Сіморі виносить готівкою 3.675.000 зр. Річний дохід з домен примаса виносив 170.000 зр. Живий инвентар списаний урядово представляє ся так: 1816 штук волів, вартости 224.800 зр., овець 37.793 штук, вартости 166.000 зр., коней 392 штук вартости 35.000 зр., коров і биків 482 штук, бугаїв 1298 штук, свиней, вепрів і поросят 1328 штук і один осел. Послїдні позиції представляють загальну вартість 159.895 зр. До того полишив ся єще т. з. fundus instructus вартости 704.000 зр. або цїла спадщина представляє вартість: 6,684.695 зр.
Дрібні вісти. Дня 16 н. ст. липня рано відбуде ся в Тїсній (дек. балигородского) вінчанє Володимира Фил. Венгриновича, окінченого богослова, з п. Софією А. Шафраньскою, дочкою місцевого надлїсничого. — Музей им. Дїдушицких замкнений на час ферій. Ті, що хотять єго звидїти, можуть одержати білєти вступу в центральній канцелярії при ул. Курковій ч. 15 — В Торуни, в Нїмеччинї вибух порох в складї купця Мілєра і наробив шкоди на 300.000 марок. — Львівскою консисторією завідує тепер архипресвитер о. М. Сїнгалевич. Крил. Готеровскій виїхав сими днями до Любіня а крил. Петрушевич до Щавницї. — Парох львівскої Успеньскої церкви о. Павликів, одержавши від Ставропигійского Института 300 зр. запомоги, виїхав до купелїв в Нордерней над морем Північним. 