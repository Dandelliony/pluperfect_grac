◦ ◦ ◦ ◦ ◦ ◦ ◦ ◦ ◦ ◦

Напастують наше духовеньство, що оно нїби то не сповняє обовязків і не поучає своїх вірних. Отже ми всїм клеветникам наведемо нинї знов ось-такій факт: В селї Пеняках в день 3 н. ст. грудня сего року місцевий священик передо полуднем повнив свій обов’язок в церкві і рад був научити всїх своїх парохіян, — але що-ж? Підчас служби Божої функціонар ц. к. уряду податкового відбирав в селї податки! Що-ж би на те кажете, клеветники руского духовеньства?!
Холєра в Гусятинщинї не вигасає і помимо такої пізної пори ширить ся дальше. Так доносять з-відтам що для 3 н. ст. грудня занедужала на холєру в Чорнокінцях великих 50-лїтна жінка зарібника Текля Халупник. Чорнокінцї лежать вже значно в глуб краю, на граници повітів гусятиньского і чортківского. В инших місцевостях повіта гусятиньского стан пошести не змінив ся.
Пошести. З Бібрщини пишуть нам: В місточку Николаєві панує від червня шкарлятина і задавки (діфтерія), а в прилученім Підсоснові тиф. Мимо того школа не замкнена, хоч шкільних дїтей до тепер умерло 15, а малих звиж 35. Крім того в сусїднім Підяркові ширить ся шкарлятина, в Звенигородї тиф, а в Гаях віспа. — Також в Станиславові ширить ся тиф і шкарлятина, а послїдними часами проявила ся і чорна віспа.
Православний суфраґан має бути доданий до помочи митрополитї черновецкому Сильвестрови Морарію Андрієвичеви. Митрополит установив комісію з чотирох членів: совітника консисторії Бажана, професора Евс. Поповича, архипресвитера Реуса і префекта Драчиньского, котра має предложити 3 кандидатів на достоїньство суфраґана. Одного з них має відтак цїсар именувати черновецким православним суфраґаном.
На будову "Народного Дому" в Коломиї мали після поставленого проєкту перед роком, околичні громади звезти до року 200 латрів каміня. Отже й справдї пірвало ся кілька громад і звезли доси 7 латрів, але від 7 до 200 ще далеко, бо треба ще 193 латрів! "Біда з нашими людьми та з нашою народною справою!" — каже з тої нагоди коломийска "Русская Рада."
Міністерство війни, порозумівшись з иншими дотичними міністерствами, зачислило краєву шкоду лїсну у Львові, до таких публичних шкіл середних, котрих окінченє дає право до однорічної служби войскової.
В справі утвореня дирекції руху зелїзниць державних в Станиславові була сими днями депутація радних сего міста у ґенерального директора д-ра Билиньского у Відни. Директор заявив депутації, що утворенє такої дирекції в Станиславові зависить від того чи місто поставить будинок на поміщенє єї а взглядно чи причинить ся грішми до заплати чиншу за таке поміщенє. Рада міста Станиславова ще нїчого в тій справі не рішила.
Презідія намістництва удїлила о. Иванови Борсукови греко-кат. парохови церкви св. Норберта в Кракові позволенє збирати один рік складки в цїлім краю на реставрацію тоїж церкви.
Дрібні вісти. Заступник маршалка краєвого п. Антін Хамєц виїхав в суботу вечером на кілька днїв до Відня, щоби взяти участь в нарадах над справою будови зелїзниць льокальних в Галичинї. 