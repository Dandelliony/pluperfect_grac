◦ ◦ ◦ ◦ ◦ ◦ ◦ ◦ ◦ ◦

При доповняючих виборах до ради державної з міст Бережани-Тернопіль, які відбули ся дня 28 н. ст. грудня вибраний послом презідент окружного суду в Тернополи, гофрат п. Лукиліян Криницкій 958 голосами на 1641 відданих голосів. Противний кандидат проф. львівского університету д-р Авг. Балясітс одержав 672 голоси. — Голоси роздїлені були на міста в той спосіб: В Бережанах голосувало 578 виборцїв. Д-р Балясітс одержав там 449 голосів, презід. Криницкій 119, а порожних карток віддано 10. В Тернополи голосувало 1063; презід. Криницкій одержав 839 голосів, д-р Балясітс 223, а одну картку віддано порожну. Разом голосувало 1641 виборцїв; абсолютна більшість виносить 822 голосів; д-р Балясітс одержав 672 голосів, презід. Криницкій 958, отже послїдний вибраний.   Карна розправа відбула ся вчера в Кіцмани на Буковинї перед тамошним судом повітовим против православного священика з Лужан, Румуна Дана, обжалованого о побитє учителя Орзи, про що ми свого часу доносили, а що польскі ґазети відтак перекрутили, що нїби то Дан побив не учителя, а учительку. Прокураторія державна обжалувала о Дана о переступ з §.312 з. к. Обжалованого боронив адв. д-р Кормус з Черновець, Орзу заступав д-р Хомед з Кіцманя. Розправу вів адюнкт суду Донигевич. По переслуханю свідків Орчи, учительки, 5 школярок оголосив судья о 4-ій по обідї засуд, засуджуючи о. Дана на 2 днї арешту або 10 зр. О. Дан внїс відклик до висшої инстанції. — Завтра буде розправа карна о. Дана против Орзи за обиду чести. Примітити треба, що о. Дан иде в радї громадскій Лужани рука в руку з жидами против своїх парохіян. Власне тепер перефорсував він вибір жида на писаря громадского — хоть були хрещені кандидати.   Признак часу. З Косова доносять до Dziennika Polsk-ого: Дня 24 н. ст. грудня мав в костелї в Косові священик проповідь і говорив богато про пекло. По проповіди встав селянин Антін Волощук, збиваючи голосно докази священика, яко незгідні з правдою і розумом та полемізував з священиком. Се публичне виступленє в костелї зробило на зібраних немиле вражінє до того, що опонента силою викинено з костела.   Також вивіска. Пишуть нам: п. Іос. Цїхоцка, що отворила недавно при улици Оссолиньских ч. 11 фабрику краваток і маґазин мод, помістила побіч написей в инших язиках таке curiosum по руски: "Фабрика галстуков". Може схоче п. Цїхоцка у власнім интересї змінити напись на "Фабрику краваток", бо звісно, що галстуки не призначені для людей.   На площи вистави ведуть ся дальше роботи, помимо зимової пори. Площа освітлена вечером і в ночи до 12-ої години світлом елєктричним. Будова павільонів: кн. Альбрехта, ґр. Анд. Потоцкого, міста Львова, шкільництва, лїсництва і товариств задаткових поступає в перед. Рівнож і Гуцули не перестають роботи около будови церкви. Виготовленє плякатів виставових, роботи Петра Стахевича, вже кінчить ся.   Число ґазет. Виданий головним урядом почтовим у Відни спис виходячих в Австрії і з границею часописей і періодичних видань обіймає 6288 чисел. В тім списї найбільше записаних часописей нїмецких, бо 3610, по них идуть ґазети францускі 518, анґлійскі 471, ческі 467, италійскі 176, польскі 165 і угорскі 147. Голяндія, Швеція, Норвеґія, Данія, Россія, Греція і т. д. доставляють списови ледве по 50 часописей. Характерний факт, що в Европі виходить 6 часописей в язицї латиньскім. Виходять в Задарі, Триєстї, Пяченци, Шибенику, Гориції і Римі і суть посвящені справам церковним. В Царгородї виходить перскій тиждневник "Ахтар", в Угорщинї виходить 10 часописей в язицї словацкім. Також 10 часописей виходить в Европі в язицї турецкім, одна з них "Ватан" печатана в Сараєві. В язицї сербо-лужицкім виходить 6 часописей, 5 в Будишинї, а одна в Каменици. Румуньских часописей, заміщених в списї єсть 28, руских 30. Очевидно, що сей спис неточний. Заграничні дневники не всї наведені, так на пр. француских, анґлійских, польских і россійских дневників виходить далеко більше, як спис подає. Точно лише подані числа часописей, виходячих в Австрії.   Дрібні вісти. Сими днями померла в Яблонові ґр. Исабеля Дїдушицка, вдова по пок. Титї Дїдушицкім. Померша полишила одиноку дочку Флорент. Волневичеву в першім подружю кн. Чарторийску. — Міністер судівництва ґр. Шенборн буде обходити дня 21 н. ст. сїчня 1894 торжество срібного весїля. — Шеф секційний в австрійскім міністерстві торговлї, Вітек, неприхильний Полякам, має — як пишуть польскі ґазети — уступити з своєї посади, а то з причини ухвали, яка запала против єго волї, щоби держава обіймила будову віденьских зелїзниць державних. — Кс. Клим. Липиньскій з Бохнї і кс. д-р Адам Копициньскій з Гавлушовиць именовані почетними каноніками латиньскої капітули в Тарнові. — У Львові помер Юлій Бар, складач в друкарни тов. им. Шевченка, в 35-ім роцї житя.   Дѣло   