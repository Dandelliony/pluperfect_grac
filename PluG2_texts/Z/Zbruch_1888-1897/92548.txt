◦ ◦ ◦ ◦ ◦ ◦ ◦ ◦ ◦ ◦

Будинок державної зелїзницї у Львові. З Відня надійшли до Львова пляни, після котрих має бути побудований новий будинок дирекції державних зелїзниць при улици Жигмонтівскій. Ті пляни відкинула львівска дирекція разом з проєктом нового зелїзничого двірця. Після сего проєкту мав би новий дворець стояти при улици городецкій, коло старого двірця черновецкої зелїзницї, на місци, де нинї суть маґазини, котрі були би перенесені там, де тепер находить ся головний дворець, котрий має бути збурений.   Нова фабрика. В Грималові повстала фабрика солодових перерібок. Фабрика займає ся також виробом солодової кави, солодового екстракту, солодових цеголок до купелїв та солодових цукорків. Фабрикою заряджує Фр. Стилиньскій.   О посольскій мандат до сойму з меншої посїлости, в окрузї тарнобжескім, — опорожнений по смерти ґр. Ивана Тарновского — убігає ся старшій син покійного ґр. Здислав Тарновскій.   Шість диків появило ся в лїсах Зубрі під Львовом недалеко від виставової площі. Міскій лїсничій Недзвецкій устроїв лови, в котрих взяло участь пятьох мисливих. Лови удали ся дуже добре, бо три дики убито а четвертого пострілено.   Огонь і самоубійство. В ночи з 7 на 8 н. ст. вересня погоріла в Виписках, перемишляньского повіта, хата Федька Олїйника, котру підпалив сам Федько. Злочинець стративши 150 зр. утїк з громади. Ходив самітно три днї та ховав ся перед жандармами, що єго слїдили, а дня 10 вересня повісив ся на дереві, мабуть зі страху.   На чотири стіпендійні запомоги з фундації бл. п. Петра Целевича, пароха Викторова, по 100 зр. річно, оголошує конкурс совіт Народного Дому у Львові з речинцем до 15 н. ст. грудня 1894 р. О сі стіпендії можуть убігати ся ученики середних шкіл, студенти університету з виїмкою богословів а студенти політехніки. До подань треба долучити: метрику, свідоцтво убожества, моральности а шкільне. Першеньство мають безусловно дїти Петра Целевича, адюнкта окружного суду в Тернополи, а дальше свояка фундатора. Дві з тих стіпендій роздають ся на один рік, а дві до кінця студій.   Рада міста Тернополя вибрала зараз по уконстатуованю дві комісії, котрі мають наглядати дїяльність бурмістра а маґістрату та громадскі підприємства. В склад першої комісії входять радні: Балько, Винярж, Горовіц, Проминьскій і д-р Свистун. До комісії для нагляду громадских підприємств вибрані: Морґеврот, Параас, Пунчерт, Сафіра, Вацик і Вахс, а з-поза ради Варжешкевич.   Дрібні вісти. Вінчанє п. Володимира Герасимовича з панною Евгенією Шухевичівною, дочкою пароха в Красові коло Щирця відбуде ся дня 16 н. ст. жовтня. — Латиньским катихитом при реальній школї в Чернівцях именований кс. Балабан, дотеперішний сотрудник в Гурагуморі. — Дня 30 н. ст. вересня відбуло ся посвященє першої школи заснованої польским товариством Szkoł-и ludow-ої в мазурскій кольонії Улицку-середкевич коло Маґерова. — Головний заряд товариства Szkół-и ludów-ої удїлив громадї Воютичі коло Самбора 100 зр. на будову польскої школи — Віче адвокатских кандидатів з Галичини, Буковини а Шлезка відбуде ся у Львові дня 6 в 7 н. ст. жовтня. — У Відни помер ґр. Рудольф Хотек, член палати панів.   Дѣло   