"...Тож святкуймо, не дармуймо, В нас кров молода!..."

— співали в недїлю "Зоряне" і вивязались з того завданя дуже добре. Вже від довшого часу гуторили Львовяне, як Русини так і загал ремісників, що товариство "Зоря" приготовляє несподїванку, котру вкінци оповістили ґазети і афіші під видом аматорского представленя мельодрами "Капраль Тимко або Що нас губить?" (слова Мидловского, кузина Матюка). Хто знає, як велику вагу в розвитку польских товариств ремісничих мають аматорскі представленя театральні, бо не лиш причиняють ся до розбудженя зносин товариских і живійшого житя в самім товаристві, але і мають великій вплив на загал ремісників що-до плеканя чувств патріотичних та з етично-моральних взглядів, — сей мусїв з як найбільшим признанєм повитати гадку руского товариства ремісників "Зоря", що і оно рішилось устроїти аматорске представленє. А кілько то було перепон, заки можна було се дїло довести до кінця? Нї місця відповідного для проб, нї відтак салї театральної, нї взагалї нїякої матеріяльної або моральної підпомоги від тих сфер руских, котрі можуть і повинні се подати — а таки удалось поставити на своїм. Длятого честь і признанє видїлови товариства і панам аранжерам та режисерам того представленя. Вибір твору драматичного не конче відповідний, бо згадана мельодрама придаєсь радше на представленя в читальнях, але все таки засади моральні, як самого твору так і зручно повкладані режисерами, добре надавались до аматорского представленя ремісників. [Тут годить ся піднести, що наші автори драматичні доконче повинні розважити потребу патріотичних творів, що надавались би до представлень аматорских, і їй зарадити.] Публики зійшлось надзвичайно иного, так що саля Frohsinn-y була битком наповнена. Русини-народовцї явились численно, з партії же москвофільскої всего лиш кілька осіб, маніфестуючи сим свою солідарність, що єсли Народний Дім не має салї на представленє, то й не треба являтись на тім представленю. Аматори вивели свої ролї дуже добре: Оля, Гафія, Тимко, Василь, Танас, Гершко показали в своїй грі, мов би се не був их першій виступ на дошках сценічних. Також і прочі аматори, що представляли дївчат, паробків, селяне, порозуміли ту вагу вдатного представленя, що "нарід" має на сценї жити своїм житєм а не бути лиш статистами. Бо й справдї коломийка в 5-ій відслонї зі співами була би могла продовжатись не знати як довго, так того публика домагалась і так живо грала "кровь молода", а першеньство в тім наложить ся першій парі п. Хр. і п-ї Гавр. Дуже складні куплети Гершка зєднали ще більше симпатію публики. — По представленю удались "Зоряне" до винаймленого льокалю в будинку "Народного Дому" і завели товарискі танцї.
"...Тож працюймо, рускі дїти,
Рускі соколята,
А гаразд буде на світї
І богата хата..."
Сим рефреном вчерашного представленя пращаємо "Зорян" і просимо так дальше поступати. 