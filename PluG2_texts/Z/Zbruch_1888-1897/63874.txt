Провини инспектора шкільного в брідскім повітї.

На 9-тім засїданю сойму, дня 19 н. ст. марта внїс поc. Рожанковскій интерпеляцію до комісаря правительственного, такого змісту:
"Селяне брідского повіта підносять настойчиві жалоби на невиносимий гнет, якого дізнають зі сторони брідскої ц. к. окружної ради шкільної, а взглядно повітового инспектора шкільного п. Станіслава Токарского, котрий у високих коштах комісійних, накладаних на поодинокі громади, старає ся винайти для себе нове жерело доходів попри виплачуване єму павшалє за обїздки.
Того рода неправильностей допускалось ц. к. староство, взглядно инспектор шкільний, між прочим в отсих громадах:
1. В Боратинї під позором оглядин школи, де до пивницї після донесеня місцевого учителя мала була вкрастись вохкість, мусїла громада титулом коштів заплатити п. инспекторови 44 зр.
2. В Стремильчи, під позором шконтра рахунків, ведених підчас будови школи, взяв п. инспектор титулом коштів комісійних 30 зр.
3. В Кадлубисках під позором шконтра рахунків, ведених при будові нової школи, взяв п. Инспектор титулом коштів комісійних раз 20 зр. а під позором списаня протоколу з громадою о запрезентованю учителя знов 20 зр.
4. В Язнівчику, під позором оглядин школи, чи не треба там перебудови, взяв п. инспектор титулом коштів комісійних 12 зр.
5. В Стирківцях, за списанє протоколу при орґанізації школи также, взяв п. инспектор титулом коштів комісійних двацять і кілька зр.
6. В Шнирові, з нагоди дисціплінарного слїдства против місцевого учителя, переведеного на просьбу тоїж громади, уплатила ся громада п. инспекторови кошти комісії в квотї 16 зр.
7. В Клекотові, з нагоди орґанізації тамже публичної школи, уплатила ся громада п. инспекторови кошти комісійні в квотї 15 зр.
8. В Ясеневі, під назором шконтра рахунків, ведених при будові нової школи, побрав п. инспектор титулом коштів комісійних 20 зр.
В тих всїх наведених случаях кошти комісійні не лиш в засадї не належать ся від громад, але також суть обчислені за високо.
Зваживши, що по мисли §.2 а) б) инструкції для шкільних инспекторів, виданої розпорядженєм міністерства з дня 28 падолиста 1872 ч. 883, всякі того рода урядові чинности повинні полагоджуватись шкільними инспекторами при нагодї візитації дотичних шкіл без нїяких окремих накладів на дотичні громади;
зваживши, що за-для того такі навмисні поїздки инспектора шкільного до поодиноких громад і зачислюванє на рахунок самих громад пропорціонально високих коштів комісійних показують ся противзаконними;
зваживши, що потрібні кошти комісійні поодиноких членів ц. к. окружних рад шкільних після розпорядженя ц. к. краєвої ради шкільної з дня 19 серпня 1872 р. 4732 уст. 2 мають покривати з так зв. "ричалту", признаваного вис. соймом о видатках на шкільні розходи під рубр. VI;
зваживши, що подібне поведенє окружної ради шкільної і окружного инспектора в Бродах, кривдячи в драстичний спосіб поодинокі громади, обтяжаюче передовсїм таких контрибуентів, котрі в наслїдок будови школи або инших розходів на шкільні цїли уже і так великі, а часто навіть до своїх матеріяльних засобів невідповідні тягари поносити мусять, може причинитись лиш до апатії і знеохоченя населеня в справі просвіти;
зваживши вкінци, що того рода приміри не можуть послужити на заохоту другим громадам, не маючим ще шкіл а лиш відстрашують — підписані запитують:
а) чи звістні ц. к. краєвій радї шкільній того рода поступки підчинених орґанів?
б) чи і що зробила або гадає зробити ц. к. краєва рада шкільна, щоби вкоротити таке протизаконне поведенє своїх підчинених орґанів?
в) чи вис. правительство не відчуває обовязку, неправильно побрані квоти звернути покривдженим громадам?"
Сю интерпеляцію підписали посли: Pожанковскій, Гаморак, Антоневич, Барабаш, Гурик, Сїрко, Кулачковскій, Гарасимович, Савчак, Сїчиньскій, Окуневскій, Жардецкій, Міза, Поточек, Стренк, Крамарчик і Ольпиньскій. 