◦ ◦ ◦ ◦ ◦ ◦ ◦ ◦ ◦ ◦

Паньство Дегени — мати, син і обі дочки — виїхали вчера в ночи до Россії. Академик Маршиньскій виїхав туди уже кілька днїв тому. Остався у Львові ще лиш академик Кистяковскій. Подав він був до намістництва рекурс против рїшеня дирекції полиції, що не вільно єму тут пробувати, але намістництво рекурс відкинуло, отже і він мусить в короткім часї виїздити. Обжаловані Галичане також уже дістали повідомленє, що слїдство карне застановляєся з причини, що нема нїяких причин до судженя их за закинене им злочиньство.
Вечерок в читальни в Павлові, устроєний дня 14 н. ст. падолиста в честь Маркіяна Шашкевича, удався знаменито. На вечерку по при велике число селян явилось понад ЗО осіб з интелигенції. Піснї і деклямації а також і два відчити сельских учителїв: "О дрібнім промислї" та "Просвітою до слави і добра" подобались загально і викликали оплески з сторони участників.
Сенати университетів у Відни і Инсбруку виготовили меморіяли до министерства просвіти, в котрих заявилися против ношеня униформів професорами университетів і просять о дозвіл носити тоги подібно як в Кракові.
В справі слова und, заведеного тепер в титулї австро-угорскої армії, видало министерство війни рескрипт, дотично поправки таблиць, написів на будинках войскових, книжках, друках, печатках і т. п. На будинках зі сторони внїшної треба зробити сю поправку безпроволочно, але о скілько можна як найменшім коштом і то лиш браним з дотацій павшальних. За се у внутри будинків і на предметах войскових, як оружє, вози, хорухви і т. п. треба заводити сю зміну поволи і степенево, щоби не надто обтяжати войсковий скарб.
Дрібні вісти. Париска вистава принесла 8 миліонів франків чистого зиску; сума та збільшиться ще из продажи будинків виставлених на пляцу вистави. Сими днями внесе в парляментї француске правительство проект, як ужити згаданий чистий зиск. — Дня 12 (24) падолиста відбудесь в Самборї вінченє п. Антона Чайковского, укінченого богослова, з панною Галькою Гординьскою. — В Підгайцях обікрали дня 14 н. ст. падолиста костел; злодій забрав з скарбони 10 зр. готівкою, чашу вартости 200 зр. і коралї з образу Матери Божої вартости 50 зр. — З Хин доносять о величезній повени: Дня 11 жовтня прибрала рїка Янтсекіянґ і залила стомилевий обшир; 1000 людей погибло в филях рїки а 15.000 людей лишилось без кусника хлїба; також кілька портів понищили филї рїки. — В Новосїлках кодо Нараєва померла Целина з Добряньских Кульчицка, співдиректорка львівского театру, донька пок. Ивана Добряньского, редактора; покійну похоронено на кладовищи личаківскім.  