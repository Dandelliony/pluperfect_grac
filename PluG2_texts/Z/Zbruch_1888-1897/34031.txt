◦ ◦ ◦ ◦ ◦ ◦ ◦ ◦ ◦ ◦

Процес вадовицкій. Оборонцї засуджених: Клявзнера, Найтана, Герца, Лєвенберґа, Ляндерера і Иваницкого внесли до комнати радної просьбу о увільненє увязнених за кавцією аж до часу, коли справа рішить ся в касаційнім трибуналї у Відни.
Розправа експропріяційна для проєктованої акційним товариством зелїзницї Львів-Белзець лінії львівского трамваю парового, від зелїзничого двірця черновецкого у Львові до фабрики тютюну у Винниках разом з побічними лініями до складу дерев братів Ґредель і на пляц яблоновского, відбуде ся вздовж траси именно в окрузї міста Львова від 16 до 22 цвітня і в громадах Кривчичі та Лисеничі 23 цвітня а в громадї Винники 24 цвітня с. р.
Бурмістром в Дрогобичи вибраний на ново п. Ксенофонт Охримович, єго заступником Герш Ґольдгаммер, асесорами д-р Поплавскій, д-р Як. Фрухтман і Ив. Баторович.
Долиньскій видїл повітовий ухвалив поставити на кошт повіту міст на ріцї Лімници межи Перегиньском а Небиловом і сего року призначив на тую цїль з каси повітової 3000 зр.
Церков погоріла в Смільници коло Хирова в ночи з 11 на 12 н. ст. марта. О ратунку не можна було і думати. Церков не була убезпечена. Що було причиною огню незвістно. Для громади Смільницї, котра числить лиш 200 мешканцїв, єсть се величезна страта.
Огнї. В Пралковичах коло Перемишля погоріло 5 господарів з цїлим своїм майном, а крім них ще кількох зарібників. Погорільцям подали поміч місцевий дїдич, кн. Лев Сапіга і перемискій видїл повітовий. 