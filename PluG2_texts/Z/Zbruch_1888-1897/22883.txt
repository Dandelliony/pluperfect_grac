◦ ◦ ◦ ◦ ◦ ◦ ◦ ◦ ◦ ◦

Відень 29 мая. Комисія для закона карного приняла поправку Коппа до §. 14, щоби кара вязниці за політичні провини не могла назначитися на ціле житє, лиш на якійсь час. При 19 поставив Барайтер, щоби першій раз засудженому що найвисше на пів року вязниці, можна сю кару дарувати під условієм, що він до певного часу не допуститься нїякої провини.
Прага 29. мая. Страйк візників трамваєвих закінчився. Новий директор трамваю пристав на всї жаданя візників і они зараз вернули до роботи. На знак згоди повивішувано на возах трамваєвих білі хоруговки а конї прибрано в цвіти. — Страйк гірників в Кляднї не залагоджений.
Брукселя 29 мая. Серед великої демонстрації лївиці давав президент министрів Бернерт поясненя що-до процесу в Монс і заявив, що всю відвічальність за сей процес бере на себе.
Букарешт 29 мая. Завтра розпічнеся в сенатї дебата над кредитом фортификаційним. — Палата послів продовжила мандат комисії слїдчої в справі Браціяна. — Митроп. Михаїл був на снїданю у румуньского митрополита і відложив свій виїзд на два днї.
Атини 29 мая. Вість о оголошеню прилученя Крети до Греції єсть зовсїм безосновна.
Рим 29 мая. Вчера вечером повернув тут Криспи, а президент палати послів, министри, посли і власти повитали єго торжественно. — Страйк візників омнибусових скінчився.  