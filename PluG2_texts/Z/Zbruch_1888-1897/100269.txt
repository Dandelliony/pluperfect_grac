◦ ◦ ◦ ◦ ◦ ◦ ◦ ◦ ◦ ◦

  Семе засїданє секції математично-природописної Наукового товариства им. Шевченка відбуло ся дня 12. н. ст. вересня під проводом директора секції проф. Верхратского. На тім засїданю: 1) рішено студію математичну п. Володимира Левицкого "Еліптичні функциї модулові" випечатати в Записках товариства: 2) покінчено дискусію над механічною термінольоґією, що єї зладив п. В. Левицкій і рішено передати єї також до Записок.   Пращанє ґр Каз. Баденього, котрий має оставити становище намістника Галичини, щоби обняти презідію міністерства, приготовляє ся на велику скалю. В тій цїли завязують ся вже тепер всїлякі комітети. Оногди відбув ся в сїй справі у кн. Адама Сапіги в Красїчинї зїзд шляхти і властителїв більших посїлостей, на котрім порішено, щоби властителї більшої посїлости попращали уступаючого намістника in gremio, а при тім один з членів тої депутації, котра — як подає Gazeta Narodowa — має бути дуже численна, виголосить відповідну бесїду.   Холєра в Галичинї. Gazeta Lwowska доносить: В Тернополи захорували дня 12-ого вересня на холєру азійску три особи; три особи померли а дві виздоровіли, позістає в лїченю чотири особи. — В Березовици повіта тернопільского виздоровіла одна особа а захорувала одна дитина, котра позістає під доглядом лїкарским.   Конокради. В околици Рудок було в сїм роцї кілька крадїжей коней, однак злодїїв годї було віднайти. Доперва 11-ого с. м. удало ся командантови постерунку жандармерії Сисакови придержати трех злодїїв, котрі їхали від Комарна до Рудок украденими кіньми і возом. Арештованих віддано до суду, однак они не хотять здрадити свого "incognito" та оповідають, що конї і віз лише случайно дістали ся в их руки десь за Комарном.   Денний дохід пануючих голов після часописи Society єсть такій: Дохід царя россійского 72.000 зр., султана 48.000 зр., цїсаря австрійского 30.000 зр., короля Италії 20.000 зр., королевої Анґлії такій сам, цїсаря Нїмеччини 24.000 зр., короля Бельґії 4.800 зр., презідента републики францускої 1.800 зр. а презідента сполучених держав 420 зр.   Дрібні вісти. В Трієстї запалив оногди грім фабрику паперу фірми Модіяно; шкода до яких 800.000 зр. убезпечена. — В Америцї навістило сими днями страшне землетрясенє державу Гондурас, при чім погинуло в деяких містах сотки осіб.   Дѣло 