◦ ◦ ◦ ◦ ◦ ◦ ◦ ◦ ◦ ◦

Комісії ради міста Львова, покликані до принятя цїсаря, уконституовали ся в понедїлок. Найчисленнїйша єсть комісія безпечности і порядку публичного. Провідником сеї комісії вибрано презеса охотничої сторожі огневої у Львові д-ра Зґурского, а віцепрезесом п. Сирочиньского і ухвалено, щоби орґанізацію сторожі горожаньскої повірити львівскому "Соколови" враз зі сторожею охотничою. Оба товариства мають скріпити свої сили Соколами і сторожею огневою з провінції о скілько се буде можна. Крім того може утворити ся сторожа горожаньска з охотників, котрі до неї запишуть ся. Дальше утворено комісії: кантатову, хороводову, кватерункову і декораційну. Кватерункова має займити ся принятєм справоздавцїв журналістничних, а декораційна устроєнєм илюмінацій і прикрашенєм улиць.
Нова мурована церков будує ся в Опільску, в повітї сокальскім, фондами самих мешканцїв Опільска [філії парохії Конотопи]. Роботу веде инжінєр повітовий з Сокаля п. Левицкій після свого пляну. Будова церкви обширної, гарної, в видї хреста, доведена вже по-над вікна і в осени буде вже й покрита бляхою. Справу-ж будови веде комітет під проводом пароха о. Станислава Алексевича. Замітимо мимоходом, що заходом о. С. Алексевича завязала ся в Конотопах читальня "Просвіти". Статути вже намістництво приняло до відомости, а отворенє читальнї відбуде ся зараз по жнивах.
Львівскій маґістрат оголошує конкурс на пять безплатних місць в галицкій консерваторії музичній, котрих обсада належить до міскої репрезентації. Убігаючі ся о ті місця мають внести поданя до маґістрату найдальше до 20 н. ст. серпня виказати в них убожество, вік, занятє і спосіб удержаня, а також дотеперішну науку музики.
Комітет вистави будівляної оповіщує, що з причини отвореня вистави дня 29 н. ст. серпня розпочали ся роботи инсталяційні на площи вистави і що з тої причини бюро комітету, находяче ся доси в ринку під ч. 30, перенесене буде дня 28 н. ст. липня до будинку школи політехнічної. Бюро буде отворене від години 9-тої до 12-тої перед полуднем і від 3-тої до 7-ої пополудни. Заразом повідомлює комітет интересованих, що новоуставлений паркан, відмежуючій площу вистави від улицї Льва Сапіги а улицї Технічної, призначений на уміщуванє анонсів мальованих і налїплюванє афішів. Дотичні замовленя приймає і виконує п. Иван Бромильскій, склад паперу і приборів рисункових у Львові ул. Кароля Людвика ч. 11. 