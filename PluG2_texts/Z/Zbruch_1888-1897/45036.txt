Отже що доси? — Руско-народний театр у Львові

Отже що доси?
Ми розказали зі всею можливою докладностію і вірностію, на підставі стеноґрафічних записок, протоколів Pуского клюбу і автентичних інформацій, ґенезу, перебіг і конець сегорічної акції Pуского клюбу в соймі. Зібравши все сказане разом і розваживши також то, що єсть загально звістне, показує ся:
1) Що солідарність Pуского клюбу вже перед сесією через аґітації львівскої кліки обєдинителїв була підорвана.
2) Що тая-ж кліка що більше заходила ся унеможливити солідарно поступованє Русинів в краю, именно при виборах до ради державної.
3) Що через дїланє кліки під фірмою рускої солідарности наслїдки неодної провини єї спадали на загал Русинів.
4) Що против деструктивної акції кліки мусїла виступити з контр-акцією Народна Рада у Львові.
5) Що приготовляючі кроки до головної акції руских послів-народовцїв в соймі робила Народна Рада.
6) Що рускі посли-народовцї, єсли Русини мали видобути ся з крайно некористного становища, на якім знаходили ся в наслїдок згаданих висше визнаних обставин, мусїли зробити той крок, котрий зробили.
7) Що рускі посли-народовцї зробили той крок не в интересї партійнім, а тим менше особистім або приватнім, але в интересї руского народу взагалї.
8) Що рішучій крок п. Романчука зроблений був з повною льояльностію супротив "старої" партії, котрої він в нїчім не уразив, при тім в спосіб, вказаний конечностію, і о скілько можна не нарушаючій форми.
9) Що більшість Руского клюбу той крок одобрила і поставлену п. Романчуком проґраму приняла.
10) Що тая проґрама не була нїким піддана, але була то проґрама всїх Русинів в 1848-ім роцї, а відтак проґрама Русинів-народовцїв.
11) Що на тую проґраму згодило ся і ц. к. правительство і єї приняв рускій епископат устами Єго Ексц. митрополита.
12) Що також польска сторона тій проґрамі не могла нїчого закинути.
13) Що отже при тій проґрамі і єдино при тій Русини можуть розвивати ся в спокою і з добрим успіхом, без секатур правительственних орґанів і без дуже завзятих напастей шовіністів.
14) Що ті, котрі кроку того не одобряють, роблять се тілько длятого, що стоять на чисто партійнім становищи або що улягають тероризмови партії чи кліки.
Здає ся нам, що ми о минувшости вже досить сказали; в дальших статьях звернемо ся до теперішности і будучности, щоби пояснити, на якім становищи ми тепер стоїмо, що нам дальше треба робити і що нас чекає. Руско-народному театрови у Львові не поводить ся світло, бо виставлений на досить значні страти. Причин на се складає ся досить много; між иншим н. пр. публика, ходяча до театру, обмежаєсь — як се ми вже зазначували — виключно на певний круг осіб, бо як звістно, "тверда" парафія вздержалась остентативно від театру а навіть розвинула сильну аґітацію в тім напрямі, і лиш на представленях на добродїйні цїли, коли вже відпоручники якого товариства являть ся з білєтами і запросинами в помешканню можна побачити декого, але і то з minorum gentium, з тої парафії. Но але і се далось би що перетерпіти нашему театрови, коли-б не нова біда. Ото годї дістати театрови на представленя в суботу і недїлю салї, бо не лиш саля тов. Frohsinn-y, але і инші салї львівских товариств (як "Сокола", Касина міщаньского) віддані на ті днї комітетам і приватним особам на вечерки та концерти. А треба знати, що суботи і недїлї то як-раз днї, котрі можуть покрити недобори фінансові з цїлого тиждня, бо тогдї кождий рад якось розвеселитись. Але що-ж робити — таж звістно що всюда однака доля комірника: хоч і добре заплатиш за куточок, то все терпиш всїякого рода прикрости. Щоби отже якось полатати свою біду, устроює дирекція нашого театру сеї недїлї, 7 н. ст. грудня, о 3-ій годинї по полудни, представленє пополудневе в сали Касина міщаньского. Виставлена буде пораз першій драма М. Бораковского "Із моря житейского", а опісля "Вечерницї" Нїщиньского. Початок представленя точно о 3-ій годинї. Чи-ж по так вірнім представленю стану річей, треба ще більше завзивати львівских Русинів до численної участи на недїльнім і дальших представленях? — В понедїлок в сали Frohsinn-y виставить театр оперету И. Воробкевича "Панї молода з Босни", а ві второк, на дохід учеників рускої ґімназії, драму д-ра Ом. Огоновского "Федько Острожскій". 