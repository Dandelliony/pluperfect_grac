Осторожно з 25-рублевими банкнотами. — Романтична пригода. — Войскова служба Божа. — Засїданє стрийскої ради повітової.

Осторожно з 25-рублевими банкнотами. Сими днями украли в Петербурзї в банку державнім цілий пакет 25 рублевих банкнотів на квоту 10 миліонів рублїв. Банкноти були майже готові, бо хибувало на них лиш підпису касієра. На другій день мали ті банкноти йти ще раз на прасу литографичну, на котрій був підпис касієра, коли в ночи украли цілий пакет банкнотів. Тепер злодїї фальшують підпис і банкноти пускають між людей. За-для того всї россійскі каси державні одержали наказ не міняти цілком 25 рублевих банкнотів, лиш кождий банкнот відсилати до Петербурга, щоби справдити, чи підпис не єсть підроблений. Також і львівскі контори виміни не приймають цілком 25 рублевих банкнотів.
Романтична пригода. В Целовацу оженився молодий 30 лїтний граф Шандор Вай з донькою лїсового инспектора, панною Е. Вінчав молоду пару якійсь монах редемпторист на Угорщинї. Але коли по вінчаню десь счез молодий граф, почали родичі молодої за ним розвідуватись, а вкінци віддали цілу справу в руки полиції, котра викрила, що нїгде нема нїякого графа Шандора Вай, а єсть лиш графиня Шарольта Вай, котра відограла сю цілу комедію. Розумієсь, що графиню увязнили і тепер ведесь судове слїдство. Графиня має 30 лїт і родичі виховали єї цілком по мужески, бо не мали синів. Тому то графиня Шарольта знає пити і курити мов правдивий мадяр. Перед двома лїтами одержала она 20.000 зр. в спадщинї і прогайнувала сей маєток проживаючи лиш в мужескім товаристві. Послїдним єї дивоглядним чином була романтична любов з донькою инспектора і вінчанє. Газети угорскі подають лист гр. Шарольти до адвоката, в котрім просить, щоби вистарався для неї грошей, бо не має в що одягнутися а єї мужескій одяг зборонили носити в вязници. — І чи-ж не готове лібретто, взяте з житя, до якої оперетки!
Войскова служба Божа. Кн. Виндишґрец, командать XI корпусу, зарядив, щоби на недїльній службі Божій войсковій в костелї Єзуїтів був присутним один генерал і офицер штабовий, котрий має в тім дни инспекцію гарнизону. По скінченій службі Божій віддїли войска мають дефилювати перед генералом. — Таке розпорядженє видане для вояків латинників, а о Русинах, що ходять до церкви св. Николая навіть і згадки нема Русинам-воякам не приграває навіть музика войскова і они прилучуються до віддїлу войска, котрий йде до костела Єзуїтів. І не диво, що з того шириться деморализація між войском: що майже кожда шаржа з погордою відзиваєсь і дивиться на все що руске я як може так пхаєсь між латинників, бо видить, що для них всякі відзнаки і почести. А преці гарнизон львівскій складаєсь в більшій части з вояків-Русинів.
Засїданє стрийскої ради повітової відбулося оногди під проводом маршалка бар. Ромашкана. Важнїйші справи полагоджені на тім засїданю, суть отсі: внесенє повітового видїлу, як користати з фондів, призначених на підпомогу людности, потерпівшої від сегорічного неврожаю; признанє дороги Стрийско-Журавецкої за дорогу повітову; замкненє рахунків за р. 1888; відповідь на квестіонар що-до реформи закона дорогового. Над сею справою вивязалась оживлена дискусія; референт п. Адам Онишкевич і радні гр. Кар. Дїдушицкій, Евг. Абрагамович і д-р Сев. Попель промавляли за внесенєм видїлу повітового, котрий з многими застереженями заявився за зміною престації дорогових на додатки до податків. О. Давидяк промавляв, щоби цілком залишити систему престаційну яко несправедливу і безвзгдядно завести систему оподаткованя на ціли дорогові. Підчас сеї дебати вийшло кількох радних з засїданя і не можна було полагодити остаточно сеї справи, а видїл повітовий рїшив подати своє внесенє краєвому видїлови разом з описом, як переводились наради над сею справою на сїм засїданю повітової ради. 