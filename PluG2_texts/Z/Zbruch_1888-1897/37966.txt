Затроєнє кокаіною. — Вибори в Підгаєцкім повітї.

Затроєнє кокаіною. Технік дентистичний п. Бернард Берґер з Відня поселив ся у Львові та оголосив по польских ґазетах, що виготовлює всякі направи зубів "без найменшого болю". Панї З., жена цукорника, прийшла до Берґера, щоби вставив їй кілька зубів. Берґер згодив ся по 2 зр. від штуки і порадив їй вставити обі щоки. Зачалось вириванє пняків і здорових зубів через кілька днїв. Дня 14 лютого с. р. прийшла п-ї З. рано о 11-ій год. до Берґера і просила, щоби за для великого єї зденервованя відложити дальшу операцію на пізнійше. Але п. Берґер заявив, що єї стан не перешкаджає операції і вприснув їй кілька разів кокаіну. П-нї З. зомлїла. Візвано д-ра Ляндава а сей задав зомлїлій коняк і чорну каву і се лиш спасло єї від смерти. Але все таки п-ї З. була безпритомна в помешканю Берґера до 4-ої год. по полудни. На другій день повторилось зімлінє п-ї З. і аж д-р Прус вилїчив єї з того затроєня кокаіною по 14 дневій недузї. За таке дїло обжаловано п. Бергера до львівского суду повітового о провину з §.343, а маґістрат з своєї сторони зробив ревізію у Берґера і найшов флящинки з креозотом та кокаіною. Додати треба, що Берґер мав від львівского маґістрату концесію лиш на виріб штучних зубів а не на які небудь операції. При розправі вносив обжалованє п. Я. Ильницкій а боронив Берґера д-р Дулємба. Берґер боронив ся, що він лиш водою помазував п-и З. ясна, але д-р Прус зізнав, що справдї лучило ся затроєнє кокаіною. Те саме потвердив і лїкар судовий д-р Люкас. Судья п. Кербер признав п. Берґера виновним провини з §.343 з. к. с. є. безправного лїченя і засудив єго на 50 зр. кари, а крім того мабуть маґістрат відбере п. Берґерови концесію. В Підгаєцкім повітї — як ми вже коротко доносили — випали вибори для Русинів зовсїм користно, перейшла в цїлости ліста руска. Нинї наводимо поименний спис вибраних членів після друкованої синьої лісти кандидатів: 1. о. Илярій Стеткевич парох Божикова, 2. о. Кирил Левицкій парох Вербова, 3. о. Иван Навроцкій парох Голгоч, 4. о. Емил. Застирець парох Мозолівки, 5. Володимир Левицкій нотар з Вишнївчика, 6. о. Иван Токар парох из Вишнївчива, 7. Иван Волчук війт из Старого міста, 8. Теодор Содомора з Беневи (виписаний на лістї замість перечеркненого имени Олекси Фіялковского війта з Телячого), 9. Мих. Медицкій дїдич з Александрівки (Русин), 10. Иван Богдан (старшій) з Новосїлки, 11. Онуфрей Голубяк з Горожанки і 12. Хома Воронович з Вербова.
Из західної Галичини звістний доси результат виборів в повітах хшанівскім і краківскім. В однім і другім повітї випали вибори для мазурских селян некористно: из сельскої курії вийшли на членів ради також пани і ґрафи (н. пр. в хшанівскім ґр. Ант. Водзіцкій, ґр. Андр. Потоцкій, дїдич Брунон Лєвєнфельд).
Як відбували ся вибори в Кракові, в столици мазурскій, се описала нинї N. Reforma у вступній статьї п. заг. "Вибори, яких богато" і подала дуже цїнні замітки на темат тих виборів.
Серед виборцїв обігали дві лісти з кандидатами: "синя", протеґована "сферами рішаючами" і "біла", котра тим сферам не подобалась. Лістою "синьою" заосмотрювали виборцїв панове возьні з ц. к. староства і, звиваючись поміж сукманами селяньскими, аґітували за кандидатами на тій лістї. В міру того, як наближалось полудне, що-раз більше розясняли ся лиця виборцїв — і на столї комісії виборчої взяла верх ліста на синїм папері. "Рівночасно-ж — пише N. Reforma — в сусїдних шиночках панував рух незвичайно оживлений а властителї шиночків, дякуючи виборцям, не мали нї найменчої причини нарікати, що Краків має раду повітову і вибори до неї. Хто був фундатором тої пословичної "ковбаси виборчої" — тілько єї не треба брати дословно, бо она не виключає инчих твердих чи плинних їств і напоїв, — досить, що чувства виборцїв що-раз лучше достроювались до кандидатів лісти синьої і она опановала побоєвище. Але що більше, був хтось, кому тота побіда синьої лісти чинила велику приятність, бо, щоби виборцї не трудились ходом до шиночків, доставляв им їдла, напою, розуміюсь безплатно, до самої салї виборчої в будинку ц. к. староства. Такої щедрости і гостини, мусимо признати, не бачили ми ще при нїяких виборах... Відповідно до того був і результат вольних виборів, заґарантовавих законами конституції"
Представивши хід виборів, N. Reforma ставить питанє: "яку користь моральну винїс люд в Галичинї з виборів дня 18 червня, єсли всюди вибори з менчих посїлостей відбувались так, як отсе в Кракові?" — і відповідає:
"Нїхто чей не посудить нас о нехіть для автономії краєвої, коли заявимо в тім случаю бажанє, що лучше би ся стало, як би виборів таких зовсїм не було. Бо і яке довіріє і поважанє може мати селянин до свого заступника, котрого єму накидають насильно, котрий здобуває собі голоси "ковбасою виборчою", а дуже часто і ще сильнїйше переконуючим арґументом, зовсїм не перебираючи в виборі средств деморалізуючих? Для догоди личній амбіції дістають ся навіть такими неморальними способами на видатні становвща в автономічних репрезентаціях люде, для котрих справа публична єсть квестією чужою або байдужною; они тут просто заваджають і паралізують дїяльність властей краєвих, позбавляючи их всякого поважаня і довірія у люду. Чи можна-ж дивувати ся, що серед таких відносин повага рад повітових упадає, а автономія наша стрічає таке упокоренє, що сойм краєвий дістає від селян петиції о знесенє рад повітових? Аж тогдї підносять ся голоси обуреня на темноту і недовіріє люду. А хто их будить і піддержує, як не ті, що, дорогою деморалізації діставшись на становища достойників повітових, сидять бездїльно і справами повіту займають ся хиба от щоби час минав...
"І ще одна насуваєсь тут увага. Маємо за зле людови, що нераз неохотно і з недовірієм приймає просвіту, нераз треба єї прямо накидувати єму, карами грошевими силувати, щоби дїтей слав до школи. Але-ж яке понятє може собі виробити наш селянин о моральній вартости тої просвіти, єсли в часї виборів презеси окружних рад шкільних, члени товариств просвіти люду і товариств господарских, основателї читалень, наконець достойники повітові — одним словом люде, покликані до ширеня просвіти серед люду і самі посїдаючі т. зв. висшу просвіту, розпоюють і перекуплюють того самого хлопа, даючи тим очевидний доказ, до якої то звершености моральної доводить часом наука і просвіта. Як-раз ті, в котрих личнім интересї лежить уморальненє люду, властителї більших посїлостей, звичайно найпогубнїйше дїлають на люд в часї виборів, а давши єму примір на собі, що в потребі нема що перебирати в средствах, дивують ся, що хлоп, поступаючи тою самою дорогою, нарушить єго власність або не сповнить зобовязань для двора.
"Частий розсудок, коли вже не що инче, повинен уже пересвідчити головних деморалізаторів люду в часї виборів, що зле бавлять ся, а шкодять не тільки краєви і суспільности, але і собі самим в першій лінії. Доки з аґітації при виборах не усуне ся "ковбаси виборчої" і перекупства, доти сойм і раду повітову буде люд уважати за тягар злишний для него, доти до школи не буде мати довірія і поважаня, доти до двора буде мати нехіть і лакімство. То-ж час би було вже, по тільколїтній дорого оплаченій практицї, покинути досегочасну методу виборчу і засвітити людови приміром тої моральности, о якій єму голосить ся і так горячо заохочуєсь..."
Ми навели замітки N. Reform-и в повніш основі, бо вповнї годимось на них, і ми нераз писали в тім самім дусї, з додатком ще мотиву польонізаційного у всхідній Галичинї, котрий то мотив N. Reforma поминула... 