◦ ◦ ◦ ◦ ◦ ◦ ◦ ◦ ◦ ◦

В Бертешеві, пов. бобрецкого, відбулось дня 29 н. ст. вересня торжественне посвященє церкви, відновленої заходом пароха о. Льва Лонцкого і провизорів. Чину посвященя довершив о. Радзикевич, декан бобрецкій, а опісля відправив богослуженє разом з оо.: Иллашевичем з Соколівки і місцевим парохом Лонцким; проповідь, відповідну торжеству, виголосив один з околичних питомців.
Оплати трамваєві у Львові. Министерство торговлї затвердило ореченє намістництва, що трамваєві львівскому вільно побирати подвійну оплату, с. є. 8 кр. в І. клясї а 6 кр. в ІІ. кл., лиш од тих осіб, що всїдають коло касарнї Фердинанда або висше аж до перестанку коло дому ч. 38 ул. Городецка, в напрямі до двірця зелїзниці, а від осіб, що всїдають повисше згаданого перестанку має побиратись звичайна оплата за одну секцію їзди трамваєм, с. є. 4 кр. в І. клясї а 3 кр. в II кл.
Після нового закона промислового мусить кожде ремесло належати до якоїсь корпорації. Львівскі парасольники старались о принятє до якої-небудь корпорації, а коли нїяка корпорація не хотїла их приняти, то львівска палата торговельно-промислова придїлила их до склярїв і токарїв.
Дрібні вісти. Иван Воляньскій, контрольор зелїзниці Кароля Людвика, помер нагло на удар серця передвчора на ул. Чарнецкого. — Громада Радимно зачислена до семої кляси тарифи чиншів для кватерунку войскового аж по рік 1890. — В жовтни с. р. має відбутись в Римі зїзд монахів Францисканів, Бернардинів і Реформатів, щоби вибрати нових генералів своїх чинів. — Минувшої ночи завалились дах і стеля в официнах триповерхної камениці ч. 20 при ул. Рускій, на щастє нїхто там не мешкав, бо забиралися ту часть камениці направляти. — Пани Марії Аґопсовичевій в Заболотові украли в незвістний спосіб вальор ренти австрійскої ч. 4461 на 10.000 зр. 