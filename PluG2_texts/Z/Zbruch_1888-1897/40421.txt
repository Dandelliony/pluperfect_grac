Відчит з бакторіольоґії д-ра Коха. — Школа для промислу деревного. — Нещасливий монарх.

Відчит з бакторіольоґії д-ра Коха на медичнім конгресї в Берлинї. 
Ще перед 15 лїтами нїхто не вірив, щоби знаходжені припадково на людскім або звірячім тїлї мікроорґанізми були звірятками жиючими, маючими звязь з хоробою. Навіть деякі лїкарі гадали, що се тїлця кристалічні. Аж видосконалені мікроскопи, фарбованє і годівля бактерій показали, що сі животинки мають тїсну звязь з різними хоробами, в хоробах грають велику ролю, і що одна і та сама бактерія не переміняє ся в бактерію инчого рода, помимо того, що родів тих бактерій в орґанізмах витворює ся богато. Зауважано також, що в певних хоробах проявляють ся спеціяльні роди бактерій, котрі при иншій хоробі не проявляють ся, і що штучно годований якій рід бактерій, впущений в людскій орґанізм, викликує все одну і ту саму, відповідну свому родови хоробу. Так доказано причинову звязь поміж певними родами бактерій а недугою рожі, сухіт або книгосушу. Так само мають ся річи з черевним тифом, проказою і азіятскою холерою. О сїй послїдній гадають вже, що єсть також осібний рід бактерій званий бакціллом холеричним. Відкрито також, що бактерії видїлюють з себе труючу матерію, і сю матерію почали уважати за причину смерти. Зате безпідставним показуєсь догад, будьто би білі тїлця крови нищили бактерії і вели з ними борбу на житє і смерть. Безпосередне дїланє світла сонїчного убиває всякі бактерії дуже швидко, отже і бакцілля грудних сухіт. Навіть посередне світло убиває их, але дуже повільно. На вікнї годовані бакціллї сухіт гинули доперва по 5—8 днях. Бакціль сам з землї не піднесе ся, але вітер підносить єго з порохом, втискає до легких і в той спосіб заражує орґанізм. На кір, шкарлятину і віспу не вислїджено до сих часів бакцілля. Так само не вислїджено ще бакцілля, що творить хороби: скаженину, инфлюенцу, коклюш, трахому (єгипетске запаленє очей), жовту фебру і перлицю. Може бути, що там суть якісь спеціяльні животинки, що сі хороби викликують. З тих вислїдів могуть бути величезні користи, позаяк при помочи бактеріольоґії можна винайти успішне средство на десінфекцію, прочищуванє води, воздуха, стерилізованє молока покармового для немовлят і т. д. Особливож в лїченю сухот може се мати дуже велику вагу. Годуючи бакцілля сухотного д-р Кох запримітив, що деякі тїла дуже скоро убивають єго, як етеричні олїйки, пара з ртути, барвники живичні, соли золота і срібла, особливож ціянок золота. Всї отсі тїла навіть дуже розпущені водою повздержують розмножуванє бакцілля, але не мають такого успіху тогдї, коли бакціль находить ся вже в людскім тїлї. Однак д-р Кох — як казав у відчитї — шукав за средством на сухоти так довго, доки не винайшов того, чого хотїв. Коли завдав се віднайдене средство морской свинцї, котра дуже легко підпадає сухотам, то не лиш що не можна було єї заразити, але навіть свинки хорі на сухоти, розвинені в найвисшій степени, ставали по зажитю сего лїкарства одразу здоровими. Яке се средство, не виявив д-р Кох, мабуть для того, щоби свій дослїд добре продати та зробити на нїм хорошій интерес грошевий. Єсли се заявленє д-ра Коха не єсть самохвальбою, то дуже зле свідчило би о єго еґоізмі і перечило би максимі, що медицина єсть добродїйством цїлої людскости. Школа для промислу деревного в Станіславові має бути зреорґанізована. 
Kurjer Stan. пише: Після пересланого до маґістрату і до заряду школи письма, видїл краєвий буде давати на удержанє школи, с. є. буде оплачувати учителїв, закупить всї средства наукові, о скілько школа ще их не має, під тим условієм, єсли місто зобовяже ся актом нотаріяльним доставити на 10 лїт убікацій, складаючих ся з 8 комнат, опалу, світла і послуги для школи. Дотепер давало місто 5 комнат і опал, тож розходить ся ще лиш о 3 комнати, а школа стане. Тепер єсть в школї 2 учителїв фахових матуристів правительственної школи закопаньскої, один для столярства а другій для токарства і сницарства. До школи ходить 11 учеників a вписи відбувають ся ще через місяць. З початком року шкільного, с. є. 1 вересня відбуватись буде наука рисунків що дня для учеників школи і для челядників столярского і подібних ремесел, а також наука стилістики і технольоґії. Заряд школи бере ся виготовляти всїлякі роботи найделікатнїйші з обсягу столярства, токарства і сницарства за дуже умірені цїни. Нещасливий монарх.
О умисловім станї баварского короля Оттона подають сумні вісти. Сильна будова тїла улягла і подала ся впливам хороби. Недавно тому не хотїв він приняти до уст нїякої поживи, аж ледве удалось лїкарям підступом змусити єго до їди. Відразу до їди, котра повтаряє ся часто, удаєсь усунути лиш через пристрасть короля до куреня паперосів. Він цїлими днями крутить папероси і що лиш надкурить, зараз кидає і крутить нові. Забираючи проте папероси змушують єго до їди. При накритім і заставленім стравою столї засїдає звичайно лїкар в товаристві службового шамбеляна, а Оттон залїзши в кут поглядає на них з перестрахом. Присутні удають, що не видять короля. Довкола стола розкидають богато паперосів. Зваблений видом паперосів наближає ся Оттон до стола і витягає руку за паперосами. Лїкар накривае папероси серветою а взявши короля за руку толкує єму, як дїтвакови на розум, що перше треба конче щось зїсти а потім дістане папероса. Оттон поликає подані страви, хапає за папероси і утїкає до своїх комнат. 