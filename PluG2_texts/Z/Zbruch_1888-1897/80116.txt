Продажа соли.

Видїл краєвий, перенявши в свої руки продажу соли в Галичинї, робить підготовленя, щоби цїлу річ ввести в житє з днем 1 липня с. р. Між иншим видав видїл краєвий инструкцію для заступників до продажи соли. З тої инструкциї подаємо головнїйші постанови, бо надїємо ся, що о такі заступництва повинні і будуть старатись наші люде, крамницї сїльскі і т. п.   Заступником видїлу краєвого до продажи соли може бути кожда повнолїтна і повноправна особа, з виїмкою тих, котрі були карані за злочин або провину, поповнену за-для зиску. Видїл краєвий може именувати заступником також особу моральну, институцію, корпорацію, спілку і т. п. Єсли кілька осіб буде именованих до продажи соли, то они всї неподїльно одвічальні за виконанє постанов инструкції і за всякі розпорядженя видїлу краєвого.   Обовязки заступника такі: а) продавати сіль як в головнім складї так і у філіях по цїнах означених видїлом краєвим; б) старати ся, щоби нїколи не бракло соли в єго окрузї; в) удержувати відповідний льокаль на склад і продажу; г) кошти, получені з продажею соли, покривати з провізії, признаної єму видїлом краєвим. — Заступник має продавати сіль консументам і дрібним крамарям, але передо всїм треба звертати увагу на потреби консументів. В головнім складї має бути припас соли завсїгди в достаточній скількости. Продажа соли з головного складу не буде обмежена на саму місцевість того складу, але засягне округ, означений видїлом краєвим.   Льокаль головного складу і продажи соли має бути сухій і не вільно тримати в нїм предметів, котрі би шкодили соли чи то запахом чи иншими прикметами. Кождий заступник має донести видїлови краєвому на 14 днїв перед отворенєм продажи число конскрипційне дому, де буде склад і продажа соли. Льокалю не вільно зміняти без дозволу видїлу краєвого. На льокали складу і продажи соли має бути уміщена вивіска з написею: "Krajowa sprzedaż soli — cena za topkę... groszy (centów)". Таку вивіску виготовляє видїл краєвий а заступник звертає кошти. Льокаль головного складу і продажи соли має бути отворений що дня, не вилучаючи недїль і свят від 6-тої год. рано (в зимі від 7-ої) до 9-ої год. вечером. В недїлю від 12-ої год. в полудне льокаль може бути зачинений.   Замовленє і достава соли має відбуватись так: Заступник висилає до видїлу краєвого замовленє а заразом і гроші на се, відчисливши собі провізію. Сіль має замовлятись бодай три рази в місяци, а при тім треба уважати, щоби в головнім складї не бракло нїколи соли. При доставі соли зелїзницею треба числити від дня замовленя до дня достави на місце 10 днїв часу а при доставі возом 6 днїв. Рівнож треба по відобраню доставленої соли вислати до видїлу краєвого потвердженє відбору. Крім того має заступник висилати до видїлу краєвого місяць наперед повідомленє, кілько соли буде потребувати на другій місяць. Єсли би сіль в транспортї значно ушкодилась, то заступник має донести про се до трех днїв по відборі до видїлу краєвого. Єсли склад віддалений три кільометри від стації зелїзничої, то перевіз соли має відбутись власним коштом заступника, єсли же віддаленє більше над три кільометри, то видїл краєвий увзгляднить се в провізії, єсли заступник буде перевозити сіль власними підводами. Виділ краєвий доставляє сіль до стації зелїзничої.   Сіль продаватись буде цїлими топками, по пів топки і по 1/5 части; мілкої соли не вільно продавати. Цїни, висшої по-над означену видїлом краєвим, не вільно жадати нї від крамарів.   За невиповненє постанов сеї инструкції установлено кари грошеві на заступників, а по трикратнім покараню може бути відобране заступництво за попередним одномісячним виповідженєм. Рівнож складає заступник кавцію до каси видїлу краєвого. Кавція звертаєсь по часї, на котрий удїлено заступникови право до продажи соли. Єсли би міністерство скарбу цофнуло своє уповажненє, удїлене видїлови краєвому, то перестають обовязувати концесії для заступників а заступник не має права жадати нїякого відшкодованя.   Дѣло   