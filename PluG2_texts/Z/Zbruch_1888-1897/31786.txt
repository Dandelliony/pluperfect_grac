До характеристики наших судів. — Будова палати справедливости у Львові. — Розправа судова.

До характеристики наших судів. Єще в р. 1864 зачав ся процес о два морґи прилїску між 7 селянами з Рихвальда, пов горлицкого, а п. І. Плоцким, тамошним дїдичем, та ще не скінчив ся до сеї пори. 3 давен-давна мали селяне при своїм поли прилїсок, а п. Плоцкій в их сусїдстві лїс. В р. 1864 при рубаню паньского лїсу, зайшли двірскі слуги до селяньского прилїску і зачали єго рубати. Селяне збіглись, відобрали слугам сокири і пили, та з того і процес. Коли-б були селяне взяли собі адвоката, то були-би вже мали якесь остаточне рїшенє свого спору; але що селянам визначено з уряду адвоката д-ра Стан. Зелиньского, то і процес ведесь вже 25 лїт, а за прилїсок, що варта 400 зр., видали они вже в процесї до 1000 зр. Розумієсь, що за той час зайшли зміни в спорючих сторонах: з семи селян лишились лиш два Лепяк і Кобасяр, а замість давного п. Плоцкого стає єго наслїдник, братанок Плоцкій, бувшій маршалок повітовий. А що відкрили окружний суд в Яслї, то і ціла справа там перенеслась, а д-р Зелиньскій віддав своїх клієнтів д-ру Адамскому з Ясла. Будова палати справедливости у Львові. Виготовлені пляни сеї будови вже затвердило міністерство справедливости і вислало до Львова инжинира, котрий умовить ся з підприємцями і буде наглядати переведенє будови. Робіт не віддадуть одному підприємцеви, але роздїлять ся між фахових ремісників. Тому виведенє мурів з каменя і цегли та роботи теслярскі обійме один будівничій, а попри него доставлять львівскі ремісники роботи столярскі, шлюсарскі, малярскі, лякерничі і инші, але під условієм, що не зажадають висшої ціни від тої, яку поставлять рукодїльничі фірми віденьскі. Міністерство побоюючись, щоби львівскі ремісники не змовились, зажадало, щоби до розправ конкуренційних завізвано також віденьских ремісників. Ті розправи переведуть ся в замкненім числї, се значить, до поданя ціни завізвуть ся лиш ті фірми, котрі комітет наглядаючій будову буде уважати відповідними з огляду на их стійність і добру славу. Розправи переведуть ся незадовго, бо будова має зачатись вже з весною. Під будову палати визначено фронтовий пляц від ґімназії Франц Іосифа аж до рогу від Галицкого пляцу, де тепер стоїть суд карний. Буде се фронт довготи 80 сяжнїв і на нїм стане двоповерхій будинок. Розклад в сїм будинку буде такій: по серединї примістить ся суд карний з величезною на два поверхи високою салею публичних розправ; на право в крилї від Галицкого пляцу буде висшій суд а в лівім крилї від ґімназії державна прокураторія. На початок зачнуть будувати середину будинку і аж коли до него перенесесь карний суд, зачнуть будувати оба крила. Після пляну має сей будинок бути дуже величавим і одним з найбільших будинків публичних у Львові. Розправа судова против Адольфа Александровича і Виктора Жабки закінчила ся в пятницю в полудне. Предсїдатель трибуналу, совітник Дунєвич оповістив засуд: Александрович, яко презес бувшого товариства торговлї шкір, і Жабка, яко ведучій книги і управитель сего товариства, провинились, що товариство попало в конкурс і що не можуть виказати, мов-би без их вини товариство не могло цілком заспокоїти своїх вірителїв; провинились також, що приписаних книг торговельних не вели в сей спосіб, щоби з тих книг можна пересвідчитись о интересах та станї маєтковім товариства. Кромі того провинив ся Жабка, що в веденю книг допускав ся з розмислом неретельности та в білянсах з р. 1885 і 1886 подав фальшиві дати. За се засуджений Александрович на 14 днїв строгого арешту з одноразевим постом в тиждни, а Жабка на один місяць строгого арешту і оба на заплату коштів карного поступованя. Сторони приватні відсилає ся на дорогу цивільного права. Увільнені оба обжаловані від закиду, мов-би з товарів і маєтку товариства присвоїли собі рїчи вартости понад 300 зр. і мов-би знищили книги товариства з рр. 1886 і 1888. Защитник Александровича д-р Льевенштайн зголосив від сего засуду жалобу неважности, а Жабка приняв засуд. 