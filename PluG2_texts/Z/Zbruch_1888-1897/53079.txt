До бесїди посла Юл. Романчука.

Всї віденьскі, праскі і инші дневники з дня 20 н. ст. мая подали бесїду посла Романчука в дуже обширнім змістї — чого вже від дуже давна не бувало. Давнїйше ті дневники зазначували бесїди руских послів в кількох, звичайно 10 а найбільше 20 стрічках, — тепер же зміст бесїди пос. Романчука заняв навіть в найповажнїйших орґанах майже цїлу шпальту. З того можна судити, що бесїда посла Романчука звернула на себе увагу в палатї своїм змістом, а до того, як констатують дневники, була виголошена краснорічиво.
І справдї, як нам пишуть з Відня, промови голови руского клюбу слухано з великою увагою як зі всїх лав посольских так і з лави міністеріяльної. [Як доносять віденьскі дневники, підчас мови нашого посла явив ся в льожи угорскій міністер справедливости д-р Сілядій і з цїкавостію прислухував ся словам репрезентанта того народу, котрого частина живе в великім занедбаню також в угорскій державі.]
По скінченю бесїди почали підходити до посла Романчука і ґратулювати посли зі всїх сторін палати: ґр. Гогенварт і другі в партії консервативної, посли з лївицї, молодо-Чехи і Поляки. Оплескували бесїду посла Романчука на правици різні сторонництва, а посли молодо-ческі і хорватскі в тих уступах, де він говорив о теперішній проґрамі правительства, хотячого забавити "голодні" народи, і о нефортунній пробі ческої угоди.
До бесїди поc. Романчука поподавали дневники різні свої замітки, відповідно до того, які заступають засади. Наведено кілька таких голосів з найповажнїйших дневників:
Národní List-у, орґан молодо-Чехів, пишуть: "Професор Романчук представив ся сегодня яко знаменитий і симпатичний бесїдник [výborný а sympatický řečník]. Тяжкі жалоби цїлого народу галицкого руского піднїс проти всїх віденьских правительств. Сподїваєсь тепер получшеня долї того народу, але немов-би прочував, що ті надїї могли би завести, приготовляє себе і своїх товаришів на опозицію. Можність такого заводу не єсть виключена. Доки Нїмцї були в опозиції, они кождої хвилї чинили Полякам докори Русинами; нинї-ж, коли Нїмцї дають себе "оженити" з Поляками, Русини стануть для них — Гекубою. Се повинні би Русини зрозуміти і глядати опори у ческих і полуденно-славяньских послів, котрі сегодня Романчукови, розпізнавшому удачно також віденьскі пунктації, гучно приплеснули."
Politik, орґан старо-Чехів, констатує, що "пос. Романчук, — хоч піднїс не в драстичний спосіб, як єго передбесїдник хорватскій посол Перич, але здержано бажаня і жаданя руского народу, — знайшов в палатї богато симпатії".
Fremdenblatt, орґан ґр. Кальнокого, пише: "Яко щасливий бесїдник представив ся нинї провідник Русинів Романчук. Єму не до сподоби національне завішенє оружя. Оно догідне тілько посїдаючим і ситим, але не догідне тим, котрі не посїдають і нидїють. Він обговорював, впрочім в лагідний спосіб, політику правительства супротив Русинів. Домагаєсь охорони для их прав і остерігав правительство, щоби не поставило Русинів перед нові розчарованя. При тім запевняв, що Русини хотять мира з Поляками, а жадають лише береженя своїх духових і матеріяльних потреб."
Presse, пів-урядовий орґан ґр. Таффого, підносить з бесїди посла Романчука "сильне зазначенє, що Русини вірно і кріпко стоять при державі і династії".
Neue freie Presse, орґан Нїмцїв-лібералів, пише: "Ново-вибраний посол Романчук горячо [mit Wärme] заступав становище Русинів, промавляючи за зближенєм Поляків до Русинів. Між тим посол Романчук сам указав на приреченя, дані Русинам в галицкім соймі, і з них зачерпнув надїю, що на будуще интереси руского народу повинні бути увзгляднені. Длятого становище Русинів буде вижидающе, а в наслїдках буде зависїти від того становища, яке знов Поляки і правительство займуть супротив Русинів."
Польскі дневники — подавши тілько коротенькій (значно коротшій, анїж деякі нїмецкі) зміст бесїди посла Романчука (декуди ще й хибний) — мовчать, мов-би не знали, що сказати... 