Збори руского товариства Педагогичного не відбулися. — З Стрия пишуть нам.

Збори руского товариства Педагогичного мали відбутися д. 1 н. ст. сїчня в сали "Народного Дому", однак не відбулися за-для браку комплету. Замість вимаганих статутом 30 членів явилось ледви 23, між тими 4 професорів рускої гимназії, 1 з семинарії учительскої, 3 учителї рускої школи вправ, 1 учитель зі школи им. Маркіяна Шашкевича, 1 професор университету, 2 катихити, і кількох учителїв народних шкіл, котрі прибули з села навіть з подальших сторін і кількох членів неучительского званя. Недоспілі збори показали, що наш світ учительскій дуже мало дбає про розвій товариства так потрїбного для національного вихованя молодежи рускої, товариства, до котрого при закладинах привязувано великі надїї і котре в перших роках дїйстно мимо недостатків матеріяльних проявило живий рух педагогично-литературний. Тепер же, коли товариство достало щедру спадщину 1000 ар. від пок. Стефана Качали, — члени не заинтересовались на стілько, щоби міг зібратись статутом вимаганий комплет. Деякі професори Русини держать навіть реферати в польскім "Товаристві учителїв шкіл висших", а раз в рік на 2 години не появились на збори руского товариства Педагогичного. Дуже сумна рїч, що ми не дбаємо про товариство такої ваги, не памятаємо о тім, що, яке вихованє, — таке будуще поколїнє, така будучність! — Участник Зборів.
З Стрия пишуть нам: Недавно відбулося тут посвященє льокалю торговельної спілки "Шидловскій і Лопатиньскій, склад вудженин і реставрація в Стрию". Предприємство се має вестись на більшу стопу. П. Шидловскій, фаховець (відбув 8-лїтну практику у Ундерки у Львові, а опісля кільканацять лїт провадив власну торговлю в Стрию), вступив у спілку з п. Лопатиньским, бувшим втастителем гарних реальностей. Першій буде міг успїшно вести торговлю матеріялом і робітню, а другій заряд торговлї і реставрацію. Спілка носиться також з гадкою устроїти в Стрию христіяньскій дім заїздний. 