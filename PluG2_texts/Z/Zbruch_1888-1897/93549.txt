Жіноча Спілка промислова "Труд"

товариство зареєстроване з обмеженою порукою.   Під такою фірмою буде небавком засноване товариство жіноче у Львові. Иніціятиву до заснованя сего товариства подали п. Василь Нагірний і панї Л. Лукашевичева, а введенєм єго в житє займив ся "Клюб Русинок" у Львові. Статут уже готовий і — як зачуваємо — в сих днях скличе видїл товариства "Клюб Русинок" збори, щоби товариство уконституувати.   Цїлію сего товариства буде: виріб, закупно і продаж всяких предметів, входячих в круг працї жіночої, як: убору всякого рода, біля, предметів служачих до украшеня і т. п.   До чинностій товариства буде належати: 1) засновувати робітнї предметів, входячих в круг працї жіночої, а то як на продаж так і на замовленє; 2) основувати там, де покажесь потреба, склади, аґентії і крамницї з виробами як своїми так і купленими або в коміс принятими; 3) купувати і продавати всякі матеріяли потрібні до жіночих робіт або их украшеня і готові вже вироби на рахунок свій або на рахунок осіб третих, — і т. п.   Місцем пробуваня товариства буде місто Львів. Удїл кождого члена установлено на 5 зр. а вступне на 50 кр., але кождому членови вільно буде приступити до товариства з більшим числом удїлів. В статутах єсть також постанова, на основі котрої можна буде товариству приймати добровільні жертви на цїли товариства.   Отсе головні основи, на яких має заснувати ся перше жіноче товариство руске купецко-промислове.   Богато причин складає ся на потребу заснованя такого товариства, яким має стати жіноча Спілька промислова "Труд" у Львові і ми наведемо тут найважнїйші з них.   Заснованє робітнї при товаристві подасть нагоду нашій молодежи жіночого пола вивчити ся жіночих робіт у всїх галузях, а вже вивченим відповідне приміщенє і роботу. Заснованєм склепів товариства з матеріялами і виробами утворить ся місце збутя для маючих роботу на продаж, а купуючим місце ретельного закупна. На скілько нам звістно, товариство буде старатись і о те, щоби удержувати й такі товари, котрих потребує наше сїльске жіноцтво.   Перед десятьма роками були би ми гадку заснованя такого товариства назвали — чемно кажучи — фантазією, як названо свого часу гадку заснованя спеціяльного товариства купецкого, якою єсть нинї наша "Народна Торговля". Однак истнованє "Народної Торговлї", товариства обезпечень "Днїстер", Гуцульскої промислової Спілки, товариства для виробу риз церковних в Самборі, заснованє кількох товариств задаткових наших, вкінци гадка переорґанізованя навіть товариства "Карпатскої крамницї" в Яблонові — все те приводить нас до пересвідченя, що при добрій воли і ми, хоч як притиснені чужою культурою, можемо, коли лиш хочемо, сотворити і удержати щось хосенного. Хосенна і видатна праця жінок-касієрок і начальниць складів при "Народній Торговли" дає нам поруку, що і товариство жіноче "Труд" буде добре адміністроване, а розумне жіноцтво наше піддержить наміри того товариства як численним приступленєм в члени, так і консеквентним закуповуванєм своїх потреб в будучих єго складах та й замовленими в єго робітнях.   Щасть Боже новому а першому у нас жіночому предприємству!   Дѣло 