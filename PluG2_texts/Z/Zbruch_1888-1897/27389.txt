Петиція львівских Бойків.

Львівскі Бойки, що продають овочі на пляцу Галицкім, внесли петицію до президента міста Львова Мохнацкого, бо єсть проєкт, щоби пляц Галицкій сплянтувати, а вже тим самим перенести Бойків в якесь инше місце. В сїй справі пляцу Галицкого витворились дві партії: п. Валихевич, радний міста і властитель дому, де поміщена кавярня центральна, єсть за плантацією а п. Балабан, купець, збирав підписи і вносить петицію против плянтації. Розумієсь, що наші Бойки стають по стороні Балабана. Петиція Бойків така: Єсли зі взглядів санитарних і украшеня міста внесено на засіданю ради міскої интерпеляцію, то она нїяк не може відноситись до существованя там заробкових місць низше підписаних, бо они занимаютьоя продажею горіхів, сливок, яблок, грушок, винограду і т. п. артикулів здорових і поживних, цілком не грішать против взглядів санитарних, ба навіть підносять сторону естетичну пляцу Галицкого, заслонюючи від головної пасажи, с. є. від ул. Галицкої і пляцу Бернардиньского, вид гидкого будинку до публичного ужитку і продажу мяса, а в ночи освітлюють майже через цілу ніч свої місця продажи. Смиренно підписані, звістні загально під именем "Бойків", стараються під кождим взглядом вдоволити забагам публики і зарядженям властей, а на своїм становищи промисловім суть они одинокі, що помимо прикрої конкуренції небезпечної знають остоятись при своїм і гідно представляти промисл краєвий, взглядно торговлю. Значенє "Бойків", котрі вже від віків звістні в столици яко промисловці, сталось мов-то исторично-горожаньским. З тих взглядів просять они цілу справу пляцу Галицкого трактувати реґуляминово і доки буде на пляцу торговля мясом, доти і Бойків полишити на их місцях. Петицію підписало 34 Бойків. Між підписаними називаються два Бойки, один Варивода а другій Масний, і Dziennik Pol. робить увагу: Коби п. Валихевичеви Варивода не наварив пива, а Масний не залив сала за ковнїр... 