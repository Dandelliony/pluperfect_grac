◦ ◦ ◦ ◦ ◦ ◦ ◦ ◦ ◦ ◦

В окрузї виборчім з міст Тернопіль-Бережани виринула крім кандидатури д-ра Єкелеса і д-ра Гофмокля ще третя кандидатура, именно совітника двора і презідента окружного суду в Тернополи п. Лук. Криницкого. Доносить о тім Przegląd і додає, що ся кандидатура має вигляд на успіх, бо кандидат має тїшитись симпатією в Тернополи. Сов. Криницкій єсть, як звістно, послом на сойм краєвий з міста Тернополя.   З причини смерти посла Жигмонта Козловского ухвалив видїл краєвий вивісити на будинку соймовім чорну хоругов, зложити на домовинї покійника вінець і вислати до сина помершого, д-ра Володимира Козловского, кондоленційне письмо.   За обиду маєстату видала прокураторія державна у Львові процес редакції двотиждневої часописи Zycie. Справа дотикає закидів, які ся часопись робила видїлови "Сокола" львівского за се, що дозволив утворити сторожу почетну підчас побуту цїсаря в Ярославі.   Податкове чудовище. У одного з львівских мешканцїв д-ра Б. Г., явив ся оногди податковий екзекутор з цїлим екзекуційним апаратом, значить з актами і возним, щоби стягнути залеглий доходовий податок в висотї — одного крайцаря! Варта би почислити, кілько страчено часу і паперу, заки ся значна залеглість вплинула до каси.   Огнї. Дня 30 н. ст. вересня повстав огонь в селї Бокові, підгаєцкого повіта. Жертвою огню упало 8 селяньских загород. Шкода виносить звиж 15.000 зр. — Оногди згоріли в Лисеничах коло Львова 2 селяньскі загороди з цїлим припасом збіжа. Шкода виносить 4000 зр. Огонь угашено при помочи сторожи пожарної зі Львова. — Від о. Ив. Боднара, пароха в Підднїстрянах одержуємо отсе письмо: Дня 10 н. ст. жовтня в само полудне повстав великій огонь в Підднїстрянах і за три години знищив 17 загород господарских з всїми будинками, припасами збіжа і пашею. Від 9 лїт се вже 4-ий огонь в тім збіднїлім селї. Кількох погорілцїв в части було убезпечених в товар. Краківскім а один в "Днїстрі". Нужда межи погорілцями дуже велика, а скора поміч Вп. Родимцїв для сих нещастних людей була би дуже пожадана. В имени их відзиваю ся до милосердних сердець христіяньских і прошу о поміч. — Ив. Боднар, парох в Підднїстрянах, почта Берездівцї.   Хитрі промисловцї. Майлех Гоніґфельд і Маврикій Ґольдберґ, фабриканти чорнила в Перемишли, не довіряючи свому фабрикатови, налїплювали на них, щоби найти купуючих, охоронну марку акційного товариства "Уніон" в Лінцу. Але, як кажуть, до часу збан воду носить. Заступник товариства "Уніон" виловив наших промисловцїв і запізвав их перед суд. При розправі дня 21 н. ст. серпня покарано обох сих панів карою грошевою по 100 зр. і заразом приказано им оголосити засуд в Gazet-ї Przemysk-ій і Lwowsk-ій.   Важне для родичів. Заряд руского института дївочого у Львові (ул. Зибликевича ч. 24) подає до ласкавої відомости П. Т. Родичів, що з днем 1 н. ст. падолиста буде міг приймати на удержанє 6 панночок, котрі не ходили би до школи, лише учили ся дома шитя, крою, танцїв, руского язика і исторії. Тая наука тревала би 3—4 місяцїв. Зголошеня приймає повисшій заряд до дня 25 н. ст. жовтня. — Причина, за-для котрої заряд на тоє рішив ся, єсть желанє многих родичів, заявлене вторік зарядови, що раді би свої панночки на кілька місяцїв для науки кроїв і танцїв десь у Львові примістити. Желаню тому вдоволяє заряд повисшим оголошенєм.   Ґраф обманець. У Відни арештувала поліція мадярского ґрафа Тібора Старая, обжалованого о се, що в липни с. р. вимантив 12.000 зр. від якоїсь Тересії Шірер жінки віденьского фабриканта. Арештований випирає ся всякої вини. Ґр. Старая знають в аристократичних кругах Відня, тож єго арештованє викликало там велику сензацію.   Дѣло 