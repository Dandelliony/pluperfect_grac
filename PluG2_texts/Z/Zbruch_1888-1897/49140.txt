◦ ◦ ◦ ◦ ◦ ◦ ◦ ◦ ◦ ◦

З Доброгостова в Дрогобицкім пишуть нам, що з села того перенїс ся о. Иван Савчак на завідательство парохії до Сїльця коло Самбора. За короткій час свого пробуваня в Доброгостові зміг о. Савчак причинити ся богато до украшеня храму Божого а своїм добрим обходженєм зискав собі симпатію всїх. Тому з правдивим жалем приняли селяне вість, що о. Савчак их покидає.
Наради анкети в справі уложеня взірцевого статуту для громад жидівских в Галичинї, на основі закона з 21 марта 1890 р., зачали ся вчера рано о год. 10-ій в намістництві під проводом віцепрезидента п. Лідля. Референтом єсть совітник Мандичевскій. В склад анкети входять зі Львова пп. Самуїл Горовіц, д-р Ем. Бик, д-р Ґольдманн, д-р Сим. Шаф, Иср. Кон. Раппапорт; з Кракова пп. Альб. Мендельсбурґ і Ляндав; з Перемишля Лев Шварцталь, зі Стрия д-р Фрухтман, з Бродів Лев Сіґаль і Саламон Хаєс, зі Станіславова Герш Гальперн, з Турки Шехтер.
На гробі погибших у Відни 13 марта 1848 р. Як що року так і сеї недїлї устроїли віденьскі робітники похід на гріб погибших в 1848 р. В шинках при гостинци семмерінґскім згромаджувались робітники, а відтак, уставившись в ряди, помашерували на центральне кладовище. Робітників було до тисячки. На передї ишли ті, що удержували порядок (они мали за відзнаку червоні ленточки в дѣрках від ґузиків), за ними несли мужчини і дївчата вінцї від робітників. О 3-ій з полудня станув похід при гробі погибших, завішено кільканацять вінцїв на памятнику, і тогдї один з робітникбв кликнув: Зняти капелюхи, а коли се стало ся, відозвав ся: Товариші! Борцям за волю і права трикратне Hoch! Робітники піднесли оклик. Відтак один робітник сказав те саме по чески і трикратне Slava рознеслось по воздусї. По тім розійшлись всї в порядку. Ще одна громадка робітників, числом до 500, прийшла і зложивши вінцї, піднесла по промові оклики по нїмецки і чески.
Неустрашимий Золя, котрого вже кількаразові заходи, щоби добути собі крісло в францускій академії, були безуспішні, рішив ся тепер знов штурмувати за опорожненим кріслом по пок. Октаві Фейлетї. Чи удасть ся, перерослому о голову своиї суперників, кандидатови Золї добути сим разом почетне крісло, годї відгадати. Але що одно з сорок безсмертних місць тих він колись добуде — то більше як певно.
Дрібні вісти. Юліян Котецкій, професор ґімназії в Станіславові, упокоїв ся в 50-ім роцї житя. — Вчера під вечір можна було бачити у Львові гарну дугу. — Касієр в Чернівцях, Мурдзеньскій, при нагодї переходу в стан супочинку, одержав золотий хрест заслуги. 