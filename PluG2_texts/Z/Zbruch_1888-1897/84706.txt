◦ ◦ ◦ ◦ ◦ ◦ ◦ ◦ ◦ ◦

На дохід будови дому для товариства ремісників "Зоря" відбудесь в суботу, 18 н. ст. падолиста, представленє театральне, зложене з двоактової комедії, оперетки і продукції сольового співу. Цїль представлена так гарна а симпатична, що надїятись треба численної участи Русинів на тім представленю.   Збори членів Народного Дому у Львові, скликані на день 8 н. ст. грудня, відбудуть ся після такої проґрами: Дня 7 грудня вечером або 8 грудня рано вписують члени свої имена до призначеної на сю цїль книги в комнатї припираючій до великої салї Народного Дому і там дістають вступні карти на збори. Дня 8 н. ст. грудня о 8-ій годинї з рана відбуде ся богослуженє в церкви Успенія Пр. Б. По богослуженю зберуть ся члени, за оказанєм вступних карт, в великій сали Народного Дону, де предсїдатель совіта отворить збори. Відтак наступить: 1) Вибір предсїдателя і заступника, а також двох секретарів і заступників их на час зборів; 2) справозданє дїяльности совіта за час від послїдних зборів до дня 8 н. ст. грудня 1893 р. і справозданє з нинїшного стану наукових фондів і зборів в Народнім Домі; 3) вибір контрольної комісії з 5 членів; 4) перечитанє внесень совіта і наглячих внесень членів; 5) вибір секції для розгляду внесень, предложених письменно поодинокими членами института, евентуально вибір инших секцій; 6) справозданя секцій і нарада над их внесенями; 7) справозданє контрольної комісії; 8) вибір предсїдателя, 8 членів совіта і 4 заступників; 9) именованє предсїдателя комісії для відбору управи від уступаючого совіта і відданя тої-ж управи нововибраному совітови; 10) перечитанє і принятє протоколу з нарад зборів. По тім закриє предсїдатель зборів наради.   Староста жовківскій п. Ляникевич надіслав до Kurjer-a Lwowsk-ого спростованє, в котрім рішучо заперечує вістку подану з Жовкви до "Галичанина", мов би він перед ким-небудь коли заявив, що яко посол вступить до руского клюбу. Коли-б я був задержав мандат — пише п. Ляникевич, — то вступив-бим був до польского кола [як оно й личить żołnierzowi z roku 1863 — додамо ми від себе].   Комітет будови церкви в Дегові дістав від презідії ц. к. намістництва дозвіл збирати через коллєктантів на докінченє дегівскої церкви складки в повітах сокальскім, скалатскім, жовківскім, тернопільскім, золочівскім, борщівскім, снятиньскім, гусятиньскім, каменецкім, чортківскім, бобрецкім, збаражскім і теребовельскім. Коллєктанти розійдуть ся вже сими днями в згадані повіти, а що село Дегів сего року тяжко потерпіло від повени [там то вода зруйнувала або й забрала 80 хат] то коллєктанти всюда повинні стрітити щире принятє.   В справі будови руского народного театру. Сими днями розіслав комітет будови руского народного театру відозву до всїх рад громадских з сердечним покликом, щоби бодай найдрібнїйшими датками запомогли фонд будови. Маємо надїю, що так, як другі верстви нашої суспільности щедро причинять ся до збільшеня фонду, також і громади наші радо кинуть бодай малу лепту на жертвенник вітчини і заявлять тим своє патріотичне чувство. Саме о то нам ходить, щоби громади, яко головна і найважнїйша часть народу, своїми жертвами причинили ся до здвигненя народного театру — святинї штуки. Бажаємо, щоби кождий Русин став ся участником того патріотичного дїла і щоби, прибувши колись до Львова і поглянувши на величаву будівлю, міг з душевним вдоволенєм сказати: "Ся будівля — то наша, народна, і я причинив ся до єї здвигненя!" Так пишали ся Чехи, коли зі своїх складок здвигнули народний театр, а складали ся на него не лише пани, урядники і міщане але найбільше хлїбороби, і то навіть й малі дїти. Дорогі Братя! знаємо, що сей рік досить тяжкій, але-ж не жадаємо від Вас значнїйших датків, — дайте хоч по одному крейцарови від голови, а наросте значна сума. Єсть нас Русинів звиж півтретя міліона, отже як би кождий дав по крейцару, мали би ми півтретя міліона крейцарів, або 25.000 зр. А знайдуть ся такі, що зможуть дати по 2, 3, 4, 5 і 10 кр. Ходить нам передовсїм о то, щоби громади датками своїми заявили свій патріотизм в народній справі, бо лиш той нарід цїнить ся в світї, котрий горячим серцем любить свою вітчину і причиняє ся, чим може хоч би і найменшим датком до єї добра. Другі народи були довго про нас забули, а деяким здавало ся, що Русинів нема вже на світї. Отже рухаймо ся і дїлаймо для добра народного і покажім світови, що ми живемо, що двигаємо ся з підупадку та що піднесемо ся до лїпшої будучности і до пошанованя й чести, яка нам належить ся. Громада великій чоловік! Від комітету будови руского народного театру.   Дѣло 