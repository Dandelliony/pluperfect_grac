◦ ◦ ◦ ◦ ◦ ◦ ◦ ◦ ◦ ◦

Рускій театр народний під дирекцією Ив. Биберовича розпочинає в Коломиї представленя з днем 8 н. ст. жовтня в сали касина міского. Не сумнїваємо ся, що звістна з своєго патріотизму интеліґенція Коломийщини, радо буде підпирати сю так дорогу для кождого Русина институцію.
Другій зїзд радикалів у Львові. Нинї зїхали ся до Львова рускі радикали і будуть через два днї (за запрошенями) радити над слїдуючими справами: 1. Ревізія проґрами, (референт Б. Охримович); 2. Внутрішна орґанізація і фонди партії (реф. Яков Невестюк); 8. Орґан партії (реф. М. Павлик); 4. Заснованє радикального просвітного товариства у Львові (реф. М. Павлик); 5. Акція партії серед селян і робітників (реф. д-р С. Данилович); 6. Становиско партії до инших партій та институцій (реф. д-р Р. Яросевич); 7. Найблизша політична дїяльність партії (реф. Ив. Франко); 8. Внесеня і интерпеляції. Збори мають характер приватний.
Зміна територіяльна. Цїсар санкціонував ухвалу галицкого сойму в справі вилученя громади Бербеки з суду повітового в Буску a придїленя єї до округа суду повітового в Каменцї струмиловій.
Зміна власности. Село Лещків в повітї сокальскім коло Варяжа купив від Володислава Пайґерта за 170.000 зр. Станіслав Ломницкій властитель Варяжа.
Рада міста Львова ухвалила на оногдїшнім засїданю вибудувати у Львові великій хлїв для безрог, згонюваних для різнї. В тій цїли визначила рада міска маґістратови кредит на 2000 — 2500 зр. Крім того поручено маґістратови управильнити торг безрогами, поробити облекшеня при акцизї і заостривши надзір на передмістях улекшити згінку безрог до Львова.
Конфіската. Книжечку М. Ганкевича п. заг. "Про жіночу неволю в историчнім розвою", видану товариством "Академічне Брацтво", сконфіскувала вчера прокураторія державна.
Дрібні вісти. Цїсар дарував громадї Теляче в повітї підгаєцкім 100 зр. на будову школи. — В Щипотї повіта вижницкого на Буковинї появили ся вовки й медведї і наробили богато шкоди в худобі. — З Риму доносять, що в Кассіно дало ся чути 1 н. ст. жовтня сильне трясенє землї, треваюче 3 секунди. — Дня 24 н. ст. вересня відбуло ся вінчанє д-ра медицини Ивана Моха з панною Марією Грущиньскою в Ганачеві коло Перемишлян. 