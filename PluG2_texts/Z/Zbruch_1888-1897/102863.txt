◦ ◦ ◦ ◦ ◦ ◦ ◦ ◦ ◦ ◦

Будова духовної епархіяльної семинарії в Станиславові має почати ся з весною сего року на грунтах бувшого руского приходства, де і крилошане мати-муть мешканя. Там буде вибудована також простора каплиця семинарска за 47.000 зр. Цїлий будинок буде коштувати около 200.000 зр.   Д-р Євгеній Озаркевич по довших студіях на клініках у Відни, де дуже пильно займав ся головно новими дослїдами на широкім поли наук лїкарских, повернув уже до Рожнітова на свою посаду лїкаря окружного. Якою симпатією тїшить д-р Озаркевич у тамошного населеня, свідчить о тім факт, що — як нам пишуть — на повитанє єго явило ся на двірци в Креховичах много міщан і з смолоскипами впровадили єго до міста, дім єго освітили лямпіонами і виготовили гарний транспарент з написом "многая літа". Все то зробили міщане з власної иніціятиви.   Крил. о. Теофіль Павликів, парох Успеньскої церкви у Львові, обходив 1 сїчня с. р. 50-лїтний ювілей свого священьства. По службі Божій приймав благожеланя, котрі в имени зібраних зложив єму сеніор Ставропіґійского института д-р Исидор Шараневич.   Міска рада в Станиславові жертвувала на обнову рускої катедри 1000 зр. на 1896 рік [Так само 1000 зр. жертвувала она на латиньскій парохіяльний костел.]   Демонстрації в Бернї против ґенерала Суковатого. Названий ґенерал вже з давна заборонив войсковій музицї грати в ческім "Besedni-м dom-ї", а по касарнях на чорній таблицї між иншими місцями, де не вільно вчащати войсковим, умістив також Вesedni dom. З тої причини була навіть внесена мабуть зараз на першім засїданю теперішного сойму моравского интерпеляція. Ґен. Суковатий велїв опісля з чорної таблицї усунути заказ, але таки що тиждня оголошувано єго устно. Тому клюб ческих послів постановив не ходити на принятя до маршалка і до намістника, коли між запрошеними гостями буде також ґен. Суковатий, і припоручив свому голові д-рови Шромови повідомити о тій постанові так маршалка як і намістника. Мимо того дня 11 с. м. явили ся на обідї у намістника посли Шром, Куделя і бувшій міністер Пражак разом з ґен. Суковатим.   Дѣло 