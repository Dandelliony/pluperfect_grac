Два загальні збори у Львові.

  І.   Загальні збори "Народної Ради" у Львові відбудуть ся в четвер 30 н. ст. сїчня о годині 2½ з полудня в великій сали Народного Дому.   Порядок дневний:   1) Отворенє зборів головою товариства і вибір президії.   2) Справозданє з дїяльности товариства за час від 1 мая 1894 по конець року 1895: а) секретаря товариства, б) касієра, в) контрольної комісії.   3) Реферат посла Ю. Романчука: Теперішна політична ситуація галицких Русинів і проґрама дальшої дїяльности.   4) Реферат посла К. Телишевского: Економічне положенє руского народу в Галичинї, еміґрація і способи заради.   5) Вибір нового видїлу, голови товариства і комісії контрольної.   6) Внесеня членів.   Видїл Народної Ради запрошує всїх Вп. Членів товариства на сі збори і сподїває ся, з огляду на вагу нинїшної хвилї в житю руского народу як і на вагу справ поставлених на дневний порядок, численної участи.   Хто би хотїв приступити до Народної Ради, просимо зголосити ся до заступника голови о. Александра Стефановича (на ул. Вірменьскій ч. 2) або до касієра Василя Нагірного (в ринку ч. 36), залучаючи річну вкладку 1 зр. Давнїйших наших членів просимо о як найскорше надсиланє залеглих вкладок.   Від видїлу Народної Ради.   У Львові дня 15 н. ст. сїчня 1896.   Юліян Романчук голова. Д -р Андрѣй Кос секретарь.   ІІ.   Головний Видїл товариства "Просвіта" у Львові оголошує по мисли §§.23. і 25. статута товариства, що загальні збори членів товариства "Просвіта" відбудуть ся в пятницю дня 31 н. ст. сїчня 1896 р. у Львові в великій сали "Народного Дому".   Порядок нарад:   1. О годинї 10-ій рано відкритє зборів заступником голови товариства.   2. Справозданє з дїяльности товариства за час від 1 сїчня 1894 р. до 31 грудня 1895 р.   3. Справозданє комісії контрольної і удїленє абсолюторії з веденя рахунків.   4. Вибір тринацяти членів і шістьох заступників головного Видїлу товариства.   5. Вибір голови товариства.   6. Вибір трех членів комісії контрольної.   7. Внесеня членів.   В дни загальних зборів о годинї 8-ій рано відправить ся в Успеньскій церкві заупокійне богослуженє за бл. п. довголїтного голову товариства Омеляна Огоновского, як також за упокоївших ся членів товариства "Просвіта", на котре запрошує ся Вп. членів товариства.   За Головний Видїл товариства "Просвіта" у Львові дня 14 н. ст. сїчня 1896 року.   А. Тороньскій. Д-р Кость Левицкій.   Дѣло 