◦ ◦ ◦ ◦ ◦ ◦ ◦ ◦ ◦ ◦

    З "Народної Торговлї". Наших Впов. Гостей з провінції просимо, щоби з уваги на надходячі торги перед святами зволили вже тепер надсилати складам нашим замовленя на закупно святочних потреб як: дріжджі і прочі товари, котрі вислати маємо почтою взглядно зелїзницею, з означенєм дня, коли их на почту віддати належить, щоби посилка дійшла адресата на час. При сїй нагодї завідомляємо, що приймаєм уже замовленя на вина бочками. — Цїнники товарів кольоніяльних, вин і насїнь висилаємо на жаданє відворотною почтою. — Дирекція.   Совіт "Народного Дому" у Львові надав стіпендії з фонду бл. п. о Петра Целевича по 100 зр. річно: Константинови Целевичеви, слухачеви III року учительскої семинарії в Тернополи, сиротї по адъюнктї судовім, Иванови Турчмановичеви, слухателеви IV. року прав у Львові синови священика; Михайлови Крижановсному, слухателеви III. року прав у Львові, синови священика, Михайлови Роздольскому, ученикови II. кляси ґімназіяльної в Бродах, сиротї по священику; Андрієви Алексевичеви, слухателеви І. року медицини у Львові. Три перші стіпендисти будуть побирати стіпендії до скінченя наук, а два послїдні лиш на сей рік шкільний.   Против обовязкового щепленя віспи перевела ся минулого тиждня велика борба в нїмецкій радї державній, а хоч сим разом палата дотичну позицію буджету великою більшостію ухвалила, то однак нема сумнїву, що опозиція проти обовязкового щепленя віспи буде там з року на рік все дужча. Вже від кількох років впливають до нїмецкої ради державної тисячки петицій з сотками тисяч підписів о скасованє примусу щепленя віспи, бо як говорить ся в петиціях, щепленє віспи стає причиною всяких ушкід для здоровля, а впрочім і так се щепленє має силу лиш на десять лїт а відтак сила єго гасне. Посли противники щепленя віспи вказували на Швайцарію, де вже для 68% населеня скасовано примус щепленя віспи і все дальше касує ся під напором опінії публичної, а статистика там виказує, що в кантонах, де не обовязує примус, процент смертельности від віспи єсть меншій нїж в кантонах, де є ще примус; то само показуєсь і у Франції. Бо-ж — казали они — найлучшою забезпекою від віспи, як і від всякої пошести, є добрі гіґієнічні і санітарні відносини, а коли статистичні викази не виказують шкідности щепленя віспи для здоровля, то лиш длятого, бо лїкарі в випадках хороб, нидїня і смерти з причини защепленя віспи вигадують инші причины. Знов же міністер і сторонники щепленя віспи говорили, що скасованє примусу щепленя було би великим різіком. Випадків ушкід для здоровля з защепленя віспи стало тепер менше, бо лімфа до щепленя бере ся вже не з дїтей, котрі могли бути хоробливі але з телят, а кожде теля перед зарізом піддаєсь осмотрови, чи оно зовсїм здорове. Впрочім за-для поодиноких випадків годї касувати примус щепленя віспи, бо загал важнїйшій нїж одиницї. А в нинїшній порі при обовязковім щепленю віспи в Нїмеччинї — Нїмеччина побіч Швеції і Шкотії виказує найменшій процент выпадків смерти від віспи... Розуміє ся — противників щепленя все те не переконало, а один посол скінчив свою войовничу бесїду висказом, що "переважна більшість нїмецкого народу буде благословити той день, коли закон о щепленю віспи буде скасований".   Дрібні вісти. Славний подорожник по Африцї д-р Еміль Голуб має намір загостити до Галичини на відчити по більших містах. — Учителї львівскі польскої народности постановили торжественним обходом почтити соті роковини уродин педаґоґа і писателя Станислава Яховича, котрі припадають 17 цвітня с. р. — Приготовуване Поляками віче католицке у Львові відбуде ся в днях від 22 до 24 червня с. р. — Недавно при нагодї загального збору галицкого товариства господарского завязало ся у Львові нове паньске товариство касинове т. зв. "kasyno ziemiańskie" під проводом кн. Адама Сапіги; належать до него головно властителї дібр, котрим не сподобало ся в т. зв. "кіньскім касинї" се, що там віє дух передовсїм кіньского спорту. — Инжінєр з Мангайму О. Смрекер прибув до Львова, щоби висказати свою гадку що-до задуманих водопроводів у Львові а на скілько площа Ґолуховских надаєсь під будову театру.   Дѣло 