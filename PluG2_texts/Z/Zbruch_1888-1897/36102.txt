◦ ◦ ◦ ◦ ◦ ◦ ◦ ◦ ◦ ◦

Старинне кладовище мабуть з часів турецких походів, відкрив учитель народний п. Едв. Лєґ в селї Костеневі між Фірлеєвом а Перемишлянами. Не глубоко під землею находить ся много костей людских, а також найдено много горняток з двома ухами. Годилось би, щоби наші археольоґи розслїдили сі старинности.
Иван Стернат, професор гімназії в Бродах, упокоїв ся сими днями. Покійний, родом Нїмець из Стирії, був чоловіком всесторонно образованим і загально любленим; довгій час був професором в Бережанах а відтак в Бродах. — При тім зазначити годить ся, що се помер вже десятий з ряду учитель ґімназіяльний в Галичинї в 1890 роцї.
Д-р Іосиф Колішер, директор гал. банку ипотечного, упокоїв ся вчера у Львові в 60-ім роцї житя. Від р. 1867 належав він до управи банку ипотечного, зразу яко орґанізатор а відтак яко директор. Урядники банку ипотечного зложили в честь памяти Колішера грошеву квоту, з котрої відсотки мають що року дня 13 мая роздїлюватись між бідних.
Огнї. Дня 9 н. ст. мая запалив грім хату селянина Петра Дацька в Скориках, пов. збаражского. Небезпечність загрожувала цїлому селу, бо селяне і не думали гасити огонь, котрого, після повіря, не годить ся гасити. Але при помочи місцевого дїдича і єго служби, удалось зльокалізувати огонь і погоріло лиш пять будинків. — В Лопатинї займив ся дня 12 н. ст. мая в ночи огонь в хатї столяря і погоріли будинки господарскі ще двох других сусїдів. Вітру не було, тож і пригашено огонь. — Два днї з ряду, 29 і 30 н. ст. цвітня горіло в Бережанах. Першого дня погорів лиш один дім положений найвисше в містї, а другого дня займив ся огонь в будинках коло монастиря Бернардинів. При другім огнї ратувало войско і сторожа огнева та згоріло лиш 11 домів, котрі майже в одній хвили за-для сильного вітру станули в поломіни. — В Єзуполі займив ся огонь з недїлї на понедїлок в шопі жидівскій, віддаленій на 200 кроків від церкви. На ратунок явив ся син властителя Єзуполя, ґр. Володислав Дїдушицкій з службою двірскою і пригасив огонь, котрий міг перекинутись дуже легко на церков.
Отворенє вольних складів публичних у Львові відбуло ся дня 14 н. ст. мая без нїякого торжества, лиш в присутности члена видїлу краєвого д-ра Верещиньского. Довідуємо ся, що місця в складї спірітусовім вже наперед цїлком замовлено, а до складу збіжевого доси ще нема нїяких зголошень. В складах публичних в Кракові річ мала ся цїлком противно. Видно з того ту головну засаду дїдичів всхідної Галичини, що пропінація то грунт!
В Бориславли заложено недавно низшу школу гірничу, котра не дуже добре розвиває ся. В сїм роцї шкільнім истнують вже два курси підготовляючій і фаховий. На курс підготовляючій ходить 5, на фаховий 4 учеників. Всї ученики мають занятє в копальнях воску і заробляють на своє удержанє, а ученики фахового курсу суть помічниками наставників а навіть повнять обовязки самостійних наставників. Видїл краєвий, хотячи ученикам фахового курсу полишити більше вільного часу від занятя в копальни на теоритичну науку в послїдних місяцях шкільного року, порішив подати им матеріяльну запомогу і виасиґнував відповідну квоту на руки управителя школи та визначив 40 зр. на купно приборів наукових.
Дрібні вісти. Комітет церковний в Гусакові, пов. мостиского, одержав від цїсаря 100 зр. на будову церкви. — Поминальне богослуженє за упокій душ членів "Галицко-рускої Матицї" відслужив крил. о. Малиновскій дня 3 н. ст. мая в Успеньскій церкві. — Архикнязь Людвик Виктор передав віденьскому комітетови 200 зр. на дохід голодуючих селян галицких. — До комітету, занимаючого ся торжественним святкованєм вінчаня архикнягинї Марії Валерії, війшов також п. Едм. Мохнацкій, президент міста Львова. — Один львівскій ганделес купив від якогось молодого чоловіка камізельку за 18 кр. і найшов в нїй банкнот на 20 долярів; сей банкнот зложив ганделес на поліції. 