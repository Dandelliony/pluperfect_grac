◦ ◦ ◦ ◦ ◦ ◦ ◦ ◦ ◦ ◦

З вчерашним днем почали ся лїтні ферії. Шкільна молодїж, одержавши свідоцтва, що становить признаку єї цїлорічної працї з радістним лицем спішить на село, щоби по трудах відітхнути там свіжим воздухом тих хвиль кілька, щоби... відпочити. Гарні се хвилї, они нїколи не виходять з памяти тому, хто лиш зазнав их. Однак нехай сей відпочинок не буде лиш простим бездїльством. Хотяй скінчив ся для вас, молодші братя обовязок шкільний, все-ж майте на оцї й те що будучність жде з вас добрих синів Руси України, будучих горожан і провідників нашого — на жаль — ще темного і пригнетеного люду. Се-ж для вас найлїпша нагода, найодвітнїйшій час познакомити ся з тим людом, пізнати єго біду, єго потреби, а також єго поезію і звичаї, щоби колись могти зарадити неодному лихови...   Програма цїсарскої подорожи до Галичини вже установлена. Цїсар приїде до Львова дня 7 н. ст. вересня вечером і відїде з-відси дня 12 вересня в полудне до Угорщини. В часї 5-дневної гостини цїсаря в столици Галичини буде устроєних кілька двірских обідів, равт в соймовім будинку, серенада, похід зі смолоскипами, илюмінація міста і перегляд залоги войскової. Цїсар відвідає пять разів виставу. Надїють ся великого зїзду, особливо шляхти, до Львова на торжественне принятє цїсаря.   Страшна буря з громами навістила сеї ночи коло 11-ої години Львів і околицю. Зливи великої не було, але громи били такі, як би сто пушок нараз стріляло. Буря викликувала правдиву паніку. — На виставі погасла більша половина світла елєктричного. Стацію елєктричного трамваю вилучено з причини бурі і в наслїдок того погасли нагле світла по возах і вози поставали на улицях. Грім ударив в кількох місцях, між иншими в апарати телєфонічні на головній вартівни в ратуши. Цїле устроєнє цїлковито знищене, шиба розбита на дрібні куснї, дроти порозривані а в стїнї дїра. Знищена також і головна стація телєфонічна. Один грім ударив в стоячій на улици віз трамваю елєктричного, але не зробив людям нїчого лише побив лямпи і запалив оси.   Огнї. З Вижницї на Буковинї телєґрафують нам, що вчера згоріло там двацять два доми. Погоріли судья Коралевич і д-р Ґецлінґер. Великі страти обезпечені. — В недїлю вечером запалив ся в Розвадові над Сяном дім Авраама Римановского і за кілька годин, при недостаточнім ратунку, знищив пожар пів місточка.   З Коломиї доносять нам, що голосний на цїле коломийске підгірє війт зо Стопчатова Онуфрей Заячук, що війтував до трицять лїт а перед кількома роками дістав ордер, тепер на внесенє видїлу засуспендований, позаяк видїл повітовий ухвалив против него перевести слїдство дисциплінарне. Кореспондент додає, що той-же Заячук був провізором церковним над 25 лїт і доперва сего року теперішний парох о. Сїчиньскій єго усунув.   Женщина і перфуми. Одна львівска ґазета донесла сими днями, що якійсь мужчина, сидячи в трамваю коло сильно наперфумованої дами, зімлїв. При тій нагодї подає згадана часопись таку замітку: Шкіра у женщин єсть иногдї з природи, а иногдї з причини недуги так воняюча, що треба конче сю воню придавити сильною перфумою. Супротив того треба руководити ся осторожностію при уживаню таких перфум як: пачула, опопонакс, шпир і т. ин., бо тим способом стягає на себе дотична женщина підозрінє, що єї шкіра воняє. Уживаючи з конечности таких перфум, повинні женщини знати, що мужчина має пять разів сильнїйше розвинений змисл нюху і можна собі уявити, якій вплив роблять на него такі перфуми. Они часто млоять і навіть викликують блюваня, а завсїгди омерзїнє до особи, окруженої атмосферою того рода перфум.   Дрібні вісти. Посол до ради державної д-р Гайльсберґ, один з найвизначнїйших членів нїмецкої лївицї помер у Відни скоропостижно вчера в 54-ім роцї житя. — Директор почт надвірний совітник Сеферович виїхав на 4-тиждневу відпустку; єго місце заступає почтовий совітник Габерлє.   Дѣло   