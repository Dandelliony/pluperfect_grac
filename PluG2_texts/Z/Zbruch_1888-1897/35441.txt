◦ ◦ ◦ ◦ ◦ ◦ ◦ ◦ ◦ ◦

Справа питомцїв семинарії з II-року знов стала неясною. Нинї була депутація питомцїв у Впр. митрополита, а митрополит — як довідуємось — дав заявленє зовсїм не таке, як можна було надїятись по тім, що розголосила була депутація під проводом д-ра Шараневича, вернувши від митрополита. Нещастна і компромітуюча наші руско церковні відносини справа мабуть і не закінчить ся так, як би сего вимагали взгляди на добро загально-руске...
Міністерство справ внутрішних зарядило за иніціятивою найвисшої ради санітарної, щоби власти промислові, затверджуючи ново основані заведеня, як найострійше наглядали приписів санітарних що-до робітників і що-до окруженя таких заведень.
Найвисшій трибунал признав засаду, що дїти чужинця, о скілько сей стало проживає в Австрії, остають також під законною опікою австрійских властей, очевидно без нарушеня тих прав, які они посїдають в своїй вітчинї.
Нова Фондація стипендійна. Бл. п. Розалія Евфросина Ванковичева, вдова по о. Игнатію Ванковичу, пароху в Смерекові під Жовквою, померша 16 (28) марта 1885 р. в Жовкві, записала 2000 зр. в 4% листах заставних на основанє стипендії для одного ученика середних або висших шкіл. Стипендія буде називатись: "имени Игнатія і Розалія Евфросини Ванковичів"; управляти нею буде львівскій Народний Дім.
Надавати стипендію буде аж до кінця свого житя п. Богдан Дїдицкій, по єго смерти Народний Дім, а єсли би сей институт перестав коли истнувати, то Ставропіґійскій институт. Намістництво повідомило сими днями о тій новій фондації стипендійній управляючій совіт Народного Дому і візвало єго, щоби виготовив відповідний акт фондаційний та предложив єго намістництву для затвердженя.
З армії. Полковник Кароль Ґепперт з 20 полку ляндвери придїлений до 55 полку піхоти в Бережанах, а полковник 55 полку Ник. Ґільнрайнет перенесений до 15 полку піхоти в Тернополи.
Дрібні вісти. Дня 29 н. ст. цвітня відбудесь в костелї бернардиньскім у Львові вінчанє д-ра Щастного Сельского з панною Евгенією Бавровичівною, донькою властителя камениць. 