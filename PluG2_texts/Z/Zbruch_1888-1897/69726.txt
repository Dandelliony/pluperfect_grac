◦ ◦ ◦ ◦ ◦ ◦ ◦ ◦ ◦ ◦

Комісія декораційна вибрана комітетом міским для принятя цїсаря, ухвалила виставити перед зелїзничим двірцем підвисшенє для репрезентації міста. Ціле місце перед двірцем буде украшене маштами з фестонами, хоругвами і гербовими таблицями. — Перед палатою намістника будуть виставлені ворота з зелїзних рур ґазових, а на просторі від палати намістника до палати соймової будуть горіти украшені ґазові світла, вигляду звізд, слимаків, факлїв і т. и. Спеціяльна комісія, вибрана на внесенє д-ра Рошковского з повного комітету, ухвалила купити для президента міста у золотника Єржини золотий ланьцух і два менші ланьцухи для віцепрезидента і І. делєґата, також 97 відзнак для радних міских.
Міскій комітет кантатовий у Львові повідомляє всїх участників, що будуть співати кантату дня 31 н. ст. серпня перед палатою намістника, що в наслїдок рішеня ґенеральної дирекції зелїзниць державних до ч. 110.866 одержать участники вільні карти їзди III кляси. Зголошеня членів товариств музичних приймає аранжер серенади п. Ромуальд Макаревич у Львові, площа Хоружчини ч. 4.
Міністерство справ внутрішних увільнило двох спеціяльно спосібних лїкарів повітових 1 кл. від дотеперішної функції і придїлило их яко инспекторів санітарних до намістництва галицкого, котрих задачею буде обїздити все край і наглядати службу лїкарску на пограничу від Россії, стерегти переведеня заряджень, роблених для асанації громад, взагалї контролювати виповненє истнуючих приписів санітарних, і звертати свою увагу на всї обставини, впливаючі на санітарні відносини краю. Крім сего заряджено часово заступство тих инспекторів в их звичайних функціях фізиків.
Син Венедикта Площаньского, бувшого редактора "Слова", мешкаючого тепер у Вильнї, відсиджує в львівскій вязници кару кількамісячної вязницї за просте злочиньство, хотїв — як доносять ґазети — відобрати собі житє і длятого поликнув пять игол і шпильок. Віддано єго на якійсь час до шпиталя а з відти відставлено єго назад до вязницї. Однак послїдними днями стан здоровля єго так погіршив ся, що 12 н. ст. серпня мусїли єго відвезти назад до шпиталя.
Фабрикантки ангелів. Перед трибуналом львівским ставали сими днями: Марія Дрозд, 24-лїтна женщина, замужна; Єлисавета Вихор, 30-лїтна, замужна; Анна Писарска 31-лїтна, замужна і Ксенька Лозиньска 26 лїтна. Всї мешкали в Замарстинові в одній валячій ся хатї, приймаючи на вихованє малі дїти. Позаяк в згаданій хатї зайшло в однім роцї кількадесять случаїв смерти, то жидівскій уряд метрикальний звернув на се увагу прокураторії державної, а тая обжалувала згадані женщини о провину з §335. Розправа виказала, що всї ті женщини допустили ся каригідної байдужности в плеканю дїтей і трибунал засудив: Вихорову на 2 місяцї строгого арешту, Дроздову на 3 місяцї, Писарску на 2 місяцї і Лозиньску на 2 місяцї.
Дрібні вісти. Цїсар дарував громадї Пониковици малій, в повітї бродскім, 100 зр. на будову школи. — В Баґдадї помер Сулєйман паша, котрий був якійсь час головно-командуючим в р. 1877 у війнї з Россією. — В Монахії помер Кляйн-Міхеель знаменитий рисівник часописи "Fliegende Blatter". — Війт села Мишини, в коломийскім повітї суспендований за мальверацію, а жид арендар в тім-же селї арештований за обманьства підчас асентерунку. 