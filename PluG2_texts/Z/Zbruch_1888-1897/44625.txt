◦ ◦ ◦ ◦ ◦ ◦ ◦ ◦ ◦ ◦

В Мокротинї, селї повіту жовківского, відбуло ся дня 13 н. ст. падолиста с. р. посвященє нової, мурованої церкви, збудованої заходом і трудами місцевого пароха о. Іосифа Будзиновского з добровільних датків парохіян. Значнїйшим датком причинив ся до будови тої-ж церкви колятор п. Кароль Киселька зі Львова і господар микротиньскій ч. Михайло Марцин, котрий жертвував на тую цїль готівкою звиж 800 злр. Чину посвященя довершив декан жовківскій о. Ал. Саноцкій при асистї численно зібраних доохрестних священиків, а дві краснорічиві і гарні проповіди, відповідні торжеству, виголосили оо. Иван Радецкій з Мервич і Іосиф Пелех из Звертова.
Нещасна пригода. З Сокаля пишуть: Буде тому з дванацять днїв, як на Бузї під Теляжем перевізник невитолкованим способом затопив човно і погиб у водї разом з другим чоловіком, котрого перевозив, підчас коли женщину виратовано. В цїлій пригодї чудне се, що сей перевізник знав добре своє ремесло і від кільканацяти лїт тим занимав ся а перед самою катастрофою перевіз на другу сторону кілька людей.
Стипендія им. пок. Василя Зарицкого. Ставропіґійскій Институт взяв ся послїдними часами досить енерґічно до уладженя і введеня в житє фондацій стипендійних, котрі находять ся під єго зарядом. І так, як ми доносили приступив институт до активованя двох стипендій по 150 зр. річно з фондації им. Гр. Яхимовича, а тепер хоче ввести ще одну стипендію им. Вас. Зарицкого. Исторія сеї фондації стипендійної така: Перед кільканацяти роками прислав о. Василь Зарицкій з Полового, холоївского деканату, на руки тогдашного сеніора Ставропиґійского Института, сов. Вас. Ковальского, квоту 2000 зр. з желанєм, щоби институт управляв сею квотою і прибільшав єї, а з часом утворив одну стипендію для рускої молодежи шкільної. Ставропигійскій Институт уважав за відповідне, приступити вже до активованя сеї фондації. Відтак має приступити институт до фондації стипендійної пок. Андрея і Тереси Сушкевичів.
Завіщанє пок. о. Максимиліяна Мильковича з Полянчика, пов. балигородского, в користь львівского Народного Дому, так представляє "Вістник Нар. Дому": Упокоївшій ся в лїтї с. р. о Милькович записав своє майно Народному Домови у Львові. Се майно показалось невеличким: немного знарядів господарских, кілька штук худоби, троха збіжа і кілька сот зр., розданих на позички між тамошних селян, котрі трудно стягнути, бо нема нїяких потрібних документів. Институт Народний Дім зачав переговори з сином покійного д-ром В. Мильковичем і сей зложив в користь Народного Дому 500 зр. a натомість институт зрік ся всїх своїх претенсій до спадщини.
Дрібні вісти. Громада Хриплин, пов. станіславского, одержала від цїсаря 100 зр. підпомоги на будову школи. — Маршалок кн. Сангушко виїхав вчера на кілька днїв до Красичина до кн. Сапіги, а з-відтам виїде до своїх дібр Гумниск під Тарновом. — В послїдних днях перед Пилипівкою відбулось много вінчань, з котрих отсі дійшли до загальної відомости: Дня 25 падолиста в Молодятинї, пов. коломийского, відбулось вінчанє п. Ив. Стеткевича, укінченого богослова, з п-ю Марією Кляйнедер, учителькою; дня 23 падолиста звінчав ся в Лютовисках авскультант судовий п. Володимир Габлі з п-ю Ґізелею Еррітель, донькою почтмайстра з Гордина коло Самбора, відбулось дня 25 падолиста вінчанє п. Мих. Ортиньского, укінченого богослова, з п-ю Наталею Ортиньскою, донькою тамошного приходника. — Львівска прокураторія сконфіскувала брошуру п. Ернеста Брайтера: Społeczeństwo galicyjskie, szkice krytyczne i programowe. — Доповняючі вибори одного члена ради повітової в Калуши, з більших посїлостей, розписані на 15 н. ст. сїчня 1891 р. — В недїлю в полудне приймав кардинал Дунаївскій депутацію головного заряду товариства кулок рільничих під проводом презеса Вол. Авґустиновича, котрий подякував за дотеперішну опіку над товариством і просив о благословленє для дальшої працї. Відтак промовляв ще крилошанин о. Лев Готеровскій, а кардинал Дунаївскій подякував за сю овацію. 