Резиґнація Матейка.

Резиґнація Матейка з директорства краківскої школи штук красних. На торжественність отвореню року шкільного в краківскій школї штук красних держав Матейко довшу промову, в котрій — як пише Czas — заявив, що по довшім розмислї порішив подати ся безпроволочно до димісії яко директор школи. За причини сего кроку подав передо всїм, що від якогось часу добачує дивну рівнодушність для школи і тому завдавав собі питанє, чи єсли би він ухилив ся від управи школи, се не принесло би користи школї, єї потребам що-до побільшеня сил учительских, о що він від давна старав ся всїми силами, але без успіху. Відтак заявив Матейко, що за-для лихого свого здоровля, а головно за-для неохоти підпирати єго змаганя яко директора, порішив він ухилити ся в кружок родинний, з глубоким пересвідченєм, що найде ще богато поля, щоби служити краєви, як то він доси робить по-за школою. Також порушив Матейко в своїй промові квестію нових напрямів малярства, справу завчасних виїздів за границю не підготовлених до сего ще учеників школи, і порівнував се з еміґрацією польского люду до Америки. Професори школи штук красних старали ся відвести Матейка від наміреної резиґнації, мотивуючи се тим, що може истнованє школи єсть загроженє, — але Матейко обстав при своїм і зараз по засїданю вислав до намістника просьбу о димісію. — Резиґрація Матейка єсть новою поражкою станьчиків, бо, хоч загальна опінія добачала упадок краківскої школи штук красних лиш в управі сеї школи, то станьчики хотїли одержати витворений ними status quo лиш за для засади і слави своєї партії. 