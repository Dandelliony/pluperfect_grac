З під Бібрки.

[Польскі таблиці і брак дерев при дорогах.]
Переїздили ми кілька днїв тому через декотрі села повіта бобрецкого. Про повіт бобрецкій можна сказати, що він чисто рускій, бо не побачиш тут кольоній польских, все села рускі. Отже в такім повітї і лад повинен бути всюди рускій. Оної би так і могло бути, коли б тілько всї Русини хотїли дбати, як слїд, про справу руску, а не були рабами...
От возьмім н. пр. село Коцурів. Село чисто руске, а посеред села величезна таблиця з самою польскою написею, за селом знов усї дороговкази також лиш польскі. Чи не сором громадї? Навіть в деяках чисто-польских селах, як н. пр. обох Білках, суть написи в обох язиках: рускім і польскім, а в чисто-рускім Коцурові — сама польска. Сумно в тім Коцурові. Коцурівці — нарід темний, хоч близько столиці краю і хоч мають школу. Коцурівець не знає, хто він такій: чи Русин чи Поляк? З Коцурова нїякій голос не упав на руского кандидата, а все (очевидно не безкористовно) на польского. В коршмі народу все повно, жидова загнїздилася в такій скількости, що одну часть села можна би сміло назвати "зарваницею". А чому оно так? Бо нема щирої душі, котра би темного і попсованого навела на путь добру.
Учитель-Поляк, годї від него і домагатись, щоби серце своє віддав рускому селяньству, а парох— той на стілько Русин, що читає "Червоную" і з-відтам набирає науку, як то таки найлучше "в нинїшню тяжелую для русских пору ничего не дїлати", — і пан-отець справдї нїчого не дїлають, а села Коцурів і Гринїв пропадають в темнотї і нуждї...
Ба, в селї Вільхівци і в прилучених селах написи друкував на таблицях дяк вільховецкій Григорій Климков. Той господин єсть, — як ми чули — дяком на три села і писарем на чотири, єсть членом ради повітової і членом видїлу дяків у Львові. Він, неборак збаламучений, також величає себе "русским" (хоч того не розуміє) і в куточку дуже ревний "русскій", але тілько в куточку... Сей господин Климков, діставши припорученє від тих громад, де єсть писарем, понаписувати дороговкази, понаписував всї — на глум собі а на пониженє селам — тілько по польски, очевидно задля доброго ока панів з Бібрки...
Ті свої поміченя подаю в надїї, що лиху запобігнеся ще в пору і невидющим протреся очи, щоб отямились і застановилися що роблять...
Вкінци мушу поставити ще в имени всіх подорожних запитанє до власти политичної і автономичної, чи відомо им, як майже всї громади в повітї бобрецкім виконали наказ их о садженю дерев при дорогах публичних? Коли им се не відоме, то нехай потрудяться коли в заметїль снїгову нічею на контролю, а певно пропадуть в снїгах і бюра свого вже не оглянуть...
Переїзжій  