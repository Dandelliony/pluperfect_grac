Межинародне положенє.

Острий тон нїмецких газет, що домагаються економичних репресалій против Россії, не позістав без відповіди россійскої праси. Так пишуть „Петерб. Відом.“ в статья під заголовком „Міра за міру“, що Россія змушена вести борбу ; она мусить підняти рукавицю, котру їй кинула Нїмеччина. Нїмеччина хоче економично зруйновати Россію. До чого послужили всї мирні єї завіреня, що має она з того, що удержувала мирні відносини з своїм сусїдом і що принесла найбільшу жертву, щоби удержати мир, котрий засудив лишь єї на вічну бездїльність ? Півурядові газети ведуть против Россії завзяту борбу ; нїмецка политика заняла очевидно вороже становище против Россії. Подібно висказуються такожь „Новости“ о економичній борбі межи Нїмеччиною а Россією і доказують, що Нїмеччина хоче зруйнувати Россію економично, щоби она ішла їй під лад в справах политичних. „Моск. Відом.“ вказують на то, що півурядова нїмецка праса стараєся представити Россію яко головного ворога европейского мира, а рівночасно стараєся пильно о то, щоби переконати Францію, що Нїмеччина не має до неї нїякої ненависти ; відтак заохочують ті самі газети Англію, щоби она реорганизувала свою армію і збільшала войско. Нема нїякого сумнїву, що Нїмеччина заключила з Англією союз. Все то — кажуть россійскі газети — єсть доказом, що Нїмеччина, Австрія і Англія лагодяться до війни з Россією.
Агентія Стефаніого доносить з Массави, що посли, котрих Кантибаї Аман, що піднявся посередничити міжь італійским правительством, а негусом, вислав до Абессинії, вернули вже назад і принесли вість, що король і єго полководцї приняли їх дуже щиро. Рас Аллула стоїть все ще в Адуї, король сам має незадовго виїхати до Макале, а дервишї, що впали були до Ґалабату, уступили вже з відтам. Сама та вість, що негус приняв послів сердечно, каже догадуватися, що він готов заключити мир з Італією. — В Миляно лежить бразилійскій цїсарь Дон Педро II. вже на смертельній постели і лїкарї стратили вже надїю удержати єго при житю. Дня 22 с. м. дістав цїсарь другій удар на мозок, котрий єсть далеко небезпечнїйшій, як першій. Недужій приняв св. тайни, а в кілька годин пізнїйше полекшало єму трохи, але лїкарї все таки не мають надїї, що він подужає. Тяжка недуга зложила високодушного цїсаря як раз в ту пору, коли дїло, для котрого він трудився через цїле своє житье, вінчалося найкрасшим успіхом — коли в Бразилії знесено невільництво. По причинї сего знесеня невільництва мав папа ще в понедїлок вислати енциклику до епископів бразилійских, в котрій каже, що жаден дар, принесений єму в день его ювилею, не зробив єму такої радости, як знесенє невільництва при сїй нагодї.
Бюро Райтера подає до відомости, що оголошено вже султаньске іраде санкціонуюче угоду в справі суецкого каналу. Порта відступила від того, щоби в надзвичайних засїданях лишь она мала право проводити, а за то одержала право проводити в щорічних засїданях. Змінено такожь застереженє що-до транспорту войска на Червонім мори і обмежено право лишь на всхідні побережа. — З Атин доносять, що непорозумінє міжь Туреччиною а Грецією знов заострюєсь. Порта відмовила рїшучо приняти дотеперїшного консуля грецкого в Монастири, Пануріаса, і не хоче відкликати декретів усуваючих митрополитів в Касторії і Серресї, бо каже, що має в руках ясні докази, що всї ті особи вели агитацію против турецкого правительства в Македонії. 