◦ ◦ ◦ ◦ ◦ ◦ ◦ ◦ ◦ ◦

Загальні збори "Галицко-рускої Матицї" мають бути скликані на день 29 н. ст. червня 1894 р. На тих зборах буде вибраний видїл після нового статута. Сего року має "Матиця" приступити до дальшого печатаня "Литературного Сборника". Матеріяли до сего випуска "Сборника" приладжує крил. о. Антін Петрушевич.   Де що зі статистики львівскої архіепархії. З появившого ся сими днями шематизму архіепархії львівскої довідуємося, що цїла архіепархія числить 1,030.161 душ, 852 приходств з сотрудництвами, 1245 церков і 1003 світских пресвитерів. Парохій самих єсть 751, з того 49 наданя цїсарского, 5 митрополичого, 67 ординаріятского, 669 приватного і 19 вільного. Парохій обсаджених парохами єсть 679, місцевими завідателями 70, завідателями доїзджаючими 2. Сотрудництв експонованих єсть 5, системізованих 53, приватних 44. Церков матерних числить архіепархія 750, дочерних 495, каплиць 26. Посад крилошаньских при капітулї єсть 10, з тих пять крилошан пралатів (1 посада опорожнена) і 5 крилошан ґреміяльних. З 12 посад крилошан почетних єсть в сїм роцї 6 опорожнених. Кандидатів стану священичого числить архіепархія 131, монастирів чина св. В.В. мужеских 5, женьскій 1. Єромонахів єсть 16, инокинь 3.   Крадїж в урядї почтовім. Минувшої ночи закрав ся злодїй до льокалю 9-ої філії почтової під ч. 18 при ул. св. Николая у Львові, виломив там шуфляду столика і украв около 100 зр. готівкою та марки почтові по 2, 3, 5, 10 і 20 кр. на суму около 300 зр. В каменици чули в пізній порі нічній підозріний стукіт в льокали почтовім, однако нїхто не уважав за відповідне сполошити злодїя.   Соймові підмоги на цїли артистичні та для товариств академичних, сокільних і ремісничих роздїлив сими днями видїл краєвий з квот призначених на се соймом. і так з квоти 3000 зр., призначеної на підмоги для молодїжи, що образує ся в науках і штуках, одержав між иншими маляр Алекс. Скруток в Монахії 200 зр.; з квоти 700 зр., призначеної для товариств академичних одержало товариство "Ватра" у Львові 100 зр.; польскі товариства сокольні одержати 800 зр., а з призначених 1300 зр. для товариств ремісничих признав видїл краєвий 100 зр. львівскій "Зорі".   Чорна віспа появила ся між робітниками зелїзничими, занятими будовою шляху Станиславів-Вороненка. З тої причини видало староство в Надвірній розпорядженє, щоби цїлий персонал занятий при будові тої зелїзницї піддав ся щіпленю. Богато робітників италійских не хоче дати себе щіпити і покидає роботу.   З Відня пишуть нам: Дня 28 лютого зложив в віденьскім університетї п. Волод. Янович послїдне медичне ріґорозум а дня 10 марта відбуде ся єго промоція на доктора медицини. Єсть се вже другій член "Громади", що одержав на віденьскім університетї в сїм роцї степень науковий. П. Володимир Янович був минувшого року одним з найдїяльнїйших видїлових товариства "Громада" а попри працї для "Громади" віддавав ся з великим замилуванєм студіям медичним. По відслуженю одного року у війску вертає п. Янович до Галичини а єго спосібности й праця дають нам повну поруку, що буде не тілько знаменитим лїкарем але й щирим робітником на нашій убогій галицкій ниві.   Вояцкі ексцеси лучають ся від довшого часу в Бережанах. I так в недїлю дня 4 н. ст. марта вечером, убив якійсь улан 11 полку цїлком невинного чоловіка і то на найлюднїйшій улици. Улан запивав ся з якимсь форисицем і двома дївками в шинку, а коли вже був пяний, розпочав сварню. Дївки поутїкали і тогдї улан добув шаблї та пустив ся за ними на здогін, розганяючи всїх людей по дорозї. Случай хотїв, що напротив него надійшов якійсь чоловік з бічної улички. Улан ударив переходячого так сильно шаблею, що той на місци упав трупом. Жандармерія і патроль войскова глядають за убійником, але доси безуспішно. — Того самого дня около 10-ої години вечером уганяв якійсь другій улан улицями з добутою шаблею. Всякі накликуваня "фірера" словами halt, стій! не принесли успіху, бо улан утїк. — Перед 1½ місяцем скалїчив якійсь инфантерист помічника торговельного ножем в голову і скалїчений лежав на сю рану три тижднї. — На Різдво знов перетяв один вояк другому лице баґнетом. Скалїчений лїчить ся доси в шпитали. — Взагалї нарікає цивільне населенє Бережан на поведенє вояків, котрі дуже єго легковажать. Так на пр. віддїл войска не йде нїколи дорогою лише хідником, розтручуючи перохожих, хоч машерованє хідником заборонене реґуляміном войсковим.   Велика дефравдація. З Кракова доносять до львівских ґазет, що одна зі звістних личностей в Кракові здефравдувала 60.000 зр. і утїкла за границю. Кажуть що шкоду потерпіло товариство штук красних і тов. кіньске. Дефравдант має бути ґрафом.   Консумція циґар і папіросів в Австрії збільшає ся з року на рік. З циґар розходять ся найбільше т. зв. Куба по 5 кр. Минувшого року продано их о 21 міліонів штук більше як 1892 р. Також "Порторіко" по 3½ кр. розходять ся в великім числї; в роцї 1893 продано их 484 міліонів штук. Консумція папіросів так збільшила ся, що коли на пр. в 1887 роцї продано их 543 міліонів штук, то минувшого року самих "Драма" продано 743 міліонів штук, а разом продано м. р. 1470 міліонів штук вартости 10½ міліона зр. Прихід бруто з циґар і папіросів прелімінований на рік 1894 на 86,616.450 зр.   Дрібні вісти. В Перемишли заводить правительство телєфони.   Дѣло 