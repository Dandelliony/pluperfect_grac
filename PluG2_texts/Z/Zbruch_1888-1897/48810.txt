◦ ◦ ◦ ◦ ◦ ◦ ◦ ◦ ◦ ◦

З Перемишля одержали ми вчера телеґраму: Нинї точно о 6½ години вечером, мов-би на чародїйний знак, нагло і в цїлости мов широка брудна стяжка, рушив з шумом лїд на Сянї, при дуже малій водї, бо ¾ м. по-над нормальний стан.
З Старо-міского пишуть нам: Дня 8 марта с. р. рано зайшов до Мшанця, старо міского повіту, жандарм з Лопушанки Хоминої, Свидерскій, закликав війта і оглядача худоби, і з ними переглядав в часї ранїшного недїльного богослуженя всї стайнї в селї, щоби перевідати, чи дїйстно появила ся пискова і ратична зараза у худоби. Оба селяне відмовляли ся, що пійдуть до церкви, однак жандарм повів им, що має порученє зі староства і начальника стації перевести ревізію в трех годинах. Коли-ж з ним зараз не пійдуть, напише справозданє до староства і будуть карані. На таке заявленє мусїли війт і оглядач в часї церковної відправи збігати цїле село. Може би ц. к. політична власть повітова схотїла на будуче не відтягати людей від богослуженя.
Віддав голос і — умер. При четвергових виборах в Чернівцях лучив ся цїкавий факт, котрий кидає ярке світло на виборчій фанатизм синів Израїля. На паредмістю Клокучка лежав на смертній постели властитель склепику Герш Літтель. В-тім прилїтає до него аґітатор, і взиває конаючого, щоби в имя найдорожших идеалів реліґійних ишов голосувати. Літтель піднїс ся з постелї, казав всадити себе до фіякра, поїхав до міста, затягнув ся до салї виборчої і віддав — голос. Сповнивши сей горожаньскій обовязок, вернув до дому і віддав — духа... Розумієсь, де таке почутє обовязку, там і побіда мусить бути певна...
Витревала любов працї. Панна Ольга Цїпановска, бувша стипендистка "Народного Дому" і семінаристка львівска, зложивши испит зрілости, а відтак испит кваліфікаційний до народних шкіл і спеціяльний испит на настоятельку заведеня фреблївского, зложила недавно испит кваліфікаційний до шкіл видїлових з трех ґруп, а именно: з ґрупи математичних, природничих і фільольоґічних предметів з трема язиками викладовими. Сей испит видїловий зложила она з відзначенєм, а крім того піддала ся ще испитови з науки гри на фортепянї.
Самоубійство. В забудованю намістництва застрілив ся вчера рано в своїй канцелярії адюнкт помічничих урядів намістництва, Ян Вжесньовскій, 70-лїтний старець. Причини самоубійства не знати. Вжесньовскій прийшовши до бюра, казав возьному припровадити собі купця в оружієм, щоби, як казав товаришам, купити револьвер та післати комусь на село. Купивши револьвер, вийшов около 11-тої години на перекуску а опісля вернувши — відобрав собі житє.
Инакше собі представляла! Молода міщаночка в Жучцї (на Буковинї), Олена Клен, уже на шестім тиждни по вінчаню опустила свого мужа і щезла без слїду, полишаючи на потїху зажуреному новоженцеви-мужови картку слїдуючого змісту: "Дорогій! Я зовсїм инакше представляла собі стан супружескій, анїж він в дїйстности менї представив ся по слюбі. Роскоші, яких я сподївала ся, стались бідканєм і клопотом. Хочу тому бути на ново вільною. Пращай, до непобаченя! Твоя, любляча — Олена." Заведений супруг глядить знов з инчої точки на супружескій стан, тому удав ся до черновецкої поліції, щоби зволила ласкаво відшукати єму жіночку і вернути єї назад. Очевидне непорозумінє!
Пл. д-р Смаль-Стоцкій і Ф. Ґартнер, професори черновецкого університету, видали брошуру: "Про плян науки рускої мови в ґімназиях [З часописи "Руска Школа"]. Брошура (написана 16 жовтня 1890 р.) обіймає 8 сторін великої вісїмки.
Лєгенда про святого Юліяна Милосердного. Гюстава Флобера. З французького переклав В. Сава. Ціна 10 кр. Накладом Івана Франка. Львів. З друкарні Тов. імени Шевченка. 1891. Єсть се 10-та книжечка літературно-наукової бібліотеки, видаваної п. Иваном Франком, і представляє в легкім оповіданю часи середновічного самопожертвованя і виреченя світа для идеї реліґійної до остаточних майже границь.
Дрібні вісти. В Парижи заказало правительство урядово тоталізатора, практикованого від довших часів підчас перегонів кіньских, а то з тих взглядів, що біднїйші люде програвали инодї значні для них суми на тоталізатора, закладаючись на конях, на котрих звичайно не розумілись, а котрі им здавались найпевнїйшими побіди в перегонах. — Коло Стрижова вилетїв дня 1 лютого с. р. 27 лїтний візник п. Иван Дубиш из санок так нещасливо, що ударивши головою о камінє, розтріскав собі чашку. — В Лондонї відбудесь в серпни с. р. семий межинародний конґрес гіґієни і демоґрафії. — В Чернівцях застрілено 25 псів підозрілих о скаженину, а у господаря Ивана Слибачика, на передмістю Монастириска дістав скаженину кінь. Бідне звіря, в приступі страшної хороби, покусало корову на оборі. Коня застрілили, а корова остає під обсервацією. 