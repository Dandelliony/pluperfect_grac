◦ ◦ ◦ ◦ ◦ ◦ ◦ ◦ ◦ ◦

    Комітет для обходу ювілею унії берестейскої оголосив в польских дневниках відозву "Bracia Polacy" — в котрій удавсь до "katolickiego narodu polskiego" з просьбою, щоби й Поляки складали жертви на загаданий институт для молодежи шкільної під патронатом св. Іосафата, бо се велике дїло "przewyższa sily nasze" [т. є. сили Русинів]...   Надіслане. Деякі ученицї ходячі до женьскої учительскої семинарії або й укінчивші ту школу а проживаючі постійно у Львові, бажали би виїхати на час вакацій на село, щоби відпочити троха на свіжім воздусї. Більша часть их хотїла би прожити на селї, лиш для товариства домашних дочок, без більших обовязків; кілька з них могли би обняти за ремунерацією науку дїтей через двомісячні вакації [від 1 липня до кінця серпня]. Розуміє ся, що господарі дому, приймаючи тих учениць, не повинні робити собі найменшої різницї в звичайнім веденю свого дому. Позаяк в минувших роках многі родичі були дуже вдоволені скромним поведенєм наших учениць і признавали значну користь для своїх дїтей з товариства з ними, тож прошу Вп. Родичів, котрі хотїли би одну ученицю до свого дому приняти, щоби зволили зголоситись устно або письменно до мене. Я радо можу посередничити, тілько прощу о скорі зголошеня [найдальше до 24 с. м.] а то з причини, що 29-ого с. м. кінчить ся курс для кандидаток. При лєкціях прошу подати також услівя. — У Львові 14 н. ст. червня 1895. о. Александр Стефанович катихит в женьскій учит. семинарії [ул. Вірменьска, ч. 2.]   Збір робітничої партії соціялістичної скликаний на день 16-ого с. м. на площу Стрілецку у Львові заборонила поліція. За причину заборона подала она, що послїдні збори на площи вистави в справі реформи виборчої були дуже бурливі, а також і то, що робітнича праса львівска підбурюючо виступила в тій справі.   Рада калуского віддїлу ц. к. товариства господарского уряджує дня 25 н. ст. червня с. р. в Войнилові а 27 червня в Рожнїтові виставу худоби рогатої і безрог сполучену з преміованєм готівкою і з нагородами гоноровими, а також торг на худобу розплодову. Бугайки, здібні до розплоду, можна буде на місци представити комісії до ліценціонованя. Кожда штука худоби і безрог мусить мати пашпорт. По розданю нагород наступить льосованє закуплених оказів.   Ческо-славяньску етноґрафічну виставу в Празї навістило до 13 н. ст. червня 304.045 осіб за платними білєтами. Як відомо — в двох днях Зелених свят відвідало виставу звиж 97.000 людей, минувшої недїлї 27.000, на Боже Тїло звиж 21.000. Взявши загальне число гостей 304.045 від 15 мая до 13 чераня випадає пересїчно більше нїж 10.000 гостей денно. Комітет вистави в буджетї, уложенім перед отворенєм вистави, поставив на цїлий час вистави цифру 1,200.000 осіб за платними білєтами. Цифра тая буде певно осягнена, бо коли доси припадає на день пересїчно 10.000, то без сумнїву що-найменче 10.000 випаде денна пересїчна і на слїдуючі місяцї, тим більше, що рух буде що раз більшій.   Академію для женщин, котра має дати можність висшого образованя дївчатам, що скінчили 16-тий рік житя, отворено у Відни. Буде се рід жіночого університету. Виклади наук гуманістичних і реальних обіймають професори університету. На-разї буде лише піврік зимовий від 15-ого жовтня до кінця цвітня. Предмети подїлені на дві ґрупи: гуманістичні і реальні. В обсяг ґрупи гуманістичної входять предмети: исторія всесвітня, исторія австрійска, література німецка, исторія і естетика музики, исторія і техніка драмату, штука декламяції, штуки плястичні, психольоґія, література анґлійска, право, економія і квестії соціяльні. До другої ґрупи реальної увійдуть: фізика, хемія практична, мінеральоґія, ботаніка, зоольоґія, анатомія і фізіольоґія чоловіка, первістна исторія чоловіка і гіґієна. Кожда ґрупа буде становити для себе цїлість.   Дрібні вісти. Дня 10 с. м. відобрав собі житє вистрілом з ручницї 12-лїтний пастух Иван Малиновскій родом зі Скопова повіта перемиского, слуга у господаря Казимира Коритка в Угорцї повіта яроставского; причина самоубійства незвістна. — В Темесварі на Угорщинї невислїджений доси злочинець убив в ночи з револьвера гр.-кат. пароха Трайлю. — У Львові помер Александер Фр. Стебельскій, калькулянт намістництва в 60-ім роцї житя. — В Избаку коло Грибова утїк занятий при роботї реґуляції рік вязень Франц Петрі, засуджений в роцї 1893-ім в Сяноцї за крадїж і насильство публичне. — В Самборі померла Катерина з Цїшевских Сонсєдска, вдова по золочівскім инспекторі шкіл народних. — Михайлови Гнатовому, робітникови в друкарни Ставропігії, урвала машина вказуючій палець правої руки.   Дѣло 