◦ ◦ ◦ ◦ ◦ ◦ ◦ ◦ ◦ ◦

В палатї митрополичій відбуло ся вчера вечером під проводом Є. Е. митрополита зібранє запрошеного ширшого круга Русинів львівских, духовних і світских для поговірки і справі наміреного обходу 300-лїтного ювілея унії на Руси [роки 1895 до 1896]. Зібранє було довірочне, то поки-що можемо подати лиш тілько, що висказано деякі гадки що-до способу обходу ювілея і вибрано комітет з духовних і світских, котрий має справою заняти ся.   Державну школу промислу деревляного в Коломиї отворено дня 15. н. ст. жовтня торжественними богослуженями в рускій церкві і в латиньскім костелї. Учеників до тої школи записало ся 40, між тими 12 жидів, а на 28 христіян єсть 18 Русинів.   В справі мельдованя ополченцїв видав львівскій маґістрат наведене вже нами оповіщенє. З оповіщеня виходить, що мельдувати ся обовязані лише ті ополченцї, що належали до правильної армії, маринарки, краєвої оборони, до резерв або що одержали карти призначеня до спеціяльної служби в ополченю.   Зміна властителїв. Маєтність Глиниця на Буковинї, дотеперішна власність Леона Надлєра перейшла дорогою купна на власність Стеф. Венгриновичевої за 124.000 зр.   Нові стації жандармерії утворено в Майданї повіта калуского і в Мишинї, повіта коломийскоґо. Стацію жандармерії з Білого потока, в повітї чортківскім, перенесено до Білобожницї.   Огнї. Дня 23 жовтня вечером в Мислятичах мостиского повіта згоріла церков, вартости до 3000 зр. Церков та була обезпечена в краківскім товаристві обезпечень на 600 зр. Причиною огню було те, що паламар не загасив свічок на престолї. Гашенєм огню занимав ся ґр. Кароль Дрогойовскій разом з сикавками з сусїдства. Приходскі будинки удало ся виратувати від огню. — В Куровичах в перемишляньскім повітї погоріли дві загороди. Шкода обезпечена виносить 2000 зр. Огонь був мабуть підложений. — На обшарі двірскім в Ляцкім шляхотскім в товмацкім повітї згоріла стайня, а в нїй 14 волів, 5 коров і 3 конї. Шкода обезпечена виносить 4000 зр.   Діфтерична сировиця. Міністерство внутрішних справ оповістило розпорядженєм з дня 22 жовтня політичним властям, що з причини многих питань що-до спроваджуваня сировицею яко антідифтеричного средства з заграницї, оповіщує ся, що сировиця не єсть нїяким тайним средством, лише після бактеріольоґічної методи приладженим средством лїчничим, котре можна купити у всїх аптиках і котре під застереженями, висказаними в §.3 міністеріяльного розпорядженя для фармакопеї з дня 1 липня 1889 можуть одержувати лїкарі.   Убійство вояка. Минувшого понедїлка в ночи убито під Чернівцями ножем одного вояка 41 полку піхоти в хвили коли повертав до міста з Жучки, де був у судженої. Убійства допустив ся селянин, соперник убитого. Убійник пропав без вісти.   Новий нафтовий терен відкрив недавно Англичанин Мак Ґарвей в Вороблику королївскім коло Коросна. Він розпочав вертїти канадійским способом на селяньских грунтах серед самого села Вороблика королївского і вже в 385 метрах наступив такій сильний вибух ропи що стовп єї, давлений силою ґазів, здоймив ся висше руштованя, з котрого вертїв сверден. Видатність першого закона в Вороблику королївскім виносила 500 метричних сотнарів ропи. На вість про такі результати закупило богато нафтових підприємцїв і спекулянтів по незвичайно високих цїнах всї доохрестні селяньскі грунти, щоби на них експльоатувати нафту. Також на грунтах обивателя, де також надїють ся одержати ропу, завязують ся спілки нафтових підприємцїв.   Дрібні вісти. Дня 25 н. ст. падолиста відбуде ся в Мозолівцї вінчанє п. Ярослава Мандичевского, окінченого богослова з панною Меланією Застирець, дочкою тамошного пароха (стація зелїзнича Монастириска). — Срібне весїлє одходить дня 7 н. ст. падолиста Иван Плянер возьний намістництва з женою Катериною родж. Угрин. Дотичний церковний акт відбуде ся в церкви Успенія Пр. Богородицї у Львові о 8-ій годинї рано. — В Сяноцї помер професор ґімназії Павло Добряньскій в 48-ім роцї житя.   Дѣло 