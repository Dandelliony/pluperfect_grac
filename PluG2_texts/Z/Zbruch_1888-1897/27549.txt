◦ ◦ ◦ ◦ ◦ ◦ ◦ ◦ ◦ ◦

З 73 увязнених Попівчан випущено на волю 47 осіб, а полишено 25 господарїв в вязници слїдчій в Золочеві і они одержать акт обжалованя. Кажуть що між задержаними находиться і війт села Поповець.
Гостина министрів в Галичинї. Министер Ґавч змінив в дечім свій первістний плян подорожи так: В суботу дня 5 н. ст. жовтня приїде министер Ґавч до Кракова, щоби бути присутним на торжестві посвященя нового будинку клиники хирургичної в Кракові. На тім торжестві буде присутним також намістник гр. Бадені. По торжестві поснїдає министер у старости краківского п. Кучковского і о год. 1-шій в полуднє виїде повозом з намістником на Подгурже, з-відки відїде поїздом зелїзничим до Хабівки а відтак повозами дальше до Закопаного. До Свйонтник не заїде министер. — Министер рільництва гр. Фалькенгайн прибув дня 28 вересня до Мизуня, оглянув шкоди починені виливами і звидів господарство лісове, а дня 29 вересня відїхав на Долину до Станиславова.
Нова читальня. Честні господарї в Бутянах, пов. жовківского, загадали з власної волї завести у себе народну читальню. На статутах, поданих дня 17 н. ст. вересня до намістництва, підписані три священики оо. Б. Чернецкій з Сїльця, Е. Омеляньскій з Пристани і П. Новак з Дворець та вісьмох господарїв. По затвердженю статутів відбудеся відкритє читальнї з науковими відчитами.
З Самбора пишуть нам: На похоронах о. Іос. Поляньского, ювилата, пароха в Бабинї, де перебув 49 лїт, зїхалося 24 священиків, тому і похорони випали величаво. Проповідали: при домі о. Козаневич, в церкви о. Несторович а над гробом о. Рабій.
Днї критичні д-pa Фальба в р. 1890. Д-р Фальб заповідає на слїдуючій рік такі днї критичні і дїлить их на три роди після сили і ваги их катастроф: першого ряду: 28 вересня, 30 серпня, 19 лютого, 20 марта, 20 сїчня, 31 липня і 27 жовтня; другого ряду: 19 цвітня, 5 цвітня, 4 мая, 3 червня, 2 липня, 13 жовтня, 12 падолиста, 12 грудня, 6 червня; третого ряду: 14 вересня, 26 падолиста, 18 мая, 5 лютого, 15 серпня, 26 грудня, 6 сїчня, 17 червня, 17 липня. Порядок тих днїв означає також их вагу. 