В справі фондів

на памятник для бл. п. Володимира Барвіньского і на стіпендію єго имени.
Зараз по смерти бл. п. Володимира Барвіньского, незабутного труженика на поли подвигненя нашого народу, відозвались численні голоси, щоби на віковічну память єго заслуг, здвигнути на єго могилї коштом Земляків відповідний памятник і оснувати стіпендію єго имени. Датки на сі цїли посипались з-разу щедро, так що до 1 липня 1888 виносив фонд памятниковий 1241 зр. 40 кр., а фонд стіпендійний 1189 зр. 44 кр.
Числячи на дальшу щедрість Земляків, замовив комітет у артиста-різьбаря п. Ст. Левандовского за цїну 2000 зр. величавий бронзовий памятник, котрий мав до двох років станути на місци призначенім. Фонд памятниковий вправдї не доходив ще умовленої цїни, але комітет надїяв ся, що в двох роках узбирає 758 зр. 60 кр. т. є. решту потрібної квоти. Однакож так не сталось, бо від 1 липня 1888 р. до 1 марта 1892 р. прибуло в користь фонду памятникового всего 321 зр. 80 кр., з чого квоту 214 зр. 60 кр. узбирав комітет у Львові, а решта 106 зр. 20 кр. вплинула з добровільних датків з-по-за Львова. Отже нинї виносить фонд памятниковий квоту 1563 зр. 20 кр., — з чого виплачено після умови контрактової п. Левандовскому 1500 зр., а 63 зр. 20 кр. остаєсь в касї товариства.
Позаяк памятник викінчений находить ся в посїданю комітету, а в маю стане вже на місци призначенім і тогдї решта умовленої квоти 500 зр. виплачена бути мусить, відносить ся комітет до всїх Вп. Земляків з просьбою, щоби зновили дальше надсиланє датків і при кождій нагодї старались придбати фондів на покритє хибуючої квоти.
Фонд стіпендійний виносить до тепер квоту 1404 зр. 18 кр., за котру закуплено листи заставні і зложено в переховок в вертгаймівскій касї товариства "Просвіта".
Датки просимо надсилати через всї редакції наших часописей або просто до комітету на руки п. Володимира Шухевича у Львові, ул. Чарнецкого н-р 26.
Від комітету завідуючого справами фондів памятника для бл. п. Володимира Барвіньского і стіпендії єго имени.
[Другі часописи просимо о перепечатанє сеї відозви.] 