Загальні збори членів "Народного Дому" в Коломиї.

З Коломийщини.
Дня 21 н. ст. цвітня о годинї 4-ій по полудни відбули ся в салях "Родини" загальні збори членів коломийского "Народного Дому".
Членів і нечленів явило ся так много, що годї було перетиснутись, а серце радїло на вид так незвичайного одушевленя для справи так великого значіня культурно-політичного.
Однак вскорі місце радости заняло огірченє, бо показало ся, що москвофіли постягали обаламучених селян, щоби, вписавши их масою в члени, взяти "Народний Дім" коломийскій в свої руки, а властиво віддати єго в руки звістного д-ра В. Дудикевича і зробити з тої институції етапу москвофільскої пропаґанди за прикладом, а може і в заступництві львівского "Народного Дому". То-ж зараз по отвореню зборів Впр. крилошанином Кобляньским, поставив д-р Дудикевич внесенє, щоби загальні збори зараз приняли в члени всїх тих, котрі лише прибули на збори. Жаданє таке, незгідне з постановами статута, викликало опозицію, а дискусія, в котрій промовляли д-р Дудикевич, д-р Данилович, посол о. Сїчиньскій, п. Трильовскій і кількох селян, була виведена д-ром Дудикевичем в репліцї на поле партійної аґітації з тенденцією представити селянам, що их не хотять в члени приймати, що их відсувають, а тілько д-р Дудикевич і єго сторонники стоять за ними. Тактика, якої хопив ся д-р Дудикевич тим більше гідна догани, що прецїнь кому як кому, але юристови не до лиця ставити внесенє суперечне статутови. Але видко, що для роботи деструкційної всї средства добрі. Або побідити, або галабурду викликати і розбити — то оклик під котрим наше москвофільство приступає в новійших часах до кождої роботи.
Тілько тактови і повазї Вп. о. Кобляньского та вирозуміню ситуації комісарем правительственним треба дякувати, що не прийшло до розвязаня зборів, мимо криків, галасів і нападів на личности проваджених сторонниками д-ра Дудикевича при підпомозї о. декана Тиховича з Хлїбичина, о. Левицкого з Вербіжа, о. Мардаровича з Камянок, Глїбовицкого зі Слобідки і вандруючого аґента Мардаровича.
Внесенє д-ра Дудикевича упало значною більшостію голосів.
При голосованю картками на членів до управляючого совіта побідила також величезною більшостію голосів листа, за котрою голосували народовцї і ґрупа радикалів. З признанєм піднести належить, що поступованє радикалів було сим разом цїлком коректне і солідарність их помогла до побіди над москвофільскою клікою д-ра Дудикевича.
З вибору вийшли: на предсїдателя крил. О Иван Кобляньскій; на заступників предсїдателя: проф. о. Николай Лепкій і п. Григ. Кульчицкій; на членів видїлу: посол о. Николай Сїчиньскій, Олекса Кульчицкій, Иларій Гарасимович, Михаїл Білоус, Иван Дорундяк і Альбин Блоньскій; вкінци на заступників: о. Александер Русин і Радислав Головацкій.
Вибір відбував ся під пресією і при визиваючих окликом москвофілів. Навіть крилошанинови Кобляньскому кинено заміт, що він держить з радикалами. Здаєть ся, що тої пресії і зляк ся віцедекан о. Харжевскій з Сопова, бо — чого нїхто не сподївав ся, — дав картку червону з назвиском д-ра Дудикевича і прочих тої-ж краски політичної. Нема чого лякати ся!
Участник зборів. 