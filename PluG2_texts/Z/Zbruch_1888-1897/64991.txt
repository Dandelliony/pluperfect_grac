◦ ◦ ◦ ◦ ◦ ◦ ◦ ◦ ◦ ◦

Відень 20 цвітня. Завтра оба міністри скарбу зачнуть переговори в справі монетарної умови між Австрією а Угорщиною. Лївиця має скликати засїданє свого клюбу перед отворенєм ради державної.
Будапешт 20 цвітня. Міністер судівництва Сілядій виїхав до Відня на конференцію з ґр. Шенборном і ґен. Бавером в справі реформи карного закону війскового.
Берлин 20 цвітня. Nord. Allg. Ztg. впевняє, що доси не мають там нїякої певної основи, з котрої можна би заключати, чи цар приїде до Берлина. — Справу реставрації цїсарского замку підносить Freis. Ztg., і виступає против цїсарского окруженя, серед котрого виготовлено такі пляни перебудованя, на які у цїсаря просто нема грошей. Відтак хотїли зловити деяких богачів нїмецких і обіцювали за те ордери, а тепер піднесли гадку льотерії на цїсарскій замок. Се обурює і Берлин і цїлу Нїмеччину.
Париж 20 цвітня. Між Францією а Анґлією прийшло до угоди, що не маєсь дозваляти на довіз оружя для африканьских неґрів.
Софія 20 цвітня. Болгарскі дневники з великим обуренєм говорять о арештованю студента православної семинарії в Одесі Болгарина Кушелева, котре відбуло ся в Константиноноли на приказ россійскої амбасади, як Кушелев вертав за зовсім добрим турецким пашпортом з Одеси до Софії. В наслїдок острої реклямації болгарского посла Порта жадала від россійскої амбасади виясненя. Нелідов сказав, що се він зробив на телєґрафічну просьбу батька Кушелева, бо єму син утік з одескої семінарії. Кушелев заявив, що він повнолїтний.
Стамбул 20 цвітня. Порта рішила ся в наслїдок жаданя Болгарії Кушелева випустити на волю, щоби вернув до княжества.
Рим 20 цвітня. Рудіні зложив наконець кабінет, котрого проґрамою є ощадність у войскових видатках. 