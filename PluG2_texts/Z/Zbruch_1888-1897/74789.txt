Відкритє читальнї "Просвіти".

З Крехова.
(Слівце від Редакції. Ми вже раз подавали коротеньку звістку про відкритє читальнї "Просвіти" в Кракові, однакож на прошенє поміщаємо отсю допись тим більше, що знаходить ся в нїй річи, про котрі в попереднім справозданю не було згадки.)
Просимо помістити в "Нар. Часописи" сих слів кілька про відкритє нашої читальнї. Не для хвальби се робимо, бо власна хвальба сорочки не дасть, а цїлею нашою єсть подати принуку і иншим громадам, щоб також горнулись до просвіти та засновували читальнї. І так:
Заохочені о. Прохимовичем і єгож внуком п. Герасимовичем збирались приватно чч. Крехівцї, радились о читальни і рішили єї у себе заснувати. Правдива радість обняла Крехівцїв, коли за позволенєм ц. к. Намістництва мож було вже приступити до отвореня читальнї і визначено на се день 10 грудня. О 10. годинї рано о. парох з о. сотрудником з ласкавим вспівудїлом о. Мальчиньского Ч.Ч.С.В.В. відправили Службу Божу, а зібрані будучі читальники молили о поміч Духа святого, до ново розпочатого дїла і одушевленєм відспівали вже в церкві "многая лїта" Его Св. Папі, і Его Вел. Цїсареви. За позволенєм жовківского ц. к. Старости зібрались Крехівцї о 6-тій годинї вечером в будинку шкільнім де наступало офиціяльне отвореня читальнї. О. парох відкрив збори щирою промовою, виказав хосен і задачу просвіти взагалї і читальнї в особенности і предложив на провізника зборів о. Борисевича. Вибраний говорив про церков, школу та читальню, і завізвав зібраних, щоб вписувались до тої новонародженої донї "Просвіти". Вписалось до тепер 45 членів (між тими 3 жінки і 4 дївчата) і вибрали з між себе видїл, котрого головою о. парох, заст. гол. Михаль Ковалишин, секретар Володимир Климко, скарбник о. Борисевич а бібліотекар Михаль Сало; заступниками видїлу стали: Петро Борило і Иван Ґах. — Збори ухвалили вписатись до Тов. Просвіти, предплачувати "Добрі Ради", "Посланника" і "Батьківщину". О. парох обіцяв відступати читальни "Дѣло" а п. Волод. Климко "Народну Часопись". По ухваленю деяких біжучих справ, відносячих ся до читальнї і по відспіваню "многая лїта" Его Вел. Цїсареви. Вп. Гостям і Читальникам закрив голова збори і запросив всїх зібраних на спільну вечеру. До столів засїли пп. Герасимовичева з донькою, читальники з Мацошина, о. парох, о. Мальчиньскій з братчиком Ч.Ч.С.В.В., пп. Герасимович з товаришом Кудриком, о. Борисевич, Волод. Климко і творили мов би одну родину з читальниками крехівскими. Вношено многі тоасти, відчитано привітне письмо "Просвіти" співано "Ще не вмерла Україна" з ч. С. Деребенко, читальник мацошиньскій деклямував власні стихи, котрими заохочував до просвіти а ганив піяньство та лїнивство. Дївчата Гануля Сало, Гася Ситко і Маруня Масола відспівали доладно кілька пісень. Так забава протяглась пізно в ніч і певно кождому сей спільний вечер довго в памяти остане.
Не повне булоб ще наше справозданє, коли би ми не висказали горячої подяки Вп. ц. к. Старостї жовківскому за се, що позволив зборам відбутись в будинку шкільнім. Також підносимо на сїм місци почутє патріотичного обовязку Вп. пань Герасимовичевих і читальників мацошиньских, котрі трудились кілька миль на се наше свято. Дальшеж дякуємо о. Мальчиньскому і Братчикови Ч.Ч.С.В.В., Вп. Брон. Ґроховальскому, управителеви дібр крехівских (котрий вписав ся і в члени Читальнї), пп. Герасимовичови і Кудрикови, що зволили своєю присутностею звеличати сей вечір. Підносимо ще родину ч. Салів, дальше Ивана Ґаха, Ивана Бика, Петра Борила, Василя Камінки а особливо Михаля Ковалишиного начальника громади; они то від самого початку буди найприхильнїйші заснованю нашої читальнї і нею щиро займалась; им за се буде прилюдна честь і слава. — В. К. 