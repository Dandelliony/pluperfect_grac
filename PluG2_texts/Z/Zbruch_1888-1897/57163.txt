◦ ◦ ◦ ◦ ◦ ◦ ◦ ◦ ◦ ◦

Нинї відбуло ся послїдне явне засїданє синоду, попереджене величавим богослуженєм благодарственним. Богослуженє тревало від 10 години майже до 12-ої, а відправляло єго пять митратів: митрополит Сильвестер, оба епископи, перемискій і станіславівскій, і оо. Сїнгалевич і Готеровскій. Питомцї співали дуже гарно. По богослуженю, на котре прибули також процесія з львівских церквей, відбулось для членів синода в палатї архіепископа снїданє; при нїм також приспівували питомцї. Відтак зібрали ся всї в церкві і при зачинених дверех відчитано остатні ухвали і закінчено синод. — Вчера в середу вечером устроїли співаки семинарскі импровізований вечерок для членів синода. На вечерок зложились хори, соля — при акомпаніяментї п. Богданьского — і деклямації. При тім жертвували численно зібрані отцї кількадесять зр. на семинарску читальню. — В суботу мають співаки явитись на обідї у митрополита, а в понедїлок о 2-ій год. по полудни мають прийти на перон двірця, заспівати при відїздї аеп. Чяски до Риму.
Огнї. З Галича пишуть, що в ночи з дня 5 на 6 н. ст. жовтня погоріло в селї Ганівцях 10 загород селяньских враз з збіжем. Крім того видїли сеї ночи в Галичи ще дві великі луни в сторонї місточка Конкільник і в околици Боднарова.
Виставу рисунків студентів політехніки львівскої отворено вчера 7 н. ст. жовтня. Вистава ся потреває до 14 н. ст. жовтня а оглядати єї можна кождого дня від 10 години рано до 5 по полудни.
Бл. п. Максим Искрицкій, професор і декан видїлу фільософічного в університетї краківскім, помершій 5 н. ст. жовтня; уродив ся 27 падолиста 1837 року в Ваньковій повіта лїського. Ґімназію окінчив в Самборі а студії університетскі відбув у Львові і у Відни. По зложеню испиту з фільольоґії клясичної був учителем ґімназії у Львові, Ряшеві а відтак в Кракові. В роцї 1870 покликано єго на надзвичайного професора фільольоґії клясичної на університетї краківскім, де 1878 року став звичайним професором а 1880/1 був деканом видїлу. Від 1871 року був членом, від 1885 заступником директора а від 1887 директором комісії испитової для учителїв шкіл ґімназіяльних і реальних.
Підложенє бомби. В палатї архіепископа в Трієстї знайшов один служачий малу, бо лиш 12 дека пороху маючу бомбу, котрої кніт був вже запалений. Служачий встиг в час ще загасити кніт і не допустити до вибуху. Загально думають, що бомбу підложили Италіянцї иредентисти, щоби запротестувати против недавного позволеня архіепископа виголошувати казаня в мові словеньскій.
Найновійші винайденя Едісона. З Лондона доносять, що славний елєктрик Едісон винайшов враз з Саймсом новий торпед, котрий перевисшає всї доси знані торпеди. Єго цїльність виносить більше як 3 кільометри а скорість з якою пливе 35 кільометрів. Крім того винайшов Едісон в найновійших часах елєктричний свердлик до верченя підземних покладів. Свердлик сей вертить в одній мінутї в найтвердшім ґранітї дїру на 3 цалї глубоку. Сила яку при тім уживає ся не велика і кожда динамомашина може ним вертїти. Инжиніри гірничі повідають, що се винайденє спровадить цїлковитий переворот в гірництві.
Дрібні вісти. В Ярославі стане виходити від 1 н. ст. падолиста, дво-тиждневник економічно-суспільно-політично-літературний п. з. "Wolny głos jarosławski". Видавцем і одвічальним редактором єго буде ветеринар міскій Сальо Росберґер. 