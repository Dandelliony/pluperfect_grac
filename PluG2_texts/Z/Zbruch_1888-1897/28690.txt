Наші ремісники. — Підпомоги. — Перехід до россійскої армії.

Наші ремісники. Сими днями відбувалося в львівскій сали ратушевій роздїленє нагород між учеників і учениць львівского музею промислового. Між иншими нагороджено і Русина Теодора Прокоповича, столяря, родом з Яворова. П. Прокопович відзначений вже двома нагородами: минувшого року одержав нагороду міста Львова в сумі 30 зр. а сего року другу нагороду державну в сумі 50 зр. П. Прокопович належить до товариства руских ремісників "Зоря" і мимо того, що служить сего року при войску, все найшов на тілько часу, щоби дальше ходити до школи промислової та дальше образоватись в своїм званю. Гарний се примір для рускої молодежи ремісничої. При тій нагодї подаємо, що Русин п. Емилій Курчиньскій, також член "Зорї" і ученик львівскої школи промислової, учився яко стипендіят в віденьскім музею техничнім а тепер пробуває в Парижи на всесвітній виставі.
Підпомоги. Управляючій Совіт львівского Народного Дому роздав одноразові підпомоги з институтских фондів: 1) монастирю Василіянок в Яворові на докінченє будинку монастирского 50 зр.; 2) Александрї Трещаковскій, сиротї по бл. п. о. Льві Трещаковім, 20 зр.; 3) Алексїєви Єсипови, слухателеви медицини у Відни, 30 зр. на уплату екзаминаційної такси. Совіт надав стипендію им. бл. п. о. Теодора Лукашевского на рік 1889/90 п. Льву Алексевичу, докторандови прав у Відни.
Перехід до россійскої армії. Reichswehr подає: В однім з послїдних чисел россійского дневника войскових розпоряджень можна вичитати: "Придїляєся до кавалерії австрійскій поручник Михайло Сидорович і то яко корнет до 18 полку драгонів". (Корнет відповідає Stellvertreter-ови в австрійскій армії.) Сидорович личність знана в кругах войскових, з роду Русин, скінчив в р. 1878 академію найштадтску і придїлений за поручника до 4 полку уланів, не дуже надобився яко официр а особливо яко кавалерист та по 9-лїтній службі квітовав з ранги официра. Вже в часї своєї служби заявляв Сидорович велику прихильність до всего россійского, тому єго перехід до россійскої армії не зачудував нїкого, лиш дивне се, що в россійскім оповіщеню зазначують єго за австрійского поручника, хоть він зложив свою ранґу та що надано єму низшій степень войсковий від сего, якій він мав перше. Але корнет Сидорович може вскорї заняти висше становище навіть в россійскім штабі генеральнім, бо се вельми здібний чоловік, котрий — єсли-б єго поведенє не було стояло на перешкодї принятю до австрійского штабу — був би і у нас зробив карієру. Полк драгонів, до котрого приняли Сидоровича, належить до варшавского округа войскового. 