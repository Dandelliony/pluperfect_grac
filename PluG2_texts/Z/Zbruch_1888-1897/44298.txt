◦ ◦ ◦ ◦ ◦ ◦ ◦ ◦ ◦ ◦

На варшавско-бидґоскій зелїзници, на найбільше оживленім шляху допустив ся хтось недалеко стації Кутна страшного розбою. Підчас їзди невислїджені доси злочинцї убили двох людей, що везли для своїх фабрик значні суми і викинули одного по другім з ваґону а самі забрали гроші і щезли без слїду. Оден з убитих, инкасант Шмідт віз для фабрики Валентинів 35.000 рублїв a другій Кузнецкій мав при собі 15.000 рублїв для фабрики в Острові.
В Городку під Львовом пращали сими днями пиром авскультанта п. Іосифа Карановича, котрий відходить на посаду адюнкта суду окружного в Самборі. П. Карановича полюблено загально в Городку за єго cовістну працю в званю судейскім.
Міністерство просвіти зарядило, щоби на будуче приймати до 2-ої кляси висших заведень промислових, по-при тих, що покінчили 1-шу клясу, лиш таких компетентів, котрі скінчили з добрим поступом 4-ту клясу шкіл середних а крім того зложили добре вступний испит.
Умундурованє професорів. Позаяк міністерство просвіти не видало досі розпорядженя, щоби професори і учителї носили уніформи, хоч всї урядники суть обовязані носити мундури від 1 сїчня 1891 р., удержує ся у віденьских кругах учительских здогад, що міністерство просвіти не уважає професорів при повненю их обовязків учительских за урядників, отже і не домагає ся, щоби носили уніформи.
До Берлина, щоби приглянутись методї д-ра Коха, виїзджають наші галицкі лїкарі досить в значнім числї. І так д-р Свідерскій, лїкар зелїзничій з Бродів, виїхав до Берлина, одержавши прихильну відповідь від д-ра Коха; з Станіславова виїхав д-р Конколняк, з Перемишля д-р Д. Келлєр, а з Черновець крім д-рів Залозецкого і Райтмана, ще лїкарі д-р Нуссбавм і д-р Ключенко, референт санітарний.
Епільоґ процесу вадовицкого. Засуджені аґенти еміґраційні внесли жалобу неважности, обіймаючу до сто точок. Трибунал найвисшій порішив перевести розправу. День розправи ще не означений рішучо; мабуть розправа відбудесь в другій половинї сїчня. Засуджених будуть заступати перед найвисшим трибуналом віденьскій адвокат д-ра Фрідман і вадовицкій адвокат д-р Лазарскій.
Самоубійства. Передвчера в ночи в касарни при майданї францисканьскім у Львові вискочив жовнїр 95-го полку піхоти з другого поверха і забив ся на смерть. — В Кракові застрілив ся оногди капітан-авдітор Воцелька з причини невилїчимої недуги.
Дрібні вісти. У Львові цїла родина М... занедужала від т. зв. нїмецких ковбасок; оказ "цїкавих" тих ковбасок переслано до розслїду фізикатови міскому. — На Вислї під Сїрославичами перевернулось човно з трема пачкарями повертавшими з боку россійского і всї три пачкарі погибли. — З Буска виїхав д-р Прохаска до Берлина познакомитись з винаходом д-ра Коха. — З Пешту доносять, що там вчера помер ґр. Юлій Каролій. — Громада Ваневичі, пов. самбірского, одержала від цїсаря 100 зр. підпомоги на будову школи. — У Відни застрілив ся в фіякрі, їдучи на зелїзницю, якійсь молодий чоловік, при котрім найдено карти візитові з написею Wacław Sosnowski і значнїйші гроші. 