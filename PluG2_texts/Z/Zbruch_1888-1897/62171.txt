◦ ◦ ◦ ◦ ◦ ◦ ◦ ◦ ◦ ◦

Відень 10 лютого. Правительство і лївиця конче хотять ухвали 37 міліонів на инвестиції Відня, але ще не мають запевненої більшости в палатї панів; говорять, що клюб Гогенварта має голосувати против предложеня.
Прага 10 лютого. Перед ратушем зібрало ся кількасот робітників і домагались роботи, бурмістр прирік, що зачнуть ся міскі роботи публичні.
Берлин 10 лютого. Комісія буджетова призволила 61 міліонів на побільшенє артилєрії.
Петербург 10 лютого. Вел. кн. Серґій уступить з ґубернаторства Москви. — Лїченє царицї масажем продовжає ся.
Вроцлав 10 лютого. Між россійскими жандармами і громадою селян-еміґрантів з Конґресівки, котрі потайком переходили через шлеско-россійску границю близько місточка Ляндсберґ випала кровава встріча, в котрій застрілено 3 еміґрантів, 10 зранено а прочих арештовано.
Лондон 10 лютого. У вчерашній промові престольній зазначено добрі зносини Анґлії з всїми державами.
Лізбона 10 липня. Король і князї зрекли ся 20 процент своєї дотації за-для фінансового кризису.
Мадрит 10 лютого. В північних провінціях побоюють ся анархістичного повстаня. — Интерпельовано правительство, чи король испаньскій так як портуґальскій зрече ся частини своєї дотації. 