◦ ◦ ◦ ◦ ◦ ◦ ◦ ◦ ◦ ◦

В справі основаня краєвого стоваришеня кредитового у Львові за иніціятивою товариств "Просвіти" і "Днїстра" уконституував ся д. 16 с. м. під проводом сов. Т. Бережницкого комітет, в котрого склад увійшли: о. сов. Ал. Тороньскій яко заступник голови, д-р К. Левицкій яко референт, д-р Д. Савчак яко співреферент, пос. Ол. Барвіньскій, д-р Яр. Кулачковскій і д-р Ст. Федак яко члени. Сей комітет займесь уложенєм статута і для переведеня нарад скличе зїзд фахових мужів довірія з краю до Львова.   "Львівскій Боян" взиває сим всїх своїх членів, щоби на вправах хору мішаного, які відбудуть ся в пятницю дня 22 с. м. о годинї 7-ій в комнатах "Рускої Бесїди" точно і в комплєтї явила ся. — В. Ш.   Повени. З усїх сторін краю надходять непокоячі вісти про виливи рік і величезні шкоди. Вчера доносили ми про повени в Жидачівщинї і Бобреччинї, нинї подаємо дальші вісти. І так з Перемишльщини пишуть під днем 19 н. ст. червня: Не далеко від нас до столицї краю, а однако здаєть ся, не знаєте, як страшні днї трівоги пережили ми тут над Сяном і які великі нещастя і страти зіслало на нас Провидїнє. В днях 17 і 18 н. ст. червня залили нас води Сяну і Вігора подібно як минувшого року. Стан води понизше Перемишля був о много висшій з причини допливу ріки Вігора. Села, як Вірочко, Вірко, Медика, Халупки медицкі, Торки, Поздяч і т. д. потерпіли великі страти, тим більше діймаючі, що ми вже минувшого року мали повінь. Майже що року нищать нас часті повени. — З Кнігинич, в Рогатинщинї доносять під днем 19 н. ст. червня: Нинї о 3-ій годинї з полудня навістила тутешну охрестність страшна буря з градом. З початку падав кілька мінут незвичайно сильний дощ, а по кількох мінутах став сипати град величини ліскових оріхів і падав без перерви 25 мінут. Тепер представляє ся страшний вид людскому оку, все знищене і покрите грубою верствою граду. Які шкоди наробила ся туча в поли, покаже ся по дощи, що все ще паде. — З Устя над Днїстром пишуть: Здавало ся до недавна що сегорічні засїви винагородять нас хліборобів за минувші роки, однако тритижднева слота знищила безпощадно всї ті гарні надїї. З розпукою в серцю глядимо нинї, як Днїстер розливши свої води по прибережах і получивши ся з притокою Щиркою, замулює наші сїна, виполікує з землї бараболї, проганяє з пасовиск нашу худобу, ледве уратовану в зимі від голодової смерти. — З Рогатина доносять: Ріка Липа вилила сего року вже третій раз. Два перші виливи тревали коротко але ушкодили вже пасовиска і луги. Тепер від десятьох днїв повінь прибрала страшні розміри, а на цїлім поручу Липи на низших положенях стоїть вода. Де покошено сїно там поплило оно з водою, конюшини стрітила така сама доля. Словом нещастє, яке нас переслїдує вже від кількох лїть буде в сїм роцї найбільше. — В повітї рудецкім позаливав Днїстер села Сусулів, Мости, Свинюшу, Манастирець і Тершаків. Розміри повени такі як минувшого року. Вода все прибуває. — Про такі самі виливи доносять і з західної Галичини. Взагалї вилило доси одинацять рік, а именно: Висла, Сола, Раба, Дунаєць, Попрадь, Бяла, Вислока, Сян, Стрий, Липа і Днїстер.   Загальні збори товариства взаїмної помочи дяків греко кат. архіепархії львівскої відбудуть ся дня 3-го липня с. р. ві второк по недїли 2-ій по Сош. Св. Духа у Львові в забудованю св. Юра з слїдуючим порядком дневним: 1) О 8-ій годинї Богослуженє в церкви катедральній. — 2) Отворенє зборів предсїдателем товариства. — 3) Справозданє секретаря за час від послїдних загальних зборів до тепер. — 4) Справозданє касієра за той час. — 5) Дискусія над повисшими справозданями. — 6) Принятє до відомости предсїдателя і заступника именованих митроп. Ординаріятом по мисли §.34 статутів. — 7) Вибір видїлу товариства. — Внесеня членів. — З огляду на важні справи просить видїл Вп. членів дяків о численну участь в тих зборах. Предсїдатель: Лев Туркевич.   П. Кость Паньківскій глядає фахового спільника до веденя книгарнї. Зголошеня приймає і удїляє пояснень під адресою: ул. Театиньска ч. 19 або товариство им. Шевченка ул. Академична ч. 8.   Дѣло 