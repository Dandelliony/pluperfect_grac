◦ ◦ ◦ ◦ ◦ ◦ ◦ ◦ ◦ ◦

Руско-народний театр дає на загальне бажанє по раз другій на сценї театру ґр. Скарбка в пятницю 20 н. ст. грудня народну драму зі співами і танцями в 5 дїях Л. Манька "Нещасне кохання". — В недїлю 22 грудня в сали почтового Клюбу буде відограна: "Мужичка", конкурсова драма в 5 дїях К. Писанецкого, — в понедїлок 23 н. ст. грудня, по раз третій на сценї театру ґр. Скарбка: "Украдене щастє", драма конкурсова в 5. дїях д-ра Ив. Франка. — Надїятись можна, що Вп Публика як і першого разу так і на ті два представленя заповнить театр ґр. Скарбка. — В четвер, дня 19 н. ст. грудня, як вже було заповіджене, буде виставлена комедія д-ра Франка "Учитель" на дохід товариства "Руслан". В роли "Учителя" виступить артист-аматор п. М. Нетяга. Цїль вистави, а також і сама штука повинні вистати для нашої публики заохотою до численного виповненя салї Клюбу почтового (Frohsinn).   Обманьство. Перед судом присяглих у Львові відбула ся 11 і 12 с. м. розправа против Кароля Піхлєра, канцеліста зелїзниць державних, о фальшованє квітів і замовлень на роботи огрівальнї зелїзничої, на котрі відтак Піхлєр побирав гроші з каси і забирав их для себе. Обжалуваний вступив до служби зелїзничої в р. 1877 яко дієтар а відтак з початком 1894 року авансував на канцеліста дістав ся до Стрия до огрівальнї. На тім становищи підроблював замовленя, фальшував асиґнації касові, підроблював рахунки робітників та доставцїв і підписував на них начальника стації. Разом сфальшував 42 квітів на загальну квоту 800 зр. 12 кр. Обжалуваний признав ся до вини а оправдував ся тим, що нїби-то нужда приневолила єго до того. На підставі одноголосного вердикту судїв присяглих засуджено єго на рік вязницї.   Нічна прогулька пана инспектора шкільного. В часописи Szkolnictwo находимо опис, як дня 20 жовтня с. р. инспектор шкільний в окрузї сокальскім п. Лискович вибрав ся на люстрацію шкіл по опівночи, приїхав до учителя Б в П. а збудивши єго о годинї 3½ рано, візвав єго, щоби удав ся з ним до П. для переведеня лєкції практичної. В тій цїли завідомив перед тим кількох учителїв в околици, щоби того дня о годинї 7½ рано, взявши з собою поживу на цїлий день, явили ся в П. під загрозою слїдства дисціплінарного. Для доброго приміру пан инспектор привіз з собою також сире мясо, котре віддав був жінцї учителя К. зварити на обід; однак она не хотїла сего зробити. Відтак пан инспектор відїхав з учителем до П. Приїхавши до П. і війшовши до кляси, п. инспектор дуже розлютив ся, не найшовши там замовлених учителїв. Невдовзї надїхали два учителї, віддалені о 9 клм. від П., п. инспектор виразив им зараз своє невдоволенє, відтак розпочала ся наука практична і тревала до години 1-ої; кождий з учителїв переводив науку предметів. По лєкції відбула ся конференція; кождий учитель мав висказати методичні похибки свого товариша. По конференції п. инспектор попоївши, розпращав ся з чемним господарем і відїхав, щоби "виловити пташків", котрі не станули на єго візванє. Треба знати, що з Сокаля до П. єсть 18 клм., а кожда місцевість віддалена від П. 5–15 клм. То й не диво, що замовлені учителї з причини слоти і браку підводів прибути не могли.   Дѣло 