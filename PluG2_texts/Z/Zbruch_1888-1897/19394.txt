Перегляд политичний.

Вчерашна демонстрація в Будапештї випала над сподїванє спокійно і поважно. В демонстрації взяло участь звиш 100.000 людей. На сам похід, котрий розпочали студенти о 2 год. пополуднє, зложилося яких 30.000 людей. Передом в походї поступало 12 полиціянтів на конях і робили порядок. За ними ішли студенти, одягнені святочно, і несли хоругви з написями: "Най Жиє король! Най жиє Кошут Ляйош! Проч з Тиссою і §.25!" За студентами поступали маси народу а ще більші маси творили шпалир по обох боках дороги. Підчас походу співали студенти патріотичні піснї. На декотрих улицях були промови; промовляли студенти і декотрі посли. Лиш перед клюбом правительственної партії стала була демонстрації трохи грізнїйшою. Тут почали кричати: "Проч з Тиссою !" а в слїд за окликом піднялись в гору кулаки і палиці. Опісля пустився похід над Дунай і уставився проти цісарскої палати. Тут відкрили всї голови і піднесли грімкій оклик: "Eljen kiralyi!" Перед клюбом уміренної опозиції зроблено послам, котрих явилося около 80 на бальконї, велику овацію а відтак пійшов похід перед памятник Петефія і на пляц Кальвина, з-відки по промові послів Пасмандія і Каролія розійшлися всї спокійно і в найбільшім порядку домів.
За то було в суботу засїданє палати послів досить бурливе. По короткій дебатї ухвалено §§.8—13. Коли прийшов під дебату §.14, забрав голос Тисса і сказав, що він числиться з голосом угорского народу. Я переконався — казав Тисса — що через зміну §14 не настануть нїякі трудности для австрійского парляменту і длятого приймаю радо предкладану зміну і сам єї вношу." §.14 має отже звучати: "Фактичне ставленє контингенту рекрутів може аж тогдї наступити, коли законодавче тїло на дотичний рік вже контингент ухвалило".
Внесенє се відослано до комисії і відрочено дальшу дебату аж до часу, коли оно перейде через комисію. Потім розпочалися інтерпеляції о поступованю полиції підчас розрухів на улицях. Тепер насталт бурливі сцени, в котрих брала участь також і галерія, а все кінчилося тим, що опозиція завзивала Тиссу, щоби він уступив. Польоній зазначив, зміна §14 єсть тріюмфом опозиції і завізвав послівь до дальшої борби против §.25. Опісля закрито засїданє.
Комисія буджетова австрійского парляменту зменшила прелиминовану рубрику на покритє видатків на почти і телеграфи о 200.000 зр. і ухвалила резолюцію, взиваючу правительство розважити, чи не можна-би зменшити таксу від телеграфів.
Архикязь Франц Фердинанд д'Есть виїхав з Праги на цісарскій двір до Будапешту. Вість о перенесеню ген. Катти до Львова єсть безосновною. З нею упадає також і поголоска, будто-би кн. Виртенбергскій мав бути іменований инспектором піхоти.
На лїто заповідають вже нові зїзди монархів. З Гамбурга доносять до "N. fr. Presse" яко рїч певну, що цар має приїхати з царицею в гостину до нїмецкого цісаря. Цар вибереся в червню в дорогу і поїде до Киль а єго відведе туди россійска ескадра, що стоїть на балтійскім мори. Говорять також, що вже в найблизшім часї має нїмецкій цісар вибратися до Англії в гостину до своїє бабки англійскої королевої.
Яхт, котрим цісар мав виїхати, лагодить ся вже в дорогу. В Берлинї говорять, що льорд Бирсфорд, котрий сими днями гостив в Берлинї, а котрого з великим відзначенєм принимано на цісарскім дворї, приїхав умисно в тій ціли, щоби уложити плян подорожи.
Криза француского кабинету ще не залагоджена і мабуть не скоро ще залагодиться, бо нїхто не хочеся підняти утвореня нового кабинету. Президент Карно конферував з Рувієром, Шальмель-Лякуром і другими, але все надармо. Мелен піднявся вправдї, як тепер доносять з Парижа, утворити новий кабинет, але то єму доси не удалося. Парискі газети доказують, що президент хоче покликати министерство чисто дїлове, щоби тим забезпечити бодай успіх всесвітній виставі. Утворенє нового кабинету стрїчає длятого так великі трудности, що з ним лучиться разом і справа відроченя або і розвязаня парляменту.
Зачувати, що румуньска опозиція хоче другій раз поставити внесенє в справі обжалованя кабинету Браціяна. Підчас першої дебати над сею справою підносили посли Бляремберґ і Катарджу головно то, що Браціяно виноватий тому, що Румунія утратила Бессарабію. Они старалися доказати, що то не Россія спроневірилася Румунії і забрала сей край, але що она умовилась була в сїй справі з Браціяном, котрий на то згодився. На то мають бути докази.
Здаєся, що в Сербії ще не скоро прийде до утвореня нового кабинету і що Христич буде і дальше як доси держати власть в своїх руках. Фактом єсть, що король виїзджаючи до Ниша конферував з Ристичем, але чи то розходилося о утворенє нового кабинету, не знати. В Білградї сподїваються незадовго оголошеня королївского указу, в котрім буде пояснена справа утвореня нового кабинету.
Урядова газета сербска оголосила королївскій указ о новій организації войска на підставі нової конституції, о єго формації, тактичнім подїлї, о крузї дїланя коменд і т. д. Значної зміни нова организація не зробила.
Радикальний "Одjek” оголосив письмо звістного сербского емигранта, Пашича, котрий був засуджений на смерть за головну зраду, а котрого король не хоче нїяк помилувати. Пашич завіряє короля о своїм патріотизмі і о своїй льояльности та преданности для него і каже, що він єсть лиш жертвою интриги і клевет людей, котрі ще і тепер промишляють в краю над новою зрадою.
Болгарскій екзарх вислав письмо до болгарского правительства, в котрім просить, зібратися синодови, бо в противнім случаю вийде велика шкода для болгарскої церкви. Правительство відповіло на то, що оно згодилось-би на жаданє екзарха, але під условіями, що оба епископи Димитрій і Константин, котрі не мають ще припасаного для членів синоду віку, будуть застунлені иншими.
В Софії ходить поголоска, що опозиція в Филипополи ухвалила на своїм зборї предложили князеви жаданє, щоби він змінив дотеперїшний кабинет. 