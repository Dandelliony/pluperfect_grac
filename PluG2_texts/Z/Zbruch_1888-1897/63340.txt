◦ ◦ ◦ ◦ ◦ ◦ ◦ ◦ ◦ ◦

В стан здоровля посла Романчука не зайшла нїяка зміна. Сими днями має д-р Шрам предприняти операцію при участи д-рів Сельского і Яни.
В память XXXI роковин смерти Т. Шевченка відбуде ся в Теребовли дня 15 н. ст. марта деклямаційно-вокальний вечерок при помочи квартету з "Львівского Бояна". Комітет надїє ся, що наші патріоти так з интеліґенції як і селяньства та міщаньства зберуть ся як найчисленнїйше на се народне свято а тим причинять ся до звеличеня маніфестації Русинів теребовельского повіта.
Депутація учителїв народних новосандецкого повіта, зложена з учителя Генрика Кисилевского, редактора Szkolnictwa łudow-ого і учительки Єлени Христ, була сими днями у послів згаданого повіта: д-ра Ґустава Ромера, вибраного з більших посїлостей і селянина Стан. Поточка. Д-р Ромер впевнив депутацію о своїй прихильности для справи полїпшеня долї учителїв, хоч з другої сторони признав, що видаток на сю цїль був би дуже великій, бо аж 1½ міліона так, що треба би додаток до податків піднести о 15%. Пос. Поточек заявив, що селянин радо дасть не 15 але 25 кр. від ґульдена на просвіту.
Дирекція руху зелїзниць державних оповіщує, що з днем 1 н. ст. марта вийшов III. додаток до сїчневого виданя ґенеральної тарифи для перевозу товару на австрійских зелізницях державних.
Еміґрація жидівска. Петербургскі дневники доносять, що в минувшім роцї виеміґрувало до Америки і Палестини більше як 12.000 жидів. Найбільшій процент еміґрантів доставили повітові міста ґубернії кієвскої; так н. пр. з Білої церкви виїхало 1.200 осіб.
Зниженє тарифи перевозової для кукурузи. Після дневника розпоряджень міністерства торговлї признано, почавши від 8 н. ст. марта до 31 н. ст. мая с. р. 40% опусту при перевозї кукурузи і бараболь, призначених для громад навіщених голодом положених в повітах: Бяла, Бохня, Хшанів, Краків, Мисленицї, Бадовицї, Величка і Живець а походячих зі стацій зелїзничих, лежачих в Галичинї і Буковинї. Громади, замовляючі транспорти, мають додавати до листів перевозових карти замовленя начальником громади, взглядно обшаром двірским і потверджені староством. 