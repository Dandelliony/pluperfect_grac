Фабрика паперу в Сасові. — Вступні испити. — Поїзди сезонові. 

З Золочівского. [Фабрика паперу в Сасові.]
Девять кільометрів від повітового міста Золочева віддалене, серед лїсів і води положене місточко Сасів — котре в липню р. 1887 цїлковито погоріло — посїдає фабрику паперу а взглядно паперцїв.
Тая фабрика, одинока в своїм родї в Галичинї (кромі Черляньскої, котра виключно папір до писаня вирабляє) належить п. Вайзерови, истнує від 25 лїт і що-рік стає лучшою.
Потрібні шмати на папір доставляють аґенти з цїлого краю, платні 5—7.50 зр. за один метричний сотнар. Тії лахи возить щоденно 16 возів з двірця до фабрики а вертаючи забирають папір, котрий розходить ся по Италії на завиванє помаранч та цитрин, то йде до Константинополя і Индії, а переважно до фабрики п. Шнабля у Відни на циґаретові паперцї.
Шмати, коли их привезуть до фабрики, роздїлюють в осібнім маґазинї: грубші до грубших, білі до білих, після их якости. Відтак в другій величезній комнатї тнут ті шмати дві машини на дрібненькі кусники, котрі потім виварюють ся до білости в кітлах в кипячій водї з домішкою хльоркальку. Тую масу переполікують а опісля пускають на машину, котра масу все розтончує, аж доки маса не прийде на горячій валок, де висушуєсь, а готовий тоненечкій папір величезне мотовило звиває. Через вінди дістаєсь папір до паперової салї на поверсї, там краєсь на формати великих розмірів і під прасами гідравлічними стискаєсь в бальони. Тії бальони спускають до варстату столярского а радше слюсарского, там опасують их дощечками та зелїзними обручами, і транспортують папір світами.
Сасівска фабрика затрудняє около 400 осіб. Машиністи або веркфірери (Чехи, Нїмцї і Швайцарцї) побирають до 150 зр. або й більше місячної плати. Наші селяне і дївчата заробляють денно до 60 кр., а що фабрика безнастанно в руху через цїлий рік, як день так ніч, то заробок зависить від денної або нічної працї. Зле, що фабрика застановляє роботу лише раз на рік, і то лише на 12 годин на Великодну латиньску недїлю.
Фабрика, кажуть, несе властителям річно до 40.000 зр. доходу. Єсть там кирниця 180 метрів глубока, величезних розмірів, а парова машина пересїчно в одній мінутї 2.000 літрів там дуже потрібної води на верх витягає. Друга машина, що рухови житє надає, має силу 800 коней.
На жаль, робітники не асекуровані. Хотяй случаї нещасливі майже виключені, а все таки торік одна дївчина через неувагу житє пострадала.
Бл. п. архикнязь Рудольф підчас побуту свого в Галичинї, відвідував фабрику паперу в Сасові і перебув там 15 мінут. Того дня кождий аркуш паперу виходив з-під машин з буквою R.
Неодин може купець, що купує паперцї Dorobantul або Cartouche — на тепер мабуть найлучші в своїм родї з вінєтою а la Paris, так і думає, що паперцї десь з Парижа, — між тим, як циґаретовий папір походить из Сасова, а тілько в фабрицї Шнабля у Відни відповідно препаруєсь і остемпльовуєсь, а за-для француских окладинок уходить за заграничний.
Коли кому лучить ся переїздити коло Сасова нехай не пожалує труду звідатись до тамошної фабрики, а вийде з відтам дуже вдоволений. Не підхлїбляючи пп. Вайзерам, треба сказати, що як в цїлій фабрицї взірцевий порядок, так і кождому гостеви дозволяють вступу до середини фабрики.
В. Б. Вступні испити до першої кляси ґімназіяльної.
Після найновійшого розпорядженя міністерства просвіти повинні зголосивші ся до вступних испитів до першої кляси ґімназіяльної відповісти отсим вимогам: З реліґії: Відомости, які може собі присвоїти ученик в перших чотирох лїтах обовязкової науки шкільної в школах чотироклясових. З язика викладового: Плавне та виразне читанє, поясненє річеве прочитаного з поданєм мисли, оповіданє змісту ширшими уступами; знанє частей мови, відміна имен і глаголів; знанє реченя простого, розширеного і розбір складових єго частей що-до згоди підмету з присудком і складнї падежів; правильне писанє диктату як що-до ортоґрафії так і интерпункції. З язика нїмецкого: Плавне і ясне читанє, відміна родівника, именно, приложників та заименників (особових, посїдательних, указуючих і взглядних); відміна глаголів помічних і слабих у всїх формах родів діяльного і страдального; відміна найзвичайнїйших глаголів сильних, засіб слів відповідних понятям ученика, правильне писанє легкого диктату, котрого зміст подасть ся ученикам в язицї викладовім перед подиктованєм. З рахунків: Писанє чисел до міліона включно; вправність в чотирох головних дїланях рахункових числами цїлими, певність в табличцї множеня та знанє важнїйших мір метричних. Поїзди сезонові. 
Львівска дирекція ц. к. державних зелїзниць оповіщує: З днем 15-го липня с. р. вводять ся на зелїзницях державних сезонові поїзди купелеві, котрі, при ужитю поїзду ч. 911 виходячого зі Львова о годинї 550 рано, чинять можливою безпосередну їзду зі Львова до Риманова, Ивонича, Щавницї, Жеґестова і Мушини-Криницї. З поворотом мають ті поїзди безпосереднє полученє з поїздом ч. 912 приїзджаючим до Львова о годинї 1208 в ночи (після годинника львівского).
При виїздї зі Львова о годинї 550 рано (після годинника львівского) приїзджаєсь того самого дня:
до Риманова о годинї 158 по полудни
до Ивонича о годинї 210 по полудни
до Старого Санча (Щавницї) о год. 608 вечер. до Жеґестова (Купелї) о год. 714 вечер.
и до Мушини-Криницї о год. 734 вечер.
З поворотом виїзджаючи:
З Мушинї-Криницї о год. 908 перед полуд. З Жеґестова (купелї) о год. 927 перед полуд.
З Ст. Санча (Щавницї) о год. 1032 перед полуд.
З Ивонича о год. 314 по полудни
і з Риманова о год. 326 по полудни
приїзджаєсь до Львова о годинї 1208 в ночи.
При тих поїздах идуть вози І, II і III кляси зі Львова прямо до Мушини-Криницї і наповорот. 