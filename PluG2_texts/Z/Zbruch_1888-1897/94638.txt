◦ ◦ ◦ ◦ ◦ ◦ ◦ ◦ ◦ ◦

Копець Люблиньскої унії. Д-р Ф. Смолька оголошує рахунки, кілько доси коштувала будова згаданого кіпця. З того показує ся, що всї кошти виносили 80.895 зр. 18 кр.; на се вплинуло 12.874 зр. 79 кр. зі складок, а недобір 68.020 зр. 39 кр. покрив з власних фондів сам д-р Смолька.   Недостача народного самопізнаня. Дня 21 н. ст. падолиста с. р. відбуло ся в стрийскім костелї посвященє престола поставленого робітниками тамошних зелїзничих робітень. Всї, що жертвували на сю цїль яку небудь лепту, підписали ся відтак на відповіднім документї. Між фундаторами престола найшло ся і 85 робітників Русинів, котрі й підписали ся по польски, з виїмкою двох, що стратили за се ласку у своїх товаришів Поляків. Сумно, що Русини, за-для недостачі народного самопізнаня, причиняють ся до обогаченя латиньских костелів, хоч знають, що рускі церкви бідні і потрібують помочи.   Холєра. З Богородчанщини доносять, що холєра лютила ся в тамошнім повітї цїле лїто. Богато людей умирало на пошесть особливо в Ляхівцях, Старих Богородчанах, а також в Старуни і Жураках. В наслїдок того ярмарки і торги в Богородчанах, Солотвинї, Надвірній, Станиславові і Отинії були заборонені, що дало сильно відчути ся ремісникам, шевцям і кушнїрам а також купцям, торгуючим худобою. У людей не було чим заплатити податку, бо все було в застою. Тепер холєра притихла і ярмарки дозволені, а першій ярмарок буде в Богородчанях на св. Василія, т. є. на рускій Новий рік 1895. Всї нетерпеливо дожидають сего ярмарку, бо селянам конче потрібно продати яку небудь товарину, щоби роздобути гріш на заплату податків і других данин, залягаючих від кількох лїт в наслїдок елєментарних нещасть.   О продажи лїчничих средств в аптиках, т. зв. спеціяльностей оголошує Wiener Ztg. розпорядженє міністерства внутрішних справ. Се розпорядженє має на метї означити право продажі тих виробів аптичних, при котрих треба заховати деякі осторожности з огляду на можливі надужитя, що до их лїчничої вартости. Заборона вирабляти для загального ужитку лїків після поодиноких лїкарских рецепт, полишає ся незмінена, з виїмкою тих, котрі розповсюднено перед правосильностію нинїшного розпорядженя. Також позваляє ся продавати такі средства лїчничі, котрі вже давнїйше продавали ся по аптиках, а признані були нешкідними і ті, що уважають ся вже від давних лїт за средства домашні і звістні загалови. Однако такі лїки мають бути осмотрені приписом ужитя і описом их складових частей, а то для оминеня похибок. Відтак обговорює розпорядженє приписи о продажи спеціяльних средств аптичних.   Загальне число переселенцїв, що перенесли ся в сїм роцї добровільно на Сибір, виносить після "Сибирского Вістника" до 45.000 людей. Більша часть переселенцїв походить з ґубернії полтавскої, курскої і чернигівскої.   Дрібні вісти. З причини снїжних заметей здержано товаровий рух на шляху Долина-Вигода на три днї. — Рада міста Золочева именувала намістника ґр. Казим. Баденього почетним горожанином. — Рада міста Станиславова ухватила виплатити 1000 зр. підмоги для підмоги тамошного польского театру, а рада повітова 200 зр. В Коломий отворено вчера рух на новозаведених телєфонічних лініях. — В Самборі помер Алекс. Блоньскій емеритований совітник судовий, адвокат і почетний горожанин міста Золочева в 78-ім роцї житя.   Дѣло 