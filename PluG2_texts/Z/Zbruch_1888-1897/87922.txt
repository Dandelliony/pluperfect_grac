◦ ◦ ◦ ◦ ◦ ◦ ◦ ◦ ◦ ◦

З Відня пишуть нам: Минувшого понедїлка дня 19 с. м. мав ново-именований крилошанин капітули львівскої о. Богдан Пюрко авдієнцію у Є. Вел. цїсаря. Цїсар приняв ново-именованого крилошанина дуже ласкаво, виражаючи надїю, що тойже крилошанин буде не тілько доброю аквізицією для капітули, но і буде завсїгди підпирати митрополита, знаного зі своїх добрих интенцій і зі свого патріотизму. Перед авдієнцією у цїсаря був о. крилошанин на авдієнції у міністрів Яворского і Мадейского. Нинї віддає він візити декотрим тутешним достойникам і своїм колєґам та знакомим, а на другій тиждень вибирає ся на инсталяцію до Львова.   Совітник висшого суду краєвого у Львові п. Теодор Зубрицкій, именований совітником двора при найвисшім трибуналї.   П. Бронислав Евстахій Мигович, родом з Крупска в Галичинї, одержав дня 20 н. ст. марта на університетї краківскім степень доктора всїх наук лїкарских.   Три стіпендійні запомоги, кожда по 100 зр., з фундації бл. п. о. Петра Целевича з Викторова, надав управляючій совіт Народного Дому у Львові: Константинови Целевичеви, кандидатови І-го року учительскої семинарії в Тернополи, внукови покійного фундатора, а також Антонови Дошнї і Теодорови Гисовскому, студентам І року прав на університетї у Львові. Надїлені одержать ті підмоги в двох піврічних ратах по 50 зр. лише в сїм шкільнім роцї, відтак стіпендії будуть знов вільні.   Зміна назвиска. Намістництво дозволило рішенєм з дня 26 лютого с. р. до ч. 14.573 змінити управителеви школи в Грибовичах родове назвиско Гнида на Мелевич.   Яворівска рада повітова, як пише Gazeta Przemyska, ухвалила на засїданю з дня 12 н. ст. марта внести петицію до ради державної, щоби знести институцію адвокатів, а бодай, щоби усунути одного адвоката з Яворова. — В тім самім славнім містї Яворові именувало товариство задаткове своїм касовим ліквідатором і синдиком нагнаного за для мальверсації і покутного писарства дієтаря судового.   На дві одноразові запомоги, кожда по 25 зр., з фонда 3-ого мая, розписав управляючій совіт Народного Дому у Львові конкурс, з речинцем до 30 н. ст. цвітня 1894 р. Ті запомоги призначені для двох учеників з реальних або ґімназіяльних шкіл, котрих вітцї або дїди робили панщину, именно для одного з архіепархіи львівскої і для одного з епархії перемискої або станиславівскої.   Самоубійства. Дня 12 н. ст. марта в Станиславові стрілив до себе з револьвера Влад. Юрковскій, 16-лїтний помічник пивоварскій. Куля застрягла в голові і самоубійник помер по кількох годинах муки. — З Градця доносять, що застрілив ся там ґр. Потоцкій, студент видїлу правничого. Тяжко раненого відвезено до міского шпиталю, де вскорі помер. Причиною самоубійства мали бути злі фінансові відносини.   Дрібні вісти. Доповняючій вибір одного члена ради повітової в Дрогобича, з ґрупи міста Дрогобича, розписаний на день 16 н. ст. цвітня.   Дѣло 