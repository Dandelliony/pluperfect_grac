◦ ◦ ◦ ◦ ◦ ◦ ◦ ◦ ◦ ◦

Є. Ем. кардинал митрополит відправить завтра в суботу 21-ого грудня архієрейску співану службу Божу в церкви СС. Василіянок [ул. Зибликевича 24.] Початок о годинї 9½. Співати буде хор дївочій під проводом о. Нижанковского.   Засїданє секції историчної наукового товариства им. Шевченка відбуло ся в середу дня 11 с. м. Проф. В. Білецкій відчитав реферат з праць д-ра Ис. Шараневича з исторії Ставропіґії; проф. О. Макарушка відчитав про куренду перемиского епископа И. Снїгурского з р. 1827, цїкаву за-для побутових подробиць; вкінци проф. М. Грушевскій відчитав кілька заміток до тексту галицко-волиньскої лїтописи.   Д-р Плажек, радник намістництва львівского, зложив мандат до ради державної з сїльского округа золочівского, бо має бути покликаний на радника двору при міністерстві просвіти на місце д-ра Рітнера, котрий має стати міністром для Галичини.   ІІ-гій концерт львівскої "Лютнї" відбуде ся в сали "Народного Дому" дня 22 грудня с. р. о годинї 7-ій вечером. Проґрама концерту обширна і добірна.   Фальшівники грошей. Дня 19 с. м. хотїла якась панї у Відни зміняти фальшиву ноту десять ґульденову і в тій цїли війшла до склепу на Ляндштрассе. Тут пізнали зараз обманьство і хотїли єї арештувати. Она вибігла на улицю, де муж ждав на ню. Поліція обоє их увязнила, але коли их приведено до комнати инспекційної, обоє упали на землю отруївши ся.   Дрібні вісти. В Сучаві на Буковинї застрілив ся [кажуть: за для лихих відносин маєткових] комісар поліції Рудольф Файґель. — До Черновець прибув оногди з Відня механік Яків Міллєр, родом з Бучача, і заїхавши до готелю Галицкого, в ночи застрілив свого 5-лїтного, дуже гарного сина а відтак себе, як кажуть: з нужди. — Дня 14 с. м. увязнено в Тернополи почтмайстра з Токів Воляньского, котрий зголосив ся до суду і заявив, що 600 зр. спроневірив а 1200 єму украдено або загинуло.   Дѣло 