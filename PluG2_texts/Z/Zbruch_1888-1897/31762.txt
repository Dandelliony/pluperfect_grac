◦ ◦ ◦ ◦ ◦ ◦ ◦ ◦ ◦ ◦

Замети на шляхах зелїзниць. Дирекція руху державних зелїзниць доносить, що за-для снїгових заметів вздержано дня 16 н. ст. сїчня рух поїздів на шляху Чортків-Гусятин. — Нинї повідомила дирекція зелїзниць, що отворено вже рух на шляху Чортків-Гусятин з днем 10 н. ст. сїчня поїздом особовим ч. 111 як для особових так і товарових поїздів.
З Стрийщини, з гірских сторон доносять, що і там лютить ся инфлюенца, котра по селах, далеких від всякої помочи лїкарскої і при загальної несвідомости гиґієничних приписів острїйше виступає як по містах. Значний процент селян, котрі западають на инфлюенцу, дістають простудившись запаленє легких і т. п., та в наслїдок того смертельність в тих сторонах значно збільшила ся.
Профанація хреста. Магістрат в Перемишли завів замість давних округлих марок від оплати для псів нові маючі вид хреста. Двом псам, від котрих Преосв. епископ Ступницкій зложив оплату, завісив магістрат також і ті нові марки. Еп. Іоан обидив ся сею профанацією хреста і відослав ті марки назад до магістрату а оборону сеї справи поручив радному д-рови Земяньскому.
В Смиковцях коло Тернополя обікрали церков на 70 зр. в готівці і ефектах. Вахмайстер жандармерії Зах. Вец викрив злодїя в особі місцевого дяка і єго увязнив.
Дирекцію театру польскаго у Львові переняв після угоди з п. Володиславом Барончом, дотеперїшним директором театру, п. Мечислав Шмідт, урядник видїлу краєвого, редактор і співвластитель Dziennik-a Pol. Як звістно, другій співвластитель Dziennik-a п. Осташевскій-Бараньскій одержав місце управителя міского бюра статистичного у Львові і тим способом редактори Dzienniк-а захопили товсти синекури.
Напад на офіцира в Кракови, в котрім розбурхана фантазія деяких польских репортерів хотїла добачити Бог знає яких тайних цілей, — редукує ся на просту напасть пяного чоловіка. Підпитий заробник причепив ся до капітана Б, а сей мусїв ужити шаблї, щоби позбутись напастника.
Дрібні вісти. Цісар роздав запомоги по 100 зр. на будову шкіл громадам: Гранки-Кути, пов. бібрецкого, та Колодїївка і Панасівка, пов. скалатского. — Намістник виїхав в суботу до Відня. — З Добросина привезли до львівского шпиталю Ивана Васальця, зелїзничого гамівника, котрий при зсуваню возів зломив ногу. — В львівском костелї домініканьскім відкрили в суботу памятник д-ра Тадея Жулиньского, лїкаря, помершого в р. 1835. — Роман Кріґсайзен, секретар львівского суду карного, помер у Львові в 64 році житя. — Гр. Іосиф Дунін Борковскій, 22-літний, збожеволів у Відни і віддано єго до заведеня божевільних. 