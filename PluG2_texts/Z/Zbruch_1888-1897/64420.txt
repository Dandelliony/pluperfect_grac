◦ ◦ ◦ ◦ ◦ ◦ ◦ ◦ ◦ ◦

Комісія з найвисшого трибуналу обрахунків зїхала до Львова і зачала шконтр книг обрахункових в намістництві. Звичайно такій шконтр відбуває ся що три роки — а як довідуємо ся, послїдний шконтр в намістництві відбував ся перед осьми роками. Мабуть відтак ся комісія перейде до краєвої дирекцій скарбу і дирекції домен.
Товариство руских ремісників львівских "Зоря" уряджує в середу дня 6. цвітня в комнатї своїй вокально-деклямаційні вечерницї о годинї 7-ій вечером. Вступ вільний. — С. Я.
"Львівскій Боян" замкнув на час вправи хоральні з причини наближаючих ся свят Великодних, а розпочне их на ново в четвер по Проводах.
Льоси на теку майстерскої роботи Вп. панни Ирини Герасимовичівної вже розкуплені. Чистий дохід з них призначений, як відомо на фонд памятника для Т. Шевченка, виносить 55 зр. 60 кр. Квота ся, уміщена на книжочку щадничу, находить ся в перехованю п. Володимира Шухевича. Сума 1-го і 5-го нумеру завтрішного тягненя Львівскої льотерії рішить о тім, кому тека припаде.
Сими днями — як нам пишуть з Золочівщини — украдено в Утїшкові у селянина Михальна Дмитрова пару коний вартости 150 зр. Недавно знов у сусїднім селї Стронибабах украдено аж пять коней вартости по-над 500 зр. Треба-ж додати, що о чверть милї від одного і другого села, т. є. в Краснім і Буску маємо стацію жандармерії, котрої акція в обох повисших випадках оказалась безуспішною. Але в Золочівщину заїзджає часом аґент поліційний п. Ґінсберґ зі Львова, — може-б єму удалось бодай переполохати так зухвалих конокрадів! У нас добра худоба то великій маєток, а ще в часї робіт! — Хлїбороб.
Увязненє шпігунів [?]. До Przegląd-у пишуть з Косова: "Жандармерія тутешна арештувала минувшого місяця в Косові, Соколові і Річцї трех войскових россійских перебраних по цівільному. Всї три лєґітімували ся яко звичайні подорожні, найдено однако при них різні записки, дотикаючі ситуації войск і означеня місцевости, де неприятель на случай переходу границї буде спочивати. Крім того очевидне образованє і постава войскова, а також елєґантне поведенє вказують, що то були незвичайні пташки. Один з них задержаний селянами в Соколові, зрадив ся тим, що посперечавши ся з ними в коршмі почав клясти і ганьбити их "мятежниками" і "ворами".
Самоубійства. Оногди вечером отруїла ся у Львові 22-лїтна Юлія Вовков, практикантка акушерів, випивши квасу карболового. Поміч лїкарска не придала ся на нїщо і нещастна померла по страшних муках. Причиною самоубійства була нужда. — B Ярославі застрілив ся поручник 4-го полку уланів, Франц Гавбнер. Єсть се вже шесте самоубійство в послїдних кількох місяцях між ярославскою залогою. — В Мільци застрілив ся дня 9 н. ст. марта Иван Хріст, практикант тамошного уряду податкового. — Вчера у Львові 22-лїтна семинаристка Мальвина Б. дочка приватного учителя музики, помершого перед кількома роками, відобрала собі житє вистрілом з револьверу. Куля поцїлила в уста і смерть наступила зараз. З полишеного листу показує ся, що причиною сего страшного учинку була нужда. Нещастна не могла за-для браку средств докінчити студій і покінчила з собою в такій страшний спосіб.
Дрібні вісти. Цїсар дарував громадї Бар, в повітї городецкім на реставрацію школи 100 зр. запомоги. — Адміністрацію римо-кат. парохії в Станіславові одержав кс. Стан. Свидецкій. 