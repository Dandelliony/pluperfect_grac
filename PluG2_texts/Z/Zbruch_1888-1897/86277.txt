◦ ◦ ◦ ◦ ◦ ◦ ◦ ◦ ◦ ◦

  В справі заснованя висшого заведеня наукового для женщин в Галичинї має у Львові зібрати ся ширшій комітет, зложений з мужчин і женщин, щоби нарадити ся над сею справою. Запросини будуть вислані до всїх жіночих товариств у Львові, до провідниць жіночих заведень наукових, як приватних так і публичних, до видїлу краєвого, краєвих і міских властей шкільних, університетів, ґімназій, семинарій, шкіл народних і т. д. На порядку дневнім буде справа: Яка именно институція наукова потрібна нашим женщинам і яких способів ужити до єї заснованя. Сим має займати ся тїснїйшій комітет. День і місце нарад будуть пізнїйше означені. Поки-що займає ся сею справою "Союз бувших семинаристок і учительок у Львові."   Пробитє тунелю. Зі Станиславова доносять, що дня 18 н. ст. сїчня наступило в тунели під Вороненкою, на будуючім ся шляху зелїзниць державних Станиславів-Вороненка і Вороненка-Сигіт, пробитє тунелю в долїшній части. Напрям і висота тунелю по обох сторонах годять ся цїлковито.   Нова зелїзниця. Концесіонарі зелїзницї льокальної Львів-Янів предложили міністерству торговлі подрібний проєкт будови тої-ж зелїзницї, виготовлений инжинєром Фляшлем до апробати і надїють ся ще в сїм роцї приступити до будови. Зелїзниця буде 22 кільометрів довга і буде получена бічними шляхами з деякими більшими фабриками у Львові і з головними двірцями.   Правдиво королївскій дар. П. сов. Теофиль Дембицкій, адвокат краєвий в Коломиї, надіслав щадничою книжочкою 1.000 зр. на будову руско-народного театру. Відсилаючи сі гроші, щедрий жертводавець долучив таке письмо: "Світлий Комітете! Маю честь долучити книжочку каси ощадности міста Коломиї ч. 6411 на 1.000 зр. а. в. на цїль будови руско-народного театру у Львові, з усердним желанєм, щоби Бог Всевишний допоміг се народне дїло як найскорше довести. З високим поважанєм — Дембицкій." Дар сей викличе між загалом Русинів не лиш повне признанє для щедрого жертводавця, але чейже і заохотять неодного, котрому средства матеріяльні на се вистають, до подібних жертв на ту високо-патріотичну цїль. Имя сов. Дембицкого стане на передї тих всїх, що своїми лентами причиняють ся до здвигненя памятника слави народної, та буде як для сучасних так і для будучого поколїня взором правдивої патріотичної жертволюбности.   Рускій народний театр переїхав сими днями з Бродів до Тернополя. На перше представленє дано "Запорожця за Дунаєм", а нинї має бути виставлена Монюшка "Галька". Надїємо ся, що як патріотична тернопільска громада, так і доохрестна интеліґенція прийме симпатично нашу трупу між собою і громадним відвідуванєм представлень прийде їй з матеріяльно помочію.   З під Ярослава доносять нам, що в Маковиску, чисто рускім селї, з-відки довголїтного учителя п. Маркевича перенесено за для того, що не вмів примінити ся до теперішної польскої идеї, наступивша по нїм учителька Полька розпочала переведенє згаданої идеї в той спосіб, що в місцевій школї, де нема нї одної дитини лат. обряду, ввела вже, і то перша в ярославщинї, латиньскі свята. Двірскі офіціялісти для введеня в житє обіжника ярославскої ради шкільної окружної що-до латиньских свят для руских шкіл, уживають того способу, що вмовлюють в дотичних руских парохів і учителїв, якоби супротивленє згаданому введеню свят мало значити супротивленє самому католицизмови. Але доси не чувати, щоби в Ярославщинї хто взяв ся за введенє руских свят по чисто мазурских школах або по школах з мішаними учениками!   Засїданє секції природничо-лїкарскої наукового товариства имени Шевченка відбуде ся в понедїлок дня 22 н. ст. сїчня о годинї 7-ій вечером в канцелярії товариства ул. Академична ч. 8.   Зміна власности. Маєтність Криве, в повітї лїськім, перейшла на власність пп. Адама і Стефанії з Володків де Ляво.   Дѣло 