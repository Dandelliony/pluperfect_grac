◦ ◦ ◦ ◦ ◦ ◦ ◦ ◦ ◦ ◦

    Надзвичайні загальні збори товариства "Руска Бесїда у Львові" відбудуть ся в середу, 10-го н. ст. с. м. о год. 6½ вечером в комнатах товариства [ринок 10.] На порядку дневнім: справозданє з нарад анкети для справ театру, скликаної по мисли ухвали послїдних загальних зборів "Рускої Бесїди" і порішенє справи дальшої управи руско-народного театру. — Від видїлу "Рускої Бесїди" у Львові дня 3 лютого 1897. Волод. Шухевич голова товариства. Осип Дрималик секретар.   Другі вечерницї "Рускої Бесїди" для членів і родин того товариства, дальше "Клюбу Русинок", "Львівского Бояна" і "Академічної Громади" відбудуть ся в суботу 6-ого с. м. в комнатах "Рускої Бесїди".— Ліста до впису виложена в комнатах "Рускої Бесїди".   Реклямації. Нинї зачав ся і тревати-ме до дня 10-го лютого осьмидневний реклямаційний речинець виборчій в містї Львові. В тім часї вільно всякому переглядати виборчі лісти з ІІ. і V. курії в презідіяльнім бюрі маґістрату в урядових годинах і жадати, щоби єго вписали на виборчу лісту, скоро викаже ся своїм правом; рівно-ж кождий виборець має теж право жадати вичеркненя з виборчої лісти осіб, що не мають виборчого права. По реклямаційнім речинци виборчі лісти будуть віддані намістництву до затвердженя, а тогдї вже всякі зміни будуть неможливі. Тому кождий, хто не є певний, чи єго поміщено на виборчій лістї, повинен переконати ся о тім до 10-ого с. м., бо пізнїйше хоч би й найсильнїйше доведене виборче право пропадає.   Перша каденція засїдань суду присяглих у Львові в роцї 1897-ім починає ся дня 5 н. ст. с. м. В часї сеї каденції, именно дня 12 с. м. [в пятницю] відбуде ся розправа прохив Алексея Щербана, обжалуваного о обманьства, яких мав допускати ся на еміґрантах до Бразилії в часї найбільшої горячки еміґраційної.   Скритоубійство. З Сїльця белского в сокальскім повітї доносять, що дня 26 сїчня невислїджений доси злочинець убив тамошного селянина, 60-лїтного Павля Кишака, коли той вечером вертав домів з сокальского суду. Убійство сповнено в селї, зараз за церквою, межи 7 а 9-ою годиною вечером. Злочинець, доконавши убійства. занїс свою жертву до густого корча лозини і опер єї на нїм в стоячій позиції. Судове слїдство вже веде ся; увязнено навіть селянина, що ставав того-ж дня на судовий термін з убитим і не міг виказати свого alibi в часї сповненого убійства. Судово-лїкарска обдукція сконстатувала, що злочинець задушив свою жертву, а надто ще й кусав єї зубами і знущав ся над трупом, ударяючи головою о лїд, як се вказували слїди крови. В сїм роцї се вже другій случай скритоубійства в тамошній громадї. В обох случаях жертва була задушена, а злочинця не вислїджено.   Отверте письмо до п. Генрика Реваковича, редактора Kurjera lwowsk-ого, від проводира соціялістичної партії в Галичинї п. Гната Дашиньского, розкидано вчера по Львові. В тім письмі п. Дашиньскій жадає від п. Реваковича відповіди на те; чи він годить ся з систематичним фальшованєм справоздань з робітничого руху, якого допускає ся єго орґан.   Женщини адвокатами. Кантональна рада в Ціріху ухвалила 120 голосами против 22 допускати женщин до адвокатскої практики. Від замужних женщин будуть вимагати дозволу мужа.   Дрібні вісти. Архикнягиня Блянка, жена архикнязя Леопольда Сальватора, котрий мешкав кілька лїт у Львові а тепер перебуває в Загребі, повила в суботу вечером щасливо сина. — Ґімназіяльний ученик, 15-лїтний син п. Кавфмана, урядника філії гіпотечного банку в Кракові, одержавши курсове свідоцтво з лихим стеренем поступу в науцї, скочив до Висли і знайшов смерть в филях ріки. — В суботу вечером льокомотива, що пересувала вози на головнім двірци у Львові, вїхала на одного робітника і схвативши єго під колеса, покалїчила так тяжко, що той в кілька хвиль закінчив житє.   Дѣло 