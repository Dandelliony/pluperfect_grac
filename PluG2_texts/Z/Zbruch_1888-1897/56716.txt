Відозва.

Загально звістно, що минувшого року Русинки, Чешки і Нїмки віденьскі подали були в однім часї петицію до ради державної о вступ жінок до університетів, як також о креованє жіночих ґімназій. Се хорошій результат принесло Чешкам, бо дозволено им висшу школу жіночу в Празї за помочію товариства "Minerva" доповнити предметами шкіл ґімназіяльних, що з часом надасть ученицям тої школи права мужеских ґімназій. Тож коли розвязали раду державну, Чешки повздержались з поновленєм петиції аж до трго часу, коли будуть мати готових кандидаток до університетів. За те піднесли зараз тоту оправу т. є. поновленє петиції віденьскі Нїмки, а за ними і збір Русинок в Стрию дня 1 вересня с. р.
Русинки головно оперлись на злих економічних відносинах краю, на надмірі конкурентів в кождій галузи праць, до котрих суть у нас допущені жінки, підносять факт доказуючій конечної потреби жінок-лїкарок в Австрії, позаяк міністерство справ внутрішних пошукувало лїкарок для Боснії за границею, як також звертають увагу, що при загальнім домаганю ся медичного факультету у Львові можна би заразом ввести і жінок до університету львівского, позаяк факультет медичний є найбільше учащаний жінками, не виключаючи про те слуханя і инших видїлів. На тих підставах жадають вступу жінкам до університетів і о отворенє хоть одної женьскої ґімназії, або доповненє деяких теперішних шкіл видїлових для жінок предметами шкіл ґімназіяльних, позаяк суть живі докази, що і з нашого краю жінки виїзджають для університетских студій за границю, перейшовши тут приватно середні школи і зробивши мужеску матуру.
Здає ся, що нема жінки в краю, щоби не знала тих обставин і не узнала потреби тих жадань, про те просимо жінок всїх народностей Галичини і Буковини, щоби громадно підперли сю справу і подавали також від себе петиції, бо лише спільними силами дійдемо до спільної цїли.
Від збору руских жінок.
В Стрию дня 1 вересня 1891.
Наталія Кобриньска, предсїдателька
Евгенія Ярошиньска, секретарка 