◦ ◦ ◦ ◦ ◦ ◦ ◦ ◦ ◦ ◦

Обікража церкви. В ночи з 14 на 15 вересня с. р. зайшли невислїджені злочинцї через вікно до церкви в Карлові в Снятиньскім, забрали скринку скарбонову, винесли в огороди над Прутом, розбили єї і забрали готівки около 30 зр. та й кільканацять срібних сороківцїв.
Нова дирекція поліції має бути отворена в Перемишли вже в найблизшім часї. Крім того отворить ся кілька експозитур поліції в важнїйших пограничних староствах. Також персонал жандармерії побільшить ся знатно і отворить ся кілька нових постерунків.
Утїкла з дому родичів в Росохах повіта староміского Фрайде Фрідман з любовником своїм Людвиком Горги, робітником в копальни нафти в Росохах. Перед чотирма місяцями старша єї сестра Кляра Фрідман погибла з руки завистного коханка, Ивана Левицкого, котрий вже відсиджує кару у вязници.
Тайний палїй. З Язлівця пишуть до Kur. Lw. Від кількох місяцїв якесь индівідуум підпалює все одну і ту саму хату на передмістю язлівецком. Всї заходи, щоби єго відкрити не довели до нїякого результату. Дня 6 н. ст. жовтня підпалив згаданий палїй ту саму хату пятий раз і на жаль, викликав при сильнім вітрі страшний огонь, котрий в двох годинах знищив 10 загород найзаможнїйших господарів. Всякій ратунок був неможливий. Підчас огню відзначив ся жандарм Маха з Язлівця відвагою і нараженєм власного житя, кидаючи ся два рази до горіючої хати, щоби виратувати жінку, котра стративши все підчас своєї неприсутности, вбігла до хати, щоби виратувати 100 зр., що их була сховала в хатї. Бурмістр Язлівця, коли єго просили о сикавку, збув просячих коротко: "а що менї до того, добре що Язловець не горить" — і сикавки недав.
Торговцї дївчат вивезли оногди з Тарнова, як пише Dzien. Pol., Емилію Хмілевску, ученицю тамошної школи видїлової. Поліція львівска одержала вчера о тім телєґраму і видала своїм підвластним орґанам відповідні прикази. Як видко, господарять собі аґенти заграничних домів розпусти на добре в Галичинї.
Огнї. З Струсова повіта теребовельского пишуть нам: Дня 9 н. ст. жовтня погорів в Струсові латиньскій костел враз з мешканєм парохіяльним. Сильний вітер і брак води на неприступній горі, на котрій костел мітиться, були причиною, що всї части спальні в будинках знищені. Середину костела і річи пароха виратовано. Орґани виратовано також, але цїлковито зруйновані. Шкода убезпечена, хоч низько. Костел сей перебудовано з знесеного монастиря Василіян. — З Рудок одержали ми таке письмо: В суботу рано 10 н. ст. жовтня погоріло 20 загород селяньских в Ятвягах коло Рудок з цїлим сегоріч ним збором збіжа і паші. Двацять родин лишило ся без даху і кусника хлїба. Огонь повстав з неосторожности. Сторожа огнева з Рудок прибула з сикавкою і огонь по великім напруженю при сильнім вітрі зльокалізовала. Наш нарід дуже ще непорадний при огни. В селї горить а за селом люде орють і не спішать на ратунок. "То не на нашім боцї горить, до мене ще далеко", казали і байдуже собі, що огонь ширить ся а ратунку нема. Війт Михайло Бервецкій погорів і попік ся страшно; лежить безнадїйний. — В Борщевичах повіта львівского погоріло 8. н. ст. жовтня при сильнім вітрі 6 загород селяньских з цїлим збором збіжа. До огню приспіла жандармерія з Білки з сикавкою кн. Сапіги. Підпалити мала пяна женщина, котру зараз арештували, на щастє живу, бо вахмайстер жандармерії ледви єї видер з рук розлюченого народу. — В ночи на недїлю коло X години згоріли на фільварку "Левандівка коло Львова будинки економічні. Будинки були асекуровані. — Дня 9 н. с. жовтня с. р. вибух о годинї 10-ій рано в Карлові коло парохіяльного мешканя при сильнім вітрі страшний пожар. Згоріли будиики двох господарів до тла, у третєго зібране збіже і будинки господарскі, а у четвертого стодола. Огонь кидало на девять будинків і коло церкви. Тілько чудом великим скінчилося на описаних будинках. Здавало ся що пів села піде з димом. Церков, школа і дім парохіяльний були в великім небезпеченьстві. Велика вдячність наложить ся п. Мойжешовичеви, комісареви з сусїдного Устя, що приїхавши з сикавкою і обнявши енерґічну команду, огонь обмежив, а також п. Кшиштофовичеви дїдичеви з Залуча і віцемаршалкови, котрий прислав рівно-ж сикавку і поміч.
Дрібні вісти. Намістництво надало презенту на опорожнену парохію reg. сollationis в Галущинцях повіта скалатского парохови з Феліцієнталю кс. Алекс. Панекови. — Коло Павії наїхали два поїзди зелїзничі на себе причім вісїм возів розбило ся і один бремзер згинув на місци; також в Бріноа коло Парижа наїхали два поїзди на себе і 10 осіб потерпіли лекшу ушкоду тїла. 