◦ ◦ ◦ ◦ ◦ ◦ ◦ ◦ ◦ ◦

Пос. Отто Гавзнер нездужає сильно вже від кількох недїль. Кілька днїв тому назад відбуло ся у него консіліюм лїкарске і лїкарї, котрих було аж шість, рішили, що він не може виїзджати зі Львова, щоби поїхати десь на полудне на курацію. Як звістно зложив пос. Гавзнер свой мандат в комісії буджетовій палати послів.
В Калуши розпочали ся вже приготовляючі роботи в тамошних копальнях до видобуваня навозової соли каініту. Само видобуванє і меленє тої соли розпочне ся пізнїйше а означенє цїни продажи меленого каініту наступить аж тогди, коли розпічне ся сама продукція товару. Ґенеральна дирекція зелїзниць державних розбирає тепер плянть будови зелїзницї від двірця в Калуши до тамошної копальнї.
Головний командант у Львові кн. Віндішґрец явив ся перед кількома тижднями на недїльне богослуженє для вояків греко-кат. обряду в церковци св. Николая на Жовківскім, а пересвідчивши ся, що тая церковця за мала на число руских вояків в ґарнізонї львівскім, зарядив (порозумівши ся з руским Ординаріятом), що від сеї недїлї богослуженє для руских вояків відбуває ся уже о 8-ій годинї рано в церкви св. Юра, а рівночасно також в каплици у Инвалідів для войска, що стоїть в бараках в околици Инвалідів.
В яворівскім повітї — як нам з відтам доносять — лучили ся в минувшім тиждни два случаї замірених убійств: дня 5 лютого Іоган Клєчко, кольоніст в Мужиловичах завдав свому зятеви Іосифови Вільдови, спячому в ліжку, сокирою кілька глубоких ран в голову, — а дня 8 лютого кинув ся Гринько Кроль, селянин в Бердихові, з сокирою на рідного вітця Петра Кроля і завдав єму в голову кілька дуже тяжких ран. В обох случаях заповідають знатоки смерть ушкоджених. Люде кажуть, що причиною обох нещасть були незгоди родинні о маєтки...
В руских кольоніях в Америцї єсть тепер уже шість греко-кат. священиків — навіть за богато — а именно оо: 1. К. Ґулович, 2. Гр. Грушка, 3. Ал. Дзюбай, 4. Ив. Запотоцкій, 5. Н. Товт і 6. К. Андрухович.
Рускій народний театр переїздить нинї з Дрогобича не в Самбір, як було оповіщене, а наперед в Стрий, де дасть невідмінно лиш 8 представлень. Перше представленє в Стрию буде дане в недїлю т. є. 16 н. с т. лютого. Надїятись треба, що стрийска публика так місцева як і окрестна щиро привитає, так милого гостя і що через 8 оповіщених спектаклїв битком заповняти буде салю театральну. 