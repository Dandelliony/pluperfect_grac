◦ ◦ ◦ ◦ ◦ ◦ ◦ ◦ ◦ ◦

Стрейк челядників коминярских у Львові. Челядники коминарскі заявили публично, що заперестають від 31 н. ст. марта всяких робіт, бо майстри коминарскі не приняли их жадань а всякі переговори не довели до цїли.
Видїл товариства имени Шевченка уконституовав ся вибравши д-ра Юліяна Целевича заступником голови проф. Т. Грушкевича секретарем, а нагляд над друкарнею товариства поручено д-рови В. Дїдошакови. Редакцію наукового річника обійме проф. д-р Ю. Целевич.
Рускій комітет ратунковий одержав з Тернополя повідомленє, що там надіслано до єго розпорядимости три ваґони жита, за котрі треба заплатити 1100 зр. оплати митової. Речинець до оплати назначено так короткій, що комітет вислав телеґрафічно оплату митову. Жита повинно бути зі 600 кірцїв, бо так можна судити по висотї оплати митової. Комітет рішив по висотї оплати митової. Комітет рішив зсипати се збіже в мішки і розіслати до сел навіщених голодом. Послїдними днями роздав рускій комітет такі підпомоги громадам: Гошів 30 вр., Задвірє 30 зр., Рябе 50 зр., Гошівчик 50 зр. (всї в лїськім повітї); Ростоки і Космач (коломийского повіту) по 30 зр.
Санкція. Цїсар санкціонував закон, порішений на послїдній сесії соймовій, котрим дозволено громадї міста Самбора право побирати оплати від пива, меду і напоїв спіритусових в роках 1890 до 1894. Застережено однак, що побиранє оплат не може бути дозволене за час, котрий минув перед оповіщенєм сего закона. — Міністерство справ внутрішних звернуло заразом увагу на неправильність, яка зайшла в попереднім вже законї і яку знов повторено в новім законї. Именно в арт І. назначено оплату лиш від напоїв пропінаційних, а в дальших артикулах вичислено і такі напої, котрі не суть пропінаційними. Єсли би такі неправильности лучались в дальших проєктах законів, то відмовлено би цїсарскої санкції.
З Самбора пишуть нам: По американьски: Кравець Пітш, що проживав довшій час в Америцї, посварив ся при картах з тутешним цируликом Люстером в ночи з пятницї на суботу і добувши револьвера, якій все з собою носив, стрілив до него і поцїлив в саме чоло. Люстер скінчив за кілька годин а Пітш вернув спокійно домів та поклавсь спати. Але безвглядні жандарми перервали Пітшови спокійний сон і забрали єго до Ивановои хати.
В Городку під Львовом почав видавати властитель друкарнї Ив. Чаїньскій ґазетку Głos gródecki. Перше число Głos-y сконфісковано за статю під заг. "Комісар правительственний", в котрій обговорювало ся правленє комісаря на місци засуспендованої ради громадскої. Деякі горожане зложили п. Чаїньскому 20 зр. титулом винагороди за шкоду, яку потерпів з конфіскати.
З Нового Йорку доносять: Дня 27 н. ст. марта лютив ся страшний цикльон в долинї Огіо, від Цінцінаті аж по Капро. В Люісвіль завалилось 300 домів; дворець зелїзничій забрала вода; ратуш, де відбував ся під той час баль, завалив ся і 500 осіб погибло. В многих домах вибухнув огонь. Також і з много менших міст в долинї ріки Міссісіпі доносять о великих повенях і о великім числї погибших людей.
Дрібні вісти. Совітник Ясеницкій прибуде вже сими днями до Черновець, до єго з радостію вижидають і повитають Русини. — Повороту буковиньского президента бар. Піна до Черновець надїють ся з великодними святами. — Именованя в православній церкві буковиньскій: о. Тит Тиминьскій став завідателем в Тораках кодо Путилова а о. Евг. Семака сотрудником в Испасї. — Гриць Запаровскій, 29-лїтний паробок вертаючи в ночи коло млина в Новім Дворі упав в ріку Солокію і утопив ся. — Цїсар і архікнягиня Стефанія вислали кондоленційні тедеґрами до вдови по ґр. Артурі Потоцкім. — Громада Зелена, пов. бучацкого одержала від цїсаря на внутрішне устроєнє церкви 100 зр. підпомоги. 