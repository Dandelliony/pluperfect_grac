◦ ◦ ◦ ◦ ◦ ◦ ◦ ◦ ◦ ◦

    Наш народний театр з причин зовсїм незалежних від управи, переїде не до Гусятина, як було оголошено, але до Борщева, де вже будуєсь арена і дня 13 с. м. в четвер дана буде на першу виставу комічна опера в 3 дїях "Запорожець за Дунаєм" і "Вечерницї", опера в одній дїї. В суботу дня 15 с. м. виставлена буде оперета в 3 дїях "Пташник з Тиролю"; в недїлю 16 с. м. народна драма в 5 дїях з співами і танцями "Не ходи Грицю". Маємо повну надїю, що так місцеві Русини як і околичні радо і всїми силами попруть наш театр, що всюди зєднує собі щире признанє; ще більше надїї додає нам і се, що театр наш доси ще не гостив в Борщеві.   В справі наших еміґрантів бразилійских пишуть нам з Бережанщини, що до деяких сїл надходять від еміґрантів листи, в котрих вихвалюють ся бразилійскі відносини, тож по селах люде падькають, що не забрали ся тогід до Бразилії, а тепер их не пускають. Коли им читати з "Дѣла" про наріканя самих еміґрантів, то наші люде не вірять, кажучи, що умисне так пишуть, щоби наші люде не ворохобили ся тамтуди. Декотрі еміґранти вже там похрестили ся і повінчали ся. Але що-ж, коли всї треби духовні повнить для них польскій священик. Мають вже свою каплицю, она віддалена о 4 милї від Pio Кляро, при котрій є згаданий польскій священик, і там наші доїздять в своїх потребах духовних. Польонізація доходить до тої степени, що "Бразилюхи" (тамошні мешканцї), щоби порозуміти ся з нашими людьми (Русинами) учать ся по польски, а не по руски, говорити. Здає ся, що найбільшій континґент руского населеня находить ся в Pio Кляро в провінції Парана. [До нашої редакції понадсилано кілька листів від еміґрантів, а всї они згідно проклинають ту хвилю, коли вибрали ся до Бразилії. Ми-ж не містимо тих листів ино за-для того, що в них нема нїчого нового, а лиш співає ся одна і та сама пісня: Напоминайте і відводїть людей з Галичини від еміґрації до Бразилії!   Довірочне зібранє селян, скликане минувшої недїлї до Торок, пов. перемиского, щоби обговорити вибори до ради державної і до ради повітової, розвязав комісар Мирскій на тій підставі, що запрошеня підписало кількох господарів, а після интерпретації комісаря кождий з запрошуючих повинен особисто знати всїх запрошених. В тій справі на внесенє посла Пернерсторфера ухвалила палата, що жаден з запрошуючих не є обовязаний знати особисто всїх запрошених, але у нас суть инші параґрафи.   Подорож инспенційна міністра залізниць Ґутенберґа. Міністер Ґутенберґ приїхав нинї рано до Кракова. Завтра відїде до Дембици і Розвадова, а з-відси окремим поїздом приїде до Ярослава, де переночує. З Ярослава виїде в суботу о годинї ½7 окремим поїздом до Львова, де прибуде в суботу 8 с. м. о 10 годинї перед полуднем. Тут буде до понедїлка, а в понедїлок відїде до Тернополя і Підволочиск. Дня 11 с. м. переїде через Львів до Станиславова і Черновець. Потім через Станиславів на Стрий, Хирів, Нове Загірє поїде до західної части краю. Подорож инспекційну скінчить ся 16 с. м. в Освіцимі, з-відки наступить поворот до Відня.   Найкоротше полученє зелїзниче Львова з Варшавою через вибудованє кількадесяти верст зелїзницї, котра буде лучити зелїзницю белзку зі стацією надвисляньскої зелїзницї, Холмом мабуть незадовго здїйснить ся. Россійске правительство вислало вже на місце инжінєрів, котрі мають розслїдити давнїйше проєктовану трасу і виробити новий плян. Проєктована зелїзниця має переходити через Грабовець, Туробин, Мирче (де є фабрика цукру), Потурин (де також фабрика цукру) і Томашів.   Огнї. В селї Суховоли, пов. брідского, вибух в стодолї Мартина Гродецкого огонь, котрий при сприяючім вітрі скоро ширив ся і в одній хвили обняв кілька будинків господарских. Жертвою огню пала сусїдна загорода Павла Паньковецкого, а огонь розширював ся так скоро, що навіть не можна було виратувати товару. Шкода виносить над 2000 зр. Причиною пожару були дїти, що для забавки розложили огонь в стодолї. — В Пісках, пов. львівского, знищив огонь в ночи з дня 20 на 21 липня дві загороди селяньскі Федька Хомина і Федька Біленя. Огонь здає ся був підложений, і веде ся слїдство судове в тій справі.   Критика опери причиною поєдинку. В Будапештї відбув ся оногди поєдинок на шаблї, з причини уємної, хоч справедливої критики оперової, поміщеної в часописи Neuestes Pester Journal, між головним редактором тої ґазети д-ром Діошим, а интендантом опери бр. Нопчею. Интендант тяжко ранений.   Спалено живцем в місцевости Цезарі на Угорщинї циганку, обжаловану о чари. В ночи витягнули єї хлопи з ліжка, заволїкли в гори, де спалили єї на костирі з дерев, политих нафтою.   Нові невидимі лучі. Єще цїлий світ занимає ся відкритєм Рентґена, а вже доносять про нове відкритє Генрика Бекварда, котрий винайшов новий рід невидимих лучів. Так як Рентґен, так і Баквард відкрив се случайно. Він пересвідчив ся, що всї соли уранові, котрих часть має прикмету флюоресценції, навіть по довшім перехованю в темнотї видають лучі, що проникають через тїла непрозрачні і відбивають их черти на плятах фотофрафічних. Прикмета флюоресценції урана є вже від досить давна знана, але що видає він лучі невидимі, про те ще дотепер не знано. Лучі тоті відрізняють ся від рентґенівских головно тим, що не ломлять ся і могуть відбивати ся. Се такі прикмети, котрі не мають до тепер ще вартости практичної, а ино саму вартість наукову.   Дрібні вісти. Цїсар дарував на будову церкви в Ришковій Воли 200 зр. Перед 15. лїтами збудовано в Ришковій Воли нову деревяну церков, котра зараз в другім роцї згоріла. Тепер будує ся під власним зарядом нова величава церков після пляну п. Нагірного коштом 21.570 злр. — Стомарківки (60 зр.), мабуть фальшиві, пускає якійсь мужчина по Львові. — Щоби у вікнах заасекурував властитель каменицї, де є россійскій консулят, длятого що перед кількома днями вибито там консулеви кілька шиб. — Марш Люеґера грають у Львові в парку стрийскім майже що дня, з чого жиди дуже не вдоволені.   Дѣло 