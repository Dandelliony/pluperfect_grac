Відозва до руских родичів міста Львова і окрестности.

  З початком нового року шкільного звертаємо увагу руских родичів у Львові і в охрестности, котрі наміряють посилати дїти до чотиро-клясових шкіл, що у Львові истнують три рускі людові школи, а то дві мужескі і одна женьска.   Одна мужеска школа "руска школа вправ" [приналежна до мужескої учительскої семинарії] уміщена в "Народнім Домі" на долинї. О нїй не потребуємо много говорити; истнуюча від многих лїт стала она загально звістною і здобула собі в містї як найлїпшу славу.   Друга мужеска школа єсть міска "имени Маркіяна Шашкевича", уміщена при улици Скарбківскій ч. 26. З причини, що число дїтей приниманих до висше згаданої школи вправ єсть ограничене, припоручаємо для більшости родичів школу имени Маркіяна Шашкевича. Она розвиваєсь добре і може вповнї задоволити руских родичів.   Для дївчат маємо "женьску руску школу вправ" [приналежну до женьскої учительскої семинарії]. Она уміщена при площи Стрілецкій ч. 6, а записи до неї відбувають ся в сусїдній учительскій семинарії при улици Скарбківскій ч. 39. Школа та, истнуючи доперва від кількох років, може ще не цїлком звістна загалови рускої публики; однак треба сказати, що розвиваєсь она світло. Маючи задачу служити для кандидаток женьскої учительскої семинарії взірцем людової школи, посїдає она знамениті учительки, веде науку після всяких правил найновійшої педаґоґії і образує дївчат також в роботах ручних. Родичі, що користали з сеї школи, не мають досить слів похвали і для науки, і для веденя дївчат, і для щирих та приятельских відносин між учительками і дїтьми. Вартість сеї школи підносить ще й тая обставина, що маємо всяку надїю, що від слїдуючого року буде она постепенно розширена до осьми-клясової видїлової школи. Так рускі дївчата будуть могли кінчити в своїй питомій школї всїх вісїм кляс і з неї [яко суставної части учительскої семинарії] переходити без всяких перепон до утраквістичної женьскої семинарії.   Взагалї треба сказати, що всї рускі людові школи у Львові ведуть ся на повне задоволенє рускої публики. Не надто велике число дїтей дає можність тим лїпше вести в них науку; дїти учать ся тут руского церковного співу, пописують ся ним на богослуженях в церкві і привязують ся до свого обряду. Крім сего мають наші школи ще тую світлу сторону, що коли до других львівских шкіл напливає що-раз більше молодїж жидівска, наші рускі школи у Львові суть єдиними чисто христіяньскими. Хто знає, як некористний вплив має нераз різниця віри між молодіжію на моральне вихованє христіяньских дїтей, той мусить признати, що чисто христіяньскій склад наших руских шкіл єсть дуже цїнною их прикметою. Вкінци додамо й те, що біднїйших дїтей сих шкіл запомагає нераз руске товариство "Шкільна Поміч", надїляючи их одежію, книжками і т. п.   Отже припоручаємо горячо всїм руским родичам, щоби і самі записували свої дїти тілько до руских шкіл, і других до того заохочували. Най нїхто не здержує ся тим, що єго дитина [як се у Львові часто буває] може не володїє добре руским язиком; рускі школи суть на се приготовані і ведуть науку від початку так, що дїти в короткім часї набувають достаточного знаня руского язика. Так отже до руских шкіл записуйте Русини свої дїти, де і учителї і учительки займають ся щиро нашою молодїжію, і наука веде ся взірцево, і дїти виховують ся морально в дусї христіяньскім і в привязаню до нашого руского обряду. Коли маємо так красні рускі школи, то користаймо з сего скарбу!   Дѣло 