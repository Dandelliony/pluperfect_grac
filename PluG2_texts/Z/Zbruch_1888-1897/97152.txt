В справі заснованя фонду на будову гр.-к. церквей

в бідних місцевостях всїх трех руских епархій треба числити на фактичний стан церквей і приходств.   Після Шематизмів епархіяльних сегорічних єсть в гр.-кат. трох епархіях: 1) парохій 1870 [751 в львів., 686 в в перем., 433 в стан.]; 2) експозитур 47 [5 в льв., 23 в пер., 19 в стан.]; 3) сотрудництв системіз. 148 [55 в льв., 44 в пер., 49 в стан.]; 4) сотрудництв приват. [позиція нестала і непевна] 87. Всїх отже посад системізованих єсть 2065 [парохів, сотрудників експон. і систем.] кромі архієреїв і крилошан Церквей єсть: 1) матерних 1893 [750 в льв., 712 в пер., 431 в стан.]; 2) дочерних 1361 [495 в льв., 570 в пер., 296 в стан.] і кількадесять каплиць. На 1870 парохій єсть 10-та часть обсаджених завідателями, отже з 1870 без 190 буде 1680 парохій обсаджених парохами, до чого треба додати 47 експозитів, разом 1727 парохів з експозитами. Сотрудників системізованих єсть 148, завідателїв 190, около четверта часть приватних сотрудників єсть платна з фонду реліґійного, отже рахуймо 22, разом вийде 360 завідателїв і платн. сотрудників. Церквей матерних єсть 1893, дочерних 1361, разом 3254. Позаяк декотрі матричні суть значно біднїйші, як дочерні, длятого ще найлучше було би, щоби з тої загальної цифри 3254: а) 254 найбіднїйших церквей давало що року тілько по 1 коронї, б) 1000 церквей по 1 зр., в) 1000 церквей по 1½ зр., г) 1000 церквей по 2 зр. — то було би разом 4.627 зр. в. а., а як би ще знизити 254 церквам по 1 коронї, то було би рівно 4.500 зр. (9.000 корон). Замість церкви могла би дати громада або братство. На 170 платних сотрудників [системізованих і з фонда реліґійного платних приватних] рахуючи по 1 коронї прийде 85 зр. (170 корон), на 190 завідателїв по 1 зр. було би 190 зр., — разом з сотрудництв і завідательств було би 275 зр. (550 корон). На 1727 парохів давало би: а) 127 парохів по 1 коронї, б) 400 парохів по 2 корони (= 400 зр.), в) 400 по 3 корони (= 600 зр.), г) 400 по 4 корони (= 800 зр.), д) 400 по 5 корон (= 1000 зр.) Від парохів і експозитів було би 2.866 зр. і 1 корона, з завідателїв і сотрудників 275 зр., разом 3.141 зр. 1 корона; знизивши з того ще 141 ½ зр., було би чистих 3.000 зр., з попередних 4.500 зр. — разом 7.500 зр. або 15.000 корон.   На той фонд давали би отже: 1) громади, церкви і братства, 2) духовеньство, 3) різні добродїї, чи то корпорації чи приватні особи, котрі будь-то з любови для гр.-кат. обряду, будь-то з прихильности і на памятку 300-лїтного ювілею руско-католицкої унії допомогли би своїми щедрими лептами до того дїла. Тепер будуть соборчики деканальні, празники лїтні почнуть ся, то буде добра нагода обговорити і поправити той плян, а делєґати на загальні збори фонда вдів і сиріт знайдуть хвилю часу перед нарадами і по нарадах обговорити тую справу, щоби вже можна в осени сего року складати на сей фонд. Повисшій плян Фонду предложив Впр. Мит. Консисторії о. Іосиф Ганкевич з Красного [почта Товсте] і внескодавець ще вносить, щоби вкладки платити почтовою касою ощадности і сконцентрувати дїловодство у Львові під управою Є. Е. митрополита а з захованєм впливу цїлого руского Епископату.   Дѣло 