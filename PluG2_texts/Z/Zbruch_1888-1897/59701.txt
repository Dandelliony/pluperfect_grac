◦ ◦ ◦ ◦ ◦ ◦ ◦ ◦ ◦ ◦

На будову руского театру прислав Вп. п. Ив. Вахнянин зі Стрия на руки нашої адміністрації 19 зр. 33 кр. На квоту тую зложили датки Вп. Добродїї: о. П. Шанковскій з Завадова 1 зр., п. Вол. Клосевич з Варшави 1 зр., на празнику в Добрянах складка 15 зр. дрібними датками і з пушки в рускім касинї в Стрию 2 зр. 33 кр.
Намістник ґр. Бадені візитував дня 5 н. ст. грудня в Кракові школу реальну, філіяльну касу краєву, дирекцію поліції, новий театр і дім притулку кн. Любомирского. По полудни того-ж дня удїляв намістник авдієнції а відтак відвідав школу промислову. В суботу вечером виїхав намістник до Львова.
Значнїйші огни в падолистї були: в Батятичах повіта жовківского згоріло 34 господарств селяньских, шкода 27.000 зр. В Старомістю повіта ряшівского згорів фільварок Ад. Єнджейовича, шкода коло 5.000 зр. В Хлопчичах в повітї рудчаньскім, згоріли 3 загороди, шкода убезпечена виносить 12.500 зр. Вкінци в Воли баранецкій в повітї самбірскім, згоріло 10 загород селяньских, шкода виносить 4.322 зр.
Від Франца Сідолі, артиста циркового а брата Цезаря, одержала наша редакція письмо, в котрім доносить ся, що цїла вість розпущена деякими дневниками, мов би то він убив брата Цезара єсть зовсїм ложна, як то ми вже писали. Оба брати перебувають з цирком від трех тижднїв в Яссах і не були навіть в Ґалачи.
Тарифа полосова на шляхах зелїзницї Кароля Людвика. Як звістно, переходить зелїзниця Кароля Людвика з днем 1 н. ст. сїчня 1892 на власність держави і від сего дня обовязувати буде на цїлій просторони сеї зелїзницї полосова тарифа, заведена на державних зелїзницях вже від 16 н. ст. червня 1890. Тут подаємо цїни за білєти 3 кляси до деяких місцевостей, звертаючи увагу читателїв на се, що за білєти другої кляси платить ся два рази більше а за білєти першої кляси три рази більше, як за білєти 3 кляси. При поїздах поспішних виносить цїна білєтів о половину належитости. Зі Львова до Кракова буде коштувати білєт 3 кляси при звичайних поїздах 3 зр. 50 кр. (доси коштує 6 зр. 46 кр.), зі Львова до Бохнї 3.50 зр., до Тарнова 3 зр., до Ряшева 2 зр., до Перемишля 1 зр. З Бродів до Кракова буде ся платити 4.50 зр. (доси 8.22 зр.), з Станиславова 5 зр., з Перемишля 2.50 зр., з Сянока 2.50 зр., з Тернополя 5 зр., з Золочева 4.50 зр., з Підволочиск 5.50 зр. (доси 10.08 зр.), з Сокаля 4 зр., з Хирова 5 зр. а з Черновець 6.50 зр. Пакунки надавані будуть так само оплачувати ся як після теперішної тарифи на зелїзницях державних т. є. по 2/10 кр. від 10 кільоґрамів і від кільометра а за пси 7/10 кр. за кождий кільометр від штуки.
О причинї біржового швіндлю у Відни доносять до Przegląd-у, що слїдство мало нїби виказати, що одна жидівска дрібних ґрупа спекулянтів, з причини що до неї належить богато жидів з Галичини, носить на біржі назвище Der Polenclub. Отже в памятну суботу, підчас паніки, говорено о тих спекулянтах der Polenclub gibt. З відси пійшла клевета, опираюча ся на непорозуміню, мов то парляментарний клюб польскій замішав ся до маневрів біржевих.
Самоубійство. В ночи з 3 на 4 н. ст. грудня Тит Теодозієвич, учитель школи народної в Кодоловичах в повітї ярославскім повісив ся, як пише Gaz. Przem. в будинку шкільнім. Причина самоубійства не звістна.
З Станиславова пишуть нам: Вчера розпочав наш театр вистави ефектовним твором: "Дай серцю волю". — Публики на кріслах зібралось на жаль небогато, тілько ґалєрія і партер були битком набиті. З Русинів на висших становищах явилось дуже а дуже небагато: з капітули нїхто, а що найбільше впадало в очи, то сей дивовижний факт, що нї один предсїдатель руских місцевих товариств не зволив явити ся повитати наш театр — усї немов змовились... Не було предсїдателїв Рускої Бесїди, філії "Просвіти", тов. руских женщин, Бурси, нї тов. дяків... За те явились селяне. Наше товариство драматичне запрезентувалось гарно: всї грали добре, з нервою і з житєм, а п. Янович просто поривав усїх своєю знаменитою грою. Вистава випала добре, в чім окрім артистів велика заслуга режісера, котрий вкупі з директором подбав о те, щоби оріґінальний рускій твір випав не гірше від францускої оперетки. Приємно вражали око Русина старанє режісерії представити вірно обстановку хати мужичої: Ми бачили і божник обвішаний рушниками, і стіл закритий україньскою скатертю, скриню мужицку, ослони і т. и. — По причинї недиспозиція п. Гембицкого змінено порядок в репертуарі: Ві второк (8) Мікадо, в четвер (10) Мартин Боруля, в суботу (12) Галька а в недїлю (13) Не судилось. Нинї (в недїлю) замість "Мартина Борулї" грають "Барона циганьского".
Дрібні вісти. Цїсар дарував громадї Слохиня в повітї староміскім 100 зр. підпомоги на будову школи. — У Відни помер редактор часописи Neues Wiener Tagblatt, Шембера, Чех з роду, бравшій участь в польскім повстаню в 1863 роцї. — В суботу дня 5 н. ст. грудня відбула ся иматрикуляція слухателїв вписаних сего року до тамошного університету. 