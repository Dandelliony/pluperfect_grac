22-міліонова позичка.

Широко розбирали ми в своїм часї в "Дѣлї" проєкти поc. Романовича і двох директорів банкових, стремлячі до того, щоби в виду більших тягарів, які упали на край по угодї индемнізаційній затягнути більшу або меншу, але завсїгди кількадесять-міліонову позичку. Позичка та мала би сплачуватись поволи, навіть в 66-лїтних ратах амортизаційних, і тим способом тягар довгу краєвого, що паде нинї на жиючу ґенерацію, мав би розложитись на синів і внуків наших.
Позичка кількадесять-міліонова мала послужити до чотирох річей. 1) Посредством неї мали зуніфікуватись дотеперішні довги краєві 4½ процентові і перемінити их на 4 процентові. 2) Частиною нової позички запомоглось би касу краєву. 3) Покрито би щорічні недобори буджету краєвого, а 4) надвишки з позички мали-б уживатись на так звані продуктивні инвестиції, по котрих проєктанти позички надїялись великого добра для краю на будуче, бо инвестиції ті розбудили-б у нас продукцію і через те збільшили богатство краю.
Над проєктами пос. Романовича і д-рів Зґурского та Мархвицкого радила в своїм часї окрема анкета фінансова, покликана видїлом краєвим, а зложена в части з послів соймових, в части з людей фахових. Розбирано всї проєкти, придивлювано ся им зі всїх боків, важено их і цїнено, але до позитивного результату анкета фінансова тогдї не прийшла. Анкета вдоволилась тим, що цїлу справу передала видїлови краєвому, хоч уже тогдї з тим застереженєм, щоби видїл краєвий менше фантазував а якійсь широкій господарцї фінансовій і инвестіціях на будуче, а обмежив ся лиш на придуманє средств, котрі би буджет краєвий і на дальше могли удержати в якій-такій рівновазї — без підвисшеня дотеперішних і так уже високих додатків краєвих.
Видїл краєвий вивязав ся з вложеного на него обовязку і предхожив нинїшному соймови проєкт до закона о уніфікації дотеперішних довгів краєвих, виключаючи всякі инвестіції. Видїл краєвий предкладає затягненє нової позички в сумі 22 міліонів зр. Позичка та мала би сплатитись до кінця червня 1958 р., отже в 68 лїтах а зужити єї належало би: 1) на уніфікацію і сплату 8 дрібних дотеперішних позичок в сумі 6,496.559 зр.; 2) на вивінованє каси краєвої в певній квотї і 3) на покритє передвиджених річних недоборів буджету краєвого в лїтах від 1891 до 1897 р.
Само собою розуміє ся, що против того внесеня видїлу краєвого — чисто господарского — підняв ся крик в тих орґанах праси польскої, котрі колись стояли за згаданими проєктантами. Головні заміти бють в тую сторону, що видїл краєвий не увзгляднив намірених инвестицій. Видїлови дістав ся докір малодушности, малодворскої господарки, нерішимости, вузкоглядности і т. д. Пос. Щепановскій назвав проєкт видїлу краєвого і арґументації всю за меншою позичкою навіть словом Bauernfangerei. Мимо того проєкт видїлу краєвого, надїятись, перейде. За ним постоять ті, котрим теперішне положенє фінансове краю не представляєсь в рожевім світлї. За ним постоять і ті, котрі не хотять банкам кинути міліонові доходи з величезної проєктованої позички. За ним постоять ті, що не хотять підвисшень дотеперішних додатків краєвих, і ті, — що найголовнїйше — котрі не вірять в продуктивність намірених инвестицій.
В тім дусї заявив ся вже і новий маршалок краєвий, в тім дусї пійдуть, надїятись, і посли рускі. Уніфікація і конверсія давних позичок єсть дїлом нешкідливим, а навіть раціональним. Буджет латати показалась доконечна потреба, бо доходи краєві без підвисшеня додатків не вистають на заєдно ростучі потреби, а сли при тім якійсь гріш доведесь і касї краєвій на непредвиджені потреби, то в тім нема нїякого лиха. Лихо лежало би лише в тім, наколи-б нам бідним захотїло ся взятись за инвестіції, о котрих самі проєктанти не мають нинї ясного понятя.
Все, що на той темат доси написано або наговорено, обмежалось на загальники. Говорено о потребах меліораційних, улучшеню комунікації, двигненю промислу, але спеціяльного проєкту до якої-небудь инвестиції не було. Нїхто не проєктував спеціяльно нїчого, анї не брав ся обчисляти, якій хосен вийшов би з одної або другої инвестіції. Проєктантам хоче ся лиш мати готовий гріш в касї краєвій, а відтак аж хотять они думати над инвестиціями. Однакож поперед неводу годї ловити рибу, і на фантазії, до котрих край не має довірія, жадати гроша. По гадцї нашій буде разумнїйше: пождати на ті проєкти инвестиційні, розібрати і оцїнити их , а як инвестиція покажесь практичною і хосенною, то сойм певно не відкаже на се накладів грошевих. Вже і теперішна 22-міліонова позичка єсть великим тягаром для краю. 