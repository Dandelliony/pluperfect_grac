◦ ◦ ◦ ◦ ◦ ◦ ◦ ◦ ◦ ◦

Про цукроварню в Товмачи згадували ми вже давнїйше, а тепер подала Politik таку телеґраму зі Львова: Нїмецко-польска консорція порішила основанє великої цукроварнї в Товмачи. Консорція складає ся з товмацого дїдича Яна, прагского фабриканта машин, двох віденьских фірм і кількох польских дїдичів, котрі в околици Товмача мають разом 3000 морґів поля під управою бураків. Перебудова давнїйшої фабрики товмацкої вже зачалась.
Школа ветеринарії у Львові числить сего року 100 учеників. Єсть се найбільше число учеників від отвореня школи. На першій рік записало ся понад 60 учеників.
Дім притулку для старцїв в Дрогобичи, фондований Мойсеєм і Отилією Ґартенберґами в честь 40-лїтного ювилею цїсарского, буде отворений 11 н. ст. падолиста с. р. Фонд зложений на виставленє будинку, устроєнє і удержанє его, виносить 1000.000 зр. Додому притулку будуть приниматись старцї, що не можуть працювати, без різниці віроисповіданя.
Епідемія. В Коломиї замкнено дня 31 жовтня всї школи народні аж до 17 падолиста задля епідемії кору. З дїтей, що ходять до школи, єсть 210 недужих, а певно з инших дїтей другій раз тілько єсть недужих.
Товариство "Руска Бесїда" у Львові устроює в суботу, дня 15 н. ст. падолиста с. р. в своїх комнатах (ул. Вірменьска ч. 27, I поверх) музикально-деклямаційний вечерок з танцями. — Стрій для пань візитовий або народний, для панів вечерковий. — Вступ на сали 50 кр. від особи. — Початок о 8-ій год. вечером. — Вступ на салю дозволений лиш за оказанєм запросин.
Самбірске товариство драматичне уряджує дня 16 н. ст. падолиста представленє аматорске на дохід відновленя церкви в Самборі. Відограна буде в рускім язицї драма Іос. Корженьовского "Верховинцї", в 9 відслонах з співами і танцями, під протекторатом Всч. оо. Несторовича, Ріпецкого і Рабія. З огляду на то, що се товариство першій раз грати буде в рускім язицї і що в представленю тім буде буде виступати більша часть Поляків, то здаєсь нам, злишно було би богато слів тратити на заохочуванє публики як самбірскої так і замісцевої, щоби на то представленє зібралась, бо обовязком кождого Русина єсть підперти свою справу, аби наші земляки-аматори могли в гору чоло піднести і сказати: Ото і ми щось потрафимо! Вже наперед дякуємо пп. аматорам за их добру волю і бажаємо щасливого успіху! 