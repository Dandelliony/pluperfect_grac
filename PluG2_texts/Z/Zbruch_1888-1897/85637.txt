◦ ◦ ◦ ◦ ◦ ◦ ◦ ◦ ◦ ◦

Двацять пять лїтний ювилей автономії міста Львова припадає на день 14 н. ст. жовтня 1895 року, бо з тим днем кінчить ся 25-лїтний період, в котрім столиця нашого краю управляє ся після власного статута, котрий одержав дня 14 н. ст. жовтня 1870 р. цїсарску санкцію. Для торжественного обходу сего ювилею вибере рада міска з між себе комісію з 7 членів, котра має обдумати близші подробицї намореного обходу і зложити проґраму памяткової книги. В згаданій книзї буде представлений образ дѣяльности міскої адміністрації, як перед введенєм автономії так і підчас самоуправи міста.   Відозва. Висока Презідія ц. к. Намістництва рескриптом з дня 8 н. ст. грудня 1893 ч. 18145 удїлила комітетови будови руского народного театру дозволу на збиранє складок по цїлім краю на будову того ж театру до кінця 1894 року під услівями, означеними рескриптом Високої ц. к. Презідії з дня 14 н. ст. цвітня 1893 ч. 3589. — О тім маємо честь повідомити Впов. Земляків наших з просьбою, щоби в збираню складок на висше вказану ціль не уставали, але щоби розвинувши повну акцію, тим пильнїйше до доповненя нашої патріотичної задачі прямували. Бо велике наше дїло і далеко нам ще до довершеня Єго. Лише акція сполученими силами, щира, ревна, жертволюбива, неустаюча, може довести нас до пожаданої цїли. — Купонів незужитих просимо не присилати, але радше при відповідній нагодї дальше их роздавати. — А єсли кому купонів забракло, просимо віднести ся до комітету: ул. Вірменьска ч. 2. Від комітету будови руского народного театру. У Львові дня 22 грудня 1893.   Убійство. Дня 19 н. ст. грудня лучила ся така пригода в Ляцкій Воли, повіта мостиского. Стражник скарбовий Володимир Фрай, будучи имовірно пяний, побив коло коршми якогось жебрака. За жебраком обстав війт Матїй Гірняк, котрий разом з двома радними запросили стражника до канцелярії громадскої, щоби єго запитати про причину побитя. Тут Фрай добув револьвера і зі словами: "Що ви тут маєте менї говорити", стрілив і поцїлив війта в живіт. Візвана жандармерія розоружила Фрая і увязнила єго. Гірняк перевезений до лїкаря, помер на другій день. Слїдство карне веде ся.   Крадїж в церкви. В ночи з 14 на 15 н. ст. грудня вломив ся якійсь невислїджений доси злочинець дверми до церкви в селї Тучапах, яворівского повіта, і украв скарбону церковну з сумою 1.600 зр. Яворівска жандармерія слїдить за злодїєм, однако доси безуспішно.   Критичні днї в р. 1894. Після Фальба, має визначити ся рік 1894 великим числом т. зв. критичних днїв. Найкритичнїйшим має бути день 30 серпня і про него розписує ся Фальб широко. Прочі днї подїлені на 3 віддїли. До критичних днїв І-го віддїлу належать: 20 сїчень, 20 лютий, 21 марец, 6 цвітень, 5 май, 1 вереснь, 29 вересень і 28 жовтень. Другій віддїл обіймає днї: 5 лютого, 7 марта, 29 цвітня, 4 червня, 3 липня, 15 вересня, 14 жовтня, 13 падолиста і 12 грудня. З причини, що дня 15 н. ст. вересня припадає затьмінє місяця то припускає Фальб, що сей день буде критичним. До треторядних днїв належать: 7 сїчень, 19 май, 17 липень, 18 липень, 16 серпень, 27 падолист і 27 грудень. Що до пророцтв Фальба не можна прикладати великої ваги показує ся з того, що єго передсказаний "найкритичнїйшій день столїтя", якій мав мати місце минувшого року, був собі на цїлій земли звичайним днем, як і кождий иншій.   Самоубійство. Минувшої суботи кинув ся Перемишля вояк 58 полку піхоти під кола поїзду і погиб на місци, бо колеса машини відтяли єму голову. В той спосіб позбавило себе житя сего року в Перемишли вже пятьох вояків.   Дрібні вісти. До Львова приїхав вчера пополудни архикнязь Альберт Сальватор, брат архикнязя Леопольда. — В Петербурзї — як довідуємо ся з "Волиньско-народного календаря", виданого Теод. Досинчуком в Житомирі — має виходити ґазета т. з. "Прикарпатская Русь" під редакцією Вас. Дрогомирецкого. — В ґімназії Франця Іосифа у Львові появила ся дифтерія.   Дѣло 