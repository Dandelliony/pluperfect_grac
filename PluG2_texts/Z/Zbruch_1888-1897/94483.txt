Просьба до Впр. митр. Ординаріята.

Як звістно, у Львові єсть три ґімназії польскі, а то: Франц-Іосифа, IV-та і V-та. З між тих трех ґімназій в одній [в V-ій] наука реліґії для Русинів викладає ся в мові рускій, а в прочих двох по польски. Ґімназія Франц-Іосифа в тім дїлї зсилаєсь на якусь нїби правну форму і відомо, що свого часу опір митроп. Ординаріята против польского викладу для Русинів взглядно греко-католиків в тій ґімназії остав ся без успіху. Але ґімназія IV-та не може в тім дїлї відкликатись навіть до того якогось дивоглядного привілею, яким хіснує ся ґімназія Франц Іосифа на шкоду рускої церкви і народности. Ґімназія IV-та нїчим не різнить ся від V-ої львівскої та й взагалї від ґімназій у всхідній Галичинї, де науку реліґії для Русинів викладають рускі катихити по руски. Отже в тій IV-ій ґімназії у Львові польскій виклад рускої реліґії введено зовсїм безправно.   Обовязком руских Ординаріятів, руских послів соймових в соймі і в радї державній, вкінци і Русинів засїдаючих в краєвій радї шкільній — повинно бути: доборотись до того, щоби у всхідній Галичинї, т. є. на Руси анї в одній ґімназії не силувано Русинів учитись реліґії в чужій мові, ба що більше, з підручників приложених до обряду латиньского і неапробованих рускою властію духовною — як се дїєсь нинї в двох ґімназіях у Львові — і то в одній зовсїм безправно, без всякого навіть позору правности.   Однакож поки взагалї справа польского викладу рускої реліґій зможе бути піднята наведеними висше чинниками, ми нинї звертаємо ся до Впр. митроп. Ординаріята з просьбою, щоби дотично IV-ої ґімназії зволив — на основі прислугуючого єму права — рускому катихитови тої ґімназії дати безпроволочно припорученє, щоби науку реліґії рускої викладав по руски і з підручників принятих до руского, а не латиньского обряду і апробованих рускими Ординаріятами. Краєва рада шкільна — бачить ся нам — не схоче з тої причини підносити якихсь замітів, бо чей-же не має до того нїякої основи, анї правної анї моральної, а Ординаріят тут utitur jure suo...   Маємо повну надїю, що сю просьбу нашу Впр. митроп. Ординаріят зволить увзгляднити — хоч-би лише за-для того, що матуристи з ґімназії IV-ої [так само і з ґімназії Франц-Іосифа] мають право зголошуватись до рускої духовної семинарії, а кандидат стану духовного мусить чей-же знати реліґію в рускій мові і обряд рускій...   Дѣло 