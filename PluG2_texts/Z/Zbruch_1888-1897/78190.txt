◦ ◦ ◦ ◦ ◦ ◦ ◦ ◦ ◦ ◦

Ревізія саль концертових у Львові. Як звістно, ухвалила була рада міста Львова вибрати комісію, щоби оглянути всї салї в містї, де відбувають ся концерти і инші публичні продукції та установити для кождої салї число місць, так щоби по-над се установлене число не вільно було продавати анї одного білєту більше. Крім того мала комісія розслїдити, чи устроєнє згаданих саль, входи до них і ґардероби відповідають вимогам безпечности і чи не треба перевести яких улучшень. Оногди рано зібрали ся члени згаданої комісії і оглянули салю товариства музичного, Народного Дому, Касина міского, Сокола, Frohsinn-y, Gwiazd-и і Скали. Комісія вимірила докладно всї ті салї і визначила для кождої максімум місць сидячих і стоячих, а крім того записала хиби, які доглянула при входах і ґардеробах. Найгірше уряджені входи, виходи і ґардероби в салях Товариства музичного, Народного Дому, Frohsinn-y і Скали. Их треба буде цїлковито переробити, бо инакше не вільно буде в них давати продукцій публичних з огляду на безпечність. Результати оногдашних розслїдів предложить комісія радї міскій по Великодних святах.
Д-р Фран. Смолька заявив кореспондентови Now-ої Reform-и, що вість пущена Dziennik-ом Polsk-им, мов-би він загадував знов убігатись о посольскій мандат до ради державної з міста Львова, єсть неправдива. "Рішучо не прийму мандату, — сказав Смолька, — а як би мене вибрали, то зрезиґную. Час менї вже відпочити. Маю 83 роки, натрудив ся я вже досить, нехай молодші роблять. Дванацять лїт був я презідентом, а перед тим віцепрезідентом, досить з мене". Коли-ж кореспондент Reform-и замітив Смольцї, що єго рада могла би придатись "колу" польскому, — він махнув рукою і осміхаючись відповів: "О пане! они там без мене обійдуть ся дуже добре... я им непотрібний..." Треба знати, що загранично-польскі дневники резиґнацію д-ра Смольки з презідентури палати послів приписують "брутальству" і "чорним интриґам".
Судова практичність! Один з судів повітових поручив звернути сторонї надвижку зложених нею коштів — а то 20 кр. Замість послати тую квоту сторонї переказом почтовим, відшибнувши 5 кр. на марку, переслано єї разом з резолюцією в листї грошевім неоплаченім. Через те сторона заплатила 18 кр. оплати почтової, а кромі того мусить ще відослати судови долучений доказ дорученя, на що потрібно буде знов 5 кр. Отже замість одержаних 20 кр. мусить сторона заплатити 23 кр.! Практичність!
Міністерство скарбу видало розпорядженє, щоби всї скарбові уряди означали в рахунках після нової валюти корони буквою k а сотики (Heller) буквою h.
З Долини доносять, що дня 21 н. ст. марта при уконституованю ради громадскої в Долинї вибрано бурмістром п. Фелікса Травнфельнера, а єго заступником п. Ил. Яворовского тамошного аптикаря. Однако п. Яворовскій зрезиґнував з сего достоїньства.
Доповняючій вибор до ради міста Львова на місце одного радного відбуде ся дня 5 н. ст. цвітня від години 9 рано до 1 пополудни і від години 3 пополудни до 7 вечером. Вибір сей єсть стислїйшій між Сал. Крохом і Мих. Михальским, длятого кождий голос відданий на яке инше имя буде неважний.
Підпаленє. Оногди около 3 години в ночи увидїли Войцїх і Катерина Шустри, повертаючи домів при ул. Мулярскій ч. 2 і у Львові, що соломяна стріха, котрою дім покритий, починає горіти. Обоє кинули ся на ратунок і спільними силами удало ся им огонь придавити. Коли надійшла повідомлена о випадку инспекція поліційна, найдено в двох місцях в стрісї віткнене углє, що вказує на се, що огонь був підложений. Виновника доси не відкрито.
Дрібні вісти. В справах польского віча католицкого в Кракові прибули тепер до Львова ґр. Андрій Потоцкій, кс. Хотковскій і ґр. Людвик Дембицкій. — Евгеній Грабовскій начальниць суду в Товмачи помер нагло дня 26 н. ст. марта. — Дирекція ґімназії станиславівскої видала розпорядженє, що ученики можуть ходити до театру лише за дозволом дирекції. 