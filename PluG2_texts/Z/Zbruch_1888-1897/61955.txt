◦ ◦ ◦ ◦ ◦ ◦ ◦ ◦ ◦ ◦

Про стан здоровля посля Юліяна Романчука одержав сегодня редактор "Дѣла" від Вп. посла К. Телишевского лист такого змісту: "П. Романчук все недужій. Я відвідую єго звичайно що дня бодай два рази. Недуга дуже проволїкає ся. Тепер спухла єму лїва рука і, здаєть ся, треба буде і на руцї предприняти операцію. Однакож — як заповнювали мене лїкарі — небезпечности нема. Запевнїть від мене родину п. Романчука, що коли-б я бачив яку небезпечність, в тій же хвили подав би-м їй звістку."
Товариство руских ремісників "Зоря" у Львові устроює — як ми вже доносили, на дохід фонду запомогового товариства представленє аматорске в сали товариства "Frohsinn" (в готели Жоржа) в недїлю дня 14 н. ст. лютого. Відограє ся "Капраль Тимко" або "Що нас губить?", народна мельодрама з співами і танцями в 5 актах І. Мидловского. Орхестра "Гармонія" в перестанках буде пригравати народні твори. В актї 5-ім ориґінальна коломийка. На закінченє при освітленю бенґальскими огнями хор відспіває піснї народні. Цїни місць: Крісло в передних рядах 1 зр., в середних 70 кр., в дальших рядах 50 кр., паркет 30 кр., партер 2 кр. Білєтів дістати можна в "Народній Торговли", в склепі М. Димета в ринку, в комнатах товариства "Руска Бесїда" ул. Вірменьска ч. 27, в книгарни Ставропигійского Института, дня 7 н. ст. лютого в льокали товариства "Зорі" ул. Краківска ч. 17, II. по верх, а в день вечерку від години 5-ої вечором при касї. Початок вечерка точно о 7-ій годинї.
В околицях Станіславова — як нам з-відтам доносять — кружить поголоска і люде в ню вірять, мов-би то на так зване "всенародне" віче приїхав був до Львова посол Сїчиньскій і що між иншими також єго москвофіли оббили та випхали з салї. Отже мусимо заявити, що посла Сїчиньского в день віча навіть не було у Львові, лицарска армія під командою ґенерала о. Павликова не могла єго оббивати і випихати з салї, а тілько що-найбільше назвала єго "пендраком"...
Хвіст ц. к. инспектора окружного. З Самбірщини пишуть нам: До одного села в Самбірскім приїхав на візитацію школи окружний инспектор, звістний ксьондз Кулїш. Підчас візити в школї завдає ксьондз инспектор у ченикови таке питанє: "Що ти робиш, як тобі виросте хвіст?" Дїти з початку пороззявляли роти, а потім почервонїли і мимохіть одно за другим лапнуло рукою за спину... Ситуація стала дуже напружена, аж учителька якось похопила ся та й змінила питанє: "Ну, що зробиш, коли в огородї або на поли виростуть будаки?" Ксьондз инспектор польске "chwast" віддав по руски: "хвіст"... Таких то Русь має инспекторів!
Представленє Лисенкової опери "Різдвяна ніч" в Станіславові дня 2 н. ст. лютого випало дуже добре з кождого погляду, як артистичного, так і що-до участи публіки. Саля була заповнена, а межи гостями значний процент становила руска провінціональна интеліґенція з околицї поблизької Станіславова, і від Бучача, Калуша, Надвірни і т. д. Позаяк се було послїдне представленє, директор п. Ив. Биберович дякував публицї за щиру підпору руско-народного театру підчас довшої єго гостини в Станіславові.
З Перемишлянщини доносять, що там в послїдних днях лютила ся страшна буря а дня 31 сїчня вечером тяжко було з одного села дістати ся до другого через великі вітри. В селї Бруховичах під Перемишлянами нарід хорує на тиф і умирає. Так само проявляє ся тиф і в инших дооколичних селах. В цїлій Перемишлянщинї заповідає ся голод на весну а нарід уже і від тепер не має що їсти та мусять купувати хлїб за дорогі гроші.
Признаки весни. З Иваня коло Устєчка доносять, що дня 30 н. ст. сїчня показала ся там гарна дуга і чути було грім. Снїги цїлком стопили ся і потічок, котрий можна в лїтї перейти в брід, так прибув, що вода доходила де трех сяжнїв висоти. Воздух зовсїм весняний а термометер показував 8 степенїв теплоти.
Жертви зими. В Голоскові, надвірняньского повіта, найдено замерзле тїло 25-лїтного чоловіка, незнакомого нїкому, котрий сховавши ся до стоячої пусткою хати замерз. В повітї мостискім на дорозї, ведучій до Балич, найшли замерзлого 72-лїтного жебрака, Стан. Ґутга. — На дорозї до Богородчан замерз знов Иван Спузяк, вертаючій домів в нетверезім станї.
Огнї. В Потоцї, селї повіта рогатиньского, згорів дім повітового лїкаря д-pa Гординьского. Шкоду обчисляють по-над 1.000 зр.
Зміна власности. Ґр. Вільгельм Сїміньскій-Левицкій купив від ґр. Пининьских маєтність Сорока за 200.000 зр. для прилученя єї до хоростківскої ординації. — Маєтність Глухів з Волею глухівскою і Заріче в повітї сокальскім купили Инокентій і Мечислава Бялоскурскі від Михайла Фальковского.
Сумний конець балю. На бали, данім товариством стрілецким в Тарнові дня 1 н. ст. лютого лучив ся такій факт: Присутний на бали д-р Бялковскій, чоловік нагально поважаний, потрутив нехотячи переходячого капітана Пастернака. Капітан, уважаючи себе обидженим, зневажив чинно д-ра Бялковского, а сей відвдячив ся в той сам спосіб. На крик капітана надбігло кілька єго товаришів і шаблями тяжко поранили Бялковского в голову. Пригода ся викликала в цїлім містї велике обуренє.
Д-ра Емануїла Махека, звістного львівского окуліста, именував видїл краєвий прімарієм на віддїлї недуг очних у львівскім шпитали загальнім.
Комнати лїкарскі. Намістництво візвало краківске товариство лїкарске і товариство галицких лїкарів до висказаня опінії в справі переведеня закона о комнатах лїкарских а то що-до визначеня числа комнат, их осїдків відграниченя округів і виборчих ґруп.
Вода до питя. В послїдних днях минувшого року віднесло ся намістництво до видїлу краєвого, щоби натиснути на громади і спонукати их до більшого стараня о заосмотрюванє населеня в достаточну скількість доброї води до питя. В письмі своїм покликує ся намістництво на довгій ряд своїх давнїйших розпоряджень в тій справі і констатує, що тепер, як то з многих сторін краю доносять лїкарі повітові в справозданях з своїх подорожей періодичних по краю, можна вже видїти деякій поступ, що однако не єсть він ще вдоволяючим. Намістник видав отже окружник до всїх староств з порученєм зробленя докладних виказів керниць в кождій громадї, их заосмотреня і скількости та якости их води. Виготовлені викази керниць в громадах і справозданя о виданих зарядженях, мають староства предложити намістництву до кінця лютого с. р. Рівночасно віднесло ся намістництво до видїлу краєвого з просьбою, щоби звернено увагу властей автономічних на конечну потребу заняти ся тою так важною справою. Виповняючи сю просьбу і признаючи вагу справи, видїл краєвий — як пише Nowa Reforma — припоручив видїлам повітовим, щоби займали ся щиро так заложенєм по громадах потрібної скількости нових, як і устроєнєм истнуючих вже керниць. 