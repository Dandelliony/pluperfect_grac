Послїдне число "Дѣла" сконфіскувала ц. ж. прокураторія. — До наших хлїборобів.

Послїдне число "Дѣла" сконфіскувала ц. ж. прокураторія за дві статьї: "Вибір посла в турецкім повітї" і "Вибір посла в Залїщиках". Ми не памятаємо від десяти лїт такої строгої цензури прокураторскої, як отсе тепер, по виборах до сойму. Надрукувати тілько маленьку згадку, що якійсь староста, комисар або жандарм поступив не по закону, зараз прокуратор п. Ґиртлер конфискує! Давнїйшими роками того не бувало. Взагалї свобода праси в Галичинї — заміст щоби, по окружнику ; министра Шенборна до прокураторів, була більша, як давнїйше за Пражака, — значно меншає. Инші народи стають в оборонї свободи своєї праси — Чехи і Нїмці в радї державній вносить интерпеляції до министра за конфискати своїх газет, — а чи упімнувся там коли якій посол рускій о свободу рускої праси?! Тому й не диво, що руска газета не може і сотної части того писати, що пише нїмецка або ческа. Тим вільно критикувати дїланя министрів, намістників, — а у нас не вільно і факту навести, що якійсь урядник або жандарм не так поступив, як закон приписує.
До наших хлїборобів. Посуха натворила в цілім краю нашім надмірні шкоди. Сторонами пропала озимина через снїг і миши, ярина і паша через посуху. Шкоди великі і не дай Боже голодного року. Закон, ухвалений перед двома роками в радї державній, признає хлїборобам законний опуст податку грунтового на случай знищеня плодів земних градом, повенями і огнем. На случай инших елементарних пригод, от як тепер на случай посухи і мишей, може лиш министерство признати такій опуст хлїборобам. Условія суть такі. Опуст признаєсь: 1) наколи в громадї більша половина парцель грунтових потерпіла шкоду; 2) наколи шкода сягає до висоти 1/3 всіх зборів польних. Рада практична така. Двох, трех громадян, або старшина громадска обійде поодинокі парцелї на пни, оцінить шкоду зроблену мишами і посухою, провірить, що деякі парцелї зовсїм знищені були (переорані), другі до половини, треті в частинї. А як зі всего вийде, що більша половина парцель потерпіла шкоду в загальній високости одної третини, то старшина громадска або поодинокі господарї повідомляють о тім староство і жадають безпроволочної комисії. Комисія не потягає за собою нїяких коштів. Як староство провірить сумний стан зборів (на пни), то громадї належиться опуст податку грунтового. Як би де в котрім селї не було половини пошкодованих парцель, то єсть ще той вихід, що в прошеню о опуст звертаєсь увагу правительства на ту обставину, що в селї і при лучших зборах панував давнїйше тяжкій передновок або і голод. Та обставина зрівноважить недійшлій шкодї. Тілько не треба справи засипляти, бо оцінка шкоди мусить бути зроблена перед зборами. З деяких сторін наспіли вже такі поданя до староств. 