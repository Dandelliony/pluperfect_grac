"Язичіє" в друксортах конскрипційних. — Метода д-ра Коха.

"Язичіє" в друксортах конскрипційних.
З-над Буга. З днем 2 н. ст. сїчня розпочала ся в державі і краю нашім конскрипція, а Русинам припадає знов прикрий обовязок нотувати і підносити численні неправильности і кривди, яких спорадично, при кождій важнїйшій нагодї, допускають ся у нас власти правительственні супротив рускої народности, єї письма і язика. На темат той мав би і я де-що розказати, але лишаючи собі се на пізнїйше, хочу нинї о инчій поговорити справі, для загалу руского також многоважній.
Маю власне перед собою аркуш конскрипційний, котрого поодинокі рубрики озвачені суть в обох краєвих язиках, польскім і рускім. Коли однак язик польскій єсть чистий, зрозумілий та драматично досить добрий, — то язик рускій вийшов такій нужденний та дивоглядний, що мимоволї завдати собі треба питанє, чи то вже така нездарність чи байдужність, чи може свідоме пониженє і формальні кпини з прекрасної нашої рускої мови! Читаючи згадані рубрики "записного аркуша" не мовлю вже о рускім язицї конскрипційної инструкції, котрої певне нїхто, навіть сам автор не розуміє, — приходить ся лише плечима здвигати і серіозно сумнївати ся о хотяй-би поверховнім знаню і розуміню нашого краєвого язика правительственним перекладчиком. Бо і хто-ж, хотяй троха бесїди нашої свідомий, виготовив би такій дивоглядний переклад звичайних, щоденних виражень, як приміром: prawo swojszczyzny = право домовности (!); język towarzyski = язик обходовий (!?); obecny = присутствуючи; nieobecny = отсутствуючи; strona = странка (!); stanowisko w zawodzie = постава (!) в званю, і т. д. А вже таки просто смішне єсть толкованє слів: przemysł, interes = "гешефт", зраджуюче в перекладчику щось нїби дрібку жидівскої жилки; смішне толкованє: sposób do życia = "галузь поживленя" (!), як також: zwierzęta domowe = "животна (!) домашні", а се послїдне насуває знов підозрінє, чи не хоче многозаслужений державний перекладчик побіч своїх неоцїнених "підсвинків" та "мишаків" (?) казати списувати також звичайні миши і щури, а навіть може і их далеких "кревняків-животних", широко розгалужену родину "насїкомих"... Гей, не ви то, ласкавий добродїю, при своїх світлих здібностях "переводових" єсте автором перекладу "закінницї" на Hinterreiterei?...
Но можна би ще сердечнїйше над таким куріозум насміятись, єсли би не обставина, що не лише той оден, але всї правительственні друки, почавши від 1/2-крейцарового переказу почтового, в такім писані суть дивогляднім язицї рускім, так Як би наша чиста мова в друксортах державу може більше коштувала... Час би вже крайний тому конець положити, тож і звертаємо на се увагу Світлого видїлу "Народної Ради", котра не повинна стерпіти такого понижуваня нашої рідної мови, а повинна постарати ся о усуненє зла, без огляду на то, що "обєдинителї" виступили би може зараз з закидом "изміни" і т. п. Метода д-ра Коха,
по розголосї викликанім нїмецкими ґазетами, зачинає трохи инакше представляти ся. І так доносять з Берлину що проф. Вірхов мав оногди в Товаристві лїкарскім виклад о методї Коха і демонстрував до 21 препаратів з мерцїв, лїчених кохіною, виказуючи, що лімфа д-ра Коха не нищить тканок баццілічних навіть в здорових частях тїла. Відтак остерігав, щоби кохіною не лїчити надто ослаблених недужих. Зміст сего викладу, оголошений в ґазетах, зробив велике вражінє. Круги лїкарскі задивляють ся і що-раз більше скептично на методу д-ра Коха. — Вчера виголосив д-р В. Пісек, лїкар львівскій, відчит о методї Коха і взагалї о сухотах та прийшов до таких заключень: 1. До сеї пори нема анї одного случаю туберкулів легких, вилїченого цїлковито методою Коха. 2. Здає ся, що початковий період туберкулів легких кваліфікують ся до того лїченя. 4. Як тепер стоять річи, то недужі з незначними змінами туберкулічними, без болїв, не повинні піддавати ся лїченю Коха, бо грозить им небезпечність, що недуга погіршить ся. 5. А що цїла метода єсть тепер в періодї проб, то ще не наспіла пора приміняти єї на більші розміри в приватній практицї. — Надїють ся загально, що д-р Кох оголосить тепер публично точне справозданє о дослїдах над своєю методою.   