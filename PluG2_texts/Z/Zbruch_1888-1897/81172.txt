◦ ◦ ◦ ◦ ◦ ◦ ◦ ◦ ◦ ◦

Справу зелїзницї на площу вистави краєвої розбирала сими днями спеціяльна конференція, на котру прибув умисно з Відня совітник Пішоф. На площи вистави не буде ставлятись осібного двірця. Зелїзниця доїздова має ити від будки н-р 7 на шляху між Львовом а Сіховом, аж до палати промислової. Матеріяли вже звезені, а будова буде в найкоротшім часї переведена. Для всїх, що схотять виставляти свої предмети, буде се одинока і найдешевша дорога достави на площу стрийску.   На вічу католицкім в Кракові, котре, як звістно, вже завтра розпочинає ся, мають промовляти з Русинів: дня 4 н. ст. липня Впреосв. митрополит Сембратович а дня 5 н. ст. липня виголосить о. д-р Бартошевскій реферат: "Тогочасна школа, єї хиби і способи направи". Обі промови будуть виголошені в рускім язицї.   Ректором черновецкого університету на рік 1893/4 вибраний професор економії суспільної д-р Фридрих Кляйнвехтер.   Огнї. Дня 30 н. ст. червня о 3-ій годинї з полудня вибух огонь в Підсоснові, бобрецкого повіта, на обійстю Сенька Ґилети, і знищив всї будинки сего господаря. Що огонь не розширив ся треба завдячити енерґічному ратункови місцевого учителя і ч. Клим. Дацкова. Будинки були обезпечені на 600 зр. в Славії, але шкода значно більша. В тім огни згоріла також одна ялівка і безрога. — Того-ж дня около 4-ої години з полудня повстав огонь в селї Турю коло Топорова і знищив загороди господарів Илька і Панька Таланчуків. Причиною огню були здаєть ся дїти, що бавились в стодолї.   Лихварскі довги стались причиною самоубійства двох офіцирів у Львові. І так в суботу перед полуднем застрілив ся капітан артилєрії Мілієнович а того самого дня пополудни відобрав собі житє приятель Мілієновича капітан артилєрії Герольд.   Самоубійство в ваґонї. Дня 29 н. ст. червня застрілив ся в ваґонї поїзду доходячого до Черновець, купець тамошний 50-лїтний Як. Сенатор. Причиною самоубійства були лихі відносини маєткові. Жінка Сенатора, котра виїхала була єму на стрічу до Кракова, де Сенатор мав полагодити якійсь торговельний интерес розминула ся з ним в дорозї і довідалась о єго самоубійстві аж в Кракові.   Музики войскові будуть грати в липни в такім порядку: на високім замку дня 4 і 12 липня, в парку Стрийскім дня 5 липня, перед головною командою дня 6, 13, 20 і 27 липня, в огородї міскім (езуїтскім) дня 7, 14, 21 і 28 липня, перед палатою намістництва 11 і 26 липня, перед головною вартівнею войсковою 18 липня, на міскій стрільници дня 19 липня а перед палатою инвалідів дня 25 липня.   Дрібні вісти. Д-р Алекс. Дворскій, бурмістр міста Перемишля зрезиґнував дня 30 н. ст. червня з того достоїньства за-для старости.   Дѣло   