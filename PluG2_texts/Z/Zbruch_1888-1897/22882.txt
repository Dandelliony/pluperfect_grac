Цікавий процес почався у Відни. — Відозва в справі колоній вакаційних.

Цікавий процес почався у Відни. Теофиль Сиґфрид, родом з Швайцарії, з роду калїка але при тім богач (мав до 100.000 зр. маєтку), оголосив в осени 1886 р. в віденьских газетах, що хоче найти приміщенє при якій міщаньскій родинї, де міг-би заниматися спокійно огородництвом. На се заявленє в газетах зголосилася Анна Байлер, властителька реальности у Відни, і приняла до себе Сиґфрида, бо і потребувала огородника і він платив по 40 зр. місячно за удержанє. Коли Байлерова дізналася опісля о маєтку Сиґфрида, почала різними способами видурювати від него значні гроші. На першій плян вивела она свою 20-лїтну доньку Иду, гарну дївчину, і тепер почала обіцювати Сиґфридови, що він ожениться з Идою. Донька з своєї сторони помагала матери; прилещуванєм і взагалї всїми способами проворної кокетки віденьскої так підбила Сиґфрида, що сей не лиш купував їй дорогоцінности, але радо годився на всї проєкти грошеві мами Анни. Так згодився виплатити 14.000 зр. за прохарчованє єго до кінця життя, а щоби се мало яку поруку, мала Анна Байлер купити за ті гроші реальність і в половинї заінтабулювати на себе і Сиґфрида. Анна купила таку реальність лиш за 8000 зр., а половину єї з старим млином і на неужитках заинтабульовала на Сиґфрида; при слїдстві показалося, що та половина Сиґфрида варта що найбільше 200 зр. Відтак мала вибудувати для Сиґфрида віллю і на то дістала від него 6000 зр.; цілий рік зводила єго, що вілля будуєся, а опісля показалося, що не було нї слїду будови. Всїм тим "сдїлкам" вміла Анна надати законний вид, бо робила все нотаріялно, а при них Сиґфрид під пресією Анни позваляв на все мов дитина. Коли за два роки, в р. 1888, родина Сиґрфида взяла єго в курателю, він вибрався з дому Байлерової і прокураторія виточила процес против Анни Брайлерової о злочиньство обманства з §§ 197, 200 і 201, а Иду за співвину в тім злочиньстві. При розправі мати Анна і донька Ида удають цілком невинних, а Сиґфрид стверджує своїми зізнанями цілий акт обжалованя прокураторії, при чім зазначує, що головною пресією на него були: любовь Иди і всїлякі обіцянки, що вийде за него замуж. Сиґфрид єсть тумановатий, уродився мов неживий, нездужає на велику хоробу, гикаєся і криває, але по при то все говорить кількома язиками і відбував подорожи по світї, а до Відня приїхав, як сам признав, щоби пізнати die lustigen Wiener і справдї удалось се єму гарно.
Відозва в справі колоній вакаційних.
Родимці! Вже четвертий раз підносимо голос до родимців наших в справі вакаційних колоній, для слабосильних львівских дїтей, увядаючих в нездоровім воздусї у Львові, а потребуючих віддихати хоть через пару тижднїв здоровим сїльским воздухом.
З повною вірою в святість дїла, в жертволюбність Родимців і в успіх наших змагань, пукаємо нинї в имя христіяньскої любови до дверей жертволюбної хати і просимо о ласкаве принятє і о ложку страви для убогої а чемної дитини!...
Хто-ж найдеся на гостинній Руси, щоби такої дитини не впустив до своєї хати, не позволив відотхнути пвд своєю стрїхою?! В книгу наших добродїїв вписане вже поважне число тих великодушних патріотів, котрі в трох послїдних роках приняли на колонію дїти убогих львівских родичів. Не сумнїваємося проте, що і тепер найдуться милосердні люде, котрі радо приймуть в свій дім чемних хлопців або дївчат. Видїл займеся вибором і висилкою колонистів і покриє кошти подорожи. А позаяк каса наша порожна, то просимо о як найчисленнїйші лепти і о устроюванє забав на ціли наших колоній вакаційних.
Всякі зголошеня і жертви просимо присилати на руки підписаного Видїлу найдальше до дня 5 липня.
Видїл Товариства "Шкільна Поміч" у Львові, Амвросій Поляньскій, предсїдатель. 