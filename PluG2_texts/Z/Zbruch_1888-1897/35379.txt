Панї шахова переїздила через Львів. — На вічу урядников міских 30 міст.

Панї шахова, Зианет Ель Султанег, жена шаха перского, переїздила вчера поїздом курієрским через Львів до Відня, щоби піддатись лїченю віденьских лїкарів. Єсть она недужа на очі. Напротив шахової виїхали до Підволочиск перскій посол з Відня і директор руху Слядковскій. Поїзд курієрскій складав ся з семи возів, а між ними з возу сальонового і спального. На перонї зібрало ся кількадесять осіб, котрі надїялись побачити жену шаха перского, котрий викликав підчас своєї послїдної подорожи так велике враженє на Львовянках своїми брилянтами. Але се не удалось, бо панї шахова не показувалась з сальонового ваґону а навіть і вікна були прислонені. Нїкому з мужчин не було вільно входити до сего воза, і шахова з чотирма своїми дамами могла свобідно палити люльку та попивати чайок. Решта з свити, всїх єсть 25, містилась в других возах. У Львові замовлено обід, досить скромний, бо найдорожшій по 3 зр. а найдешевшій по 1 зр. 20 кр. Підчас зміни поїзду в Підволочисках висїли всї женщини, і мали на собі: довгі одяги шовкові, від голови до землї. Подобало се мов би повкладано их в шовкові футерали, з відки виставали малесенькі ніжки. Доповняючі вісти про паню шахову треба подати, що перша жена володїтеля Персії Зианет Ель Султанет (Радість держави) обдарувала свого мужа в р. 1882 сином, четвертим з ряду і котрого названо Нур-Еддін (світло віри). О тій радістній пригодї повідомив шах окремим письмом всї европейскі двори. Жену, котру вже перед тим признано законною супругою, укоронував шах перед цїлим двором. З чотирох синів Наср-Еддіна кождий має окрему матїр, а всї они суть законними женами, бо коран дозволяє всїм правовірним мати по чотири жени і довільне число женщин в гаремі. З володїтелїв Персії лиш трех було в Европі: Дарій, Ксерксес і Наср Еддін, та, лиш двом першим товаришили в подорожи их жени. Так отже сотки лїт нї одна коронована володїтелька Персії не станула своєю ніженкою в Европі, аж ми діждали ся сего историчного факту. На вічу урядников міских 30 міст, котрих обнимає новий закон, порішено подати петиції до видїлу краєвого і намістництва. В петиції до видїлу краєвого домагають ся урядники громадскі: 1) щоби видїл краєвий зволив запитатись маґістрати а взглядно бурмістрів о их гадку що-до кваліфікацій потрібних міским урядникам; 2) увзгляднити безусловно дїйстних урядників, полишаючи их на занятих місцях, о скілько они після ореченя маґістратів суть відповідні; 3) означити однакову кваліфікацію для обох ґруп 30 міст, щоби не тамувати авансу урядникам, що служать в II ґрупі; 4) з уваги, що державні испити правничі для І ґрупи міст, а испити зрілости для II ґрупи не надають потрібних кваліфікацій, годилось би означити, що урядник міскій, відбувши одно або дволїтну практику, на предложенє маґістрату, має зложити строгій испит писемний і устний перед комісією зложеною ad hoc видїлом краєвим з фахових людей, а в наслїдок того і правники будуть могли вступати до маґістратскої служби, єсли схотять віддатись сему званю; 5) від урядників касових домагатись лиш 4 кляси середних шкіл і державний испит з рахунковости. В петиції до намістництва просить віче, щоби намістництво, заки заявить ореченє видїлови кра євому, розвідалось у маґістратів або бурмістрів 30 міст о их гадцї що-до кваліфікації урядників.   