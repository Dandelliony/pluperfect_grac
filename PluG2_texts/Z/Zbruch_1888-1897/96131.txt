◦ ◦ ◦ ◦ ◦ ◦ ◦ ◦ ◦ ◦

Станиславівскі руско-народні товариства уряджують що року урочисті вечерницї в роковини смерти Тараса. А що тоті вечерницї уважають ся народною маніфестацію Станиславівцїв, то товариства докладають все великого стараня, щоб они випали як найлїпше. Всї до тепер уряджувані великі концерти згромаджували не лиш місцевих Русинів але й широку провінцію; вечерницї мають вже вироблену традицію, а кождий Русин з близька і з далека почуває ся вже до обовязку бути на концертї Шевченковім в Станиславові. І сего року уряджують руско-народні товариства філія "Просвіти", "Руска Бесїда" і товариство "Шкільна поміч" такі вечерницї [товариство "Руских Женщин" не схотїло взяти удїлу в тій справі] Комітет, котрий підготовлює вечерницї, сходить ся часто на наради і забрав ся вельми енерґічно до дїла. Хор складаючій ся з 16 добрих співаків місцевих і замісцевих, вправляє ся в продукціях на концерт і виконає кілька гарних нових творів руских композиторів. Комітет упросив до відчиту Вп. п. професора Грушевского зі Львова, має запевнений удїл знаменитих сил до деклямацій і сольо-співів. Підготовляючі роботи комітету будуть покінчені вже в короткім часї і можна певно сказати, що сегорічні вечерницї Шевченкові в Станиславові будуть великою маніфестацією і згромадять широкі круги Русинів, щоби пошанувати память великого ґенія-поета. — Рівночасно і ученики ґімназіяльні і ученицї женьскої школи видїлової підготовляють ся до таких обходів в своїх школах.   Сріблом, а особливо коронами засипують тепер публику державні каси, а паперових банкнотів курсує що-раз менше. З тої причини виставлені приватні сторони на великі неприятности. І так на пр. банк австро-угорскій не приймає більше як 5 корон при різних сплатах, бо корони уважають ся доси за здайну монету. Тимчасом неодин, що має платили вексель, дістає з почти кількасот зр. самими коронами і єсли хто над ним не змилує ся і не виміняє єму корони на срібні ґульдени, то банк може вексель запротестувати. Отже для информації публики годить ся подати, що нїхто не обовязаний приймати з державних кас більше як пять корон, решту мусять єму виплатити ґульденами.   Дики. З Бобреччини доносять, що дня 1 н. ст. марта відбули ся в посїлостях ґр. Романа Потоцкого, в лїсї "Тарасів" лови на дики. На 18 виголошених штук убито 16. Дики в тамтій охрестности були правдивою язвою для селян.   Астрономічна особливість. Сей рік під взглядом астрономічним дуже рідкій. Именно в велику пятницю констеляції, що кружать довкола сонця, займуть цїлком таку саму позицію, яку мали на небі в дни, коли Исус Христос помер на хрестї. Се повтаряє ся першій раз від 1862 лїт. Отже 12 цвітня о годинї 4 мінут 20 рано пересуне ся місяць через Колос Дїви (l' Epide la Vierge) і буде закривати сю констеляцію цїлу годину.   Дрібні вісти. В Тифлісї відобрав собі житє кн. Ахіль Міра (Murat) брат кн. Іоахима, оженений з княжною Саломеєю Дадіян Мінґрельскою. Князь терпів на мелянхолію. — В Варшаві помер Станислав Недїльскій, звістний музик, один з оснувателїв польскої опери у Львові. Недїльскій був автором дуже многих краковяків і инших дрібних музичних праць. В молодших лїтах співав барітоном в опері. — Селяньске віче в Віличцї заборонило староство, мотивуючи заборону тим, що в охрестности панують пошести. — Фальшиві однокоронівки появили ся у Львові і поліція приарештувала селянку з Данилова, котра пускала в оборот такі монети в часї торгу. — До кінця лютого с. р. винято з обігу 81,616.000 зр. одноґульденових, пяти- і пятьдесятьґульденових нот. — Звістний нїмецкій писатель Сахер Масох, що писав про галицкі відносини, син бувшого директора львівскої поліції, занедужав на божевільство.   Дѣло 