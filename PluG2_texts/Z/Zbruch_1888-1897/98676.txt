◦ ◦ ◦ ◦ ◦ ◦ ◦ ◦ ◦ ◦

    На вчерашний відчит проф. Грушевского о послїдних повістях Генрика Сїнкевича, призначення головно для Клюбу Русинок, зібрало ся вчера в комнатах "Рускої Бесїди" много гостей, переважно пань і всї вислухали відчиту з великим зацїкавленєм. Позаяк проф. Грушевскій матеріял сего відчиту роздїлив на два вечери, то другій відчит відбуде ся в суботу.   В справі гузарів, убійників вахмайстра Діошеґіого пущена Gazet-ою Narodow-ою вість про розстрілянє 13-ох вояків показала ся неправдивою. Вирок в тій справі западе не скорше як за два місяцї, бо карна процедура війскова єсть дуже скомплікована і при так великім числї обжалованих потреває конечно довшій час. Перешкода єсть ще в тім, що всї обжаловані говорять лиш по угорски, отже треба порозумівати ся з нами через перекладника. Справа все ще остає в першій стадії непокінченого слїдства, а оно що-найменче протягне ся ще місяць.   Убійство і самоубійство. В Кийданцях повіта коломийского один селянин в приступі шалу убив двоє своїх дїтей а відтак сам собі підрізав горло.   Темнота — причиною злочину. Дня 19 мая повісила ся в Мільници повіта борщівского селянка Параска Волошинова. По оглядї комісією судовою поховано єї на тамошнім кладовищи. Дня 10 червня вибух великій огонь і знищив богато будинків. Селяне вирозумували собі, що причиною нещастя нїхто, лиш Параска, котра своєю смертію спровадила вже й великі вітри і посуху. Щоби устерегтись дальших нещасть, забобонні селяне зайшли 14-ого червня на кладовище, відкопали домовину і вкинули єї в Днїстер. Рибаки сусїдного села Вільхівця случайно придержали домовину і дали знати до жандармерії, а та, вислїдивши провинників, віддала их до суду.   Алюмініум замість зелїза. Заряд француских зелїзниць державних рішив заступити зелїзо і мідь в возах зелїзничих алюмініюмом. Така заміна вплине дуже користно на вагу возів, бо відтак кождий віз буде важити 1500 кільоґрамів менше як тепер.   На засїданю парижского товариства біольоґічного мав д-р d’Arsonval недавно реферат про дїланє елєктричного току на людскій орґанізм. Д-р Арсонваль доказував, що ті елєктричні токи, яких уживає ся для цїлей промислових, ужиті на чоловіка, хоч-би і які сильні, спроваджують лише мниму смерть — у чоловіка перестає дїлати серце, але досить буде лише викликати штучно віддиханє, а чоловік знов приходить до житя. Недавно зроблено в Америцї такій досвід на злочинци засудженім на смерть: пущено на него ток на 4.600 вольтів — т. є 3.000 вольтів більше нїж до того часу практиковано — а мимо того злочинець лише мнимо умер, бо по викликаню у него диханя через помпованє мішками воздуха в горло — він ожив. З того виходить, що каранє смертію через ток елєктричний властиво не осягає цїли.   Дрібні вісти. Бувші міністри маркіз Бакегем і ґр. Шенборн мають внедовзї заняти високі посади в Австрії, а то першій має стати намістником в Стирії а другій презідентом трибуналу адміністраційного. — Від поїзду товарового, котрий їхав до Карльштадта, відорвало ся оногди 11 возів і скотили ся з валу зелїзничого; на щастє з людей нїхто не потерпів ушкоди. — Маршалок кн. Сангушко виїхав зі Львова до Гумниск. — Д-р Петро Ґрос, б. посол до сойму і до ради державної, б. член краєвого видїлу, віцепрезес галицкого товариства господарского, начальник львівскої філії Краківского товариства обезпечень і т. д., умер 25 с. м. у Львові в 77-ім роцї житя. — Скриптор університетскої бібліотеки і писатель польскій д-р Здислав Гординьскій помер в Бруховичах під Львовом в 38 р. житя. — В Живци помер надв. радник Тома Озуревич, вислуж. презідент окружного суду в Золочеві а відтак в Станиславові. — В Пукерсдорф під Віднем умерла в 39-ім роцї житя Аделя Баньковска, дочка небіщика Яна Добжаньского редактора Gaz. Nar. а жена проф. Володимира Баньковского референта в міністерстві просвіти.   Дѣло 