◦ ◦ ◦ ◦ ◦ ◦ ◦ ◦ ◦ ◦

О похоронах гр. Альфреда Потоцкого пишуть нам з Ланьцута: Читаючи польскі ґазети, находжу в описї похорону досить пересади; тут зазначу тілько, що найбільше враженє на Поляків зробили наша відправа і пречудний хор львівских питомців. Підчас служби Божої відправленої Впреосв. митрополитом, можна було почути голосні оклики зачудованя, а латиньскі ксендзи і Єзуїти, засївши в лавках, подивляли наш обряд. Мазурів дуже дивувало, по що питомці на початку служби Божої співали "Многая лїта", коли се відправа похоронна. По відправах винесли тїло перед костел і там з вивисшеного місця почались промови. На послїдок промовив по руски селянин Франц з під львівских дібр Потоцких. Зміст єго бесїди такій: Вислано єго тут, щоби попращати свого пана в имени селян, бо се був пан добрий, що підпомагав селян в нещастю — дай Боже, щоби і єго наслїдник так робив як покійний. Відтак обнесено домовину в супроводї наших владик, лат. епископів і священьства довкола костела і зложено до гробівця по правій сторонї костела. Обряд похоронний скінчився о 4-тій годинї з полудня.
Огнї. Сезон пожарів розпочався у нас по давному, то-ж газетї не остаєсь нїчого, як лиш отворити для них сталу рубрику: Дня 5 с. м. по полудни погорїв Любачів. Огонь займився в части званій "за Перекопом", а причиною огню була неосторожність женщини, що прала білє. Згорїло 10 домів і около 40 будинків господарских найбогатших міщан любачівских. Огонь прибрав-би був може ще більші розміри, коли-б не скора поміч сторожей огневих з Олешич, Дахнова, Залужа, Олешич старих і других. Шкода ще не звістна, але єсть мабуть значна, бо згорїли всї запаси збіжа, паші, богато худоби а навіть готівка. Погорївші господарї були всї асекуровані. — Вчера в полудне погорїли Ляшки муровані під Львовом за Знесїнєм. Вигорїло майже ціле село. Церков і двір уратовано. Причина огню ще не звістна, а шкода ще не обчислена, але також велика. В огни згорів кількалїтний хлопець Юрко Тимчак. На поміч горючому селу наспіла сторожа пожарна зі Львова, з Дублян, але огонь вже так був розширився, що треба було лиш на тім обмежитися, щоби єго дальше не пустити.
З Надвірняньского пишуть нам: В селї Гвоздї ударив грім дня 29 мая в дім недавно зайшовших сюди Чехів, людей бідних, і убив жінку Іосифа Голюбца. Дім був-би згорїв до тла, коли-б не помогли сикавки, що их надвіз завідатель фабрики. Дім вартував 8—9000 зр. і не був забезпечений. Дуже щиро заходилися коло ратунку учитель п. Красножон і п. Мудрак бувшій постенфірер жандармерії. Ратували і деякі люде, но многі держались забобонів, — що "такій огонь" дасться лиш угасити "козячим молоком" — і самі не гасили та ще другим перешкаджали. В сих сторонах вірять люде в градівників, а в селї Старуни виступає один градівник навіть цілком явно і за се дає єму громада платню. І у нас є двох таких градівників і давнїйше платили одному, но від коли більше просвіти, то люде трохи отямились, хотяй ще не всї.
Ученики школи народної в Звенигородї, пов. львівского, відвідали 4 червня під проводом свого учителя п. Мекелити менажерію, а при тій і нагодї проваджені вільно парами оглядали і подивляли церкви і важнїйші будинки львівскі. Дбалі о просвіту народу о. Билинкевич і учитель п. Мекелита заохотили родичів-селян, що радо вислали своих дїтей на ту наукову прогульку, а селяне Андр. Мох, Стеф. Лесїв, Ив. де Ярмолович Лозиньскій, Стеф. Себеньків, Дан. Медвідь, Ив. Ґудз, Ив. Закалик і Петро Кіс дали підводи для дїтей до Львова. 