В краєвій низшій школї рільничій. — Продажа надгробного каміня.

В краєвій низшій школї рільничій в Дублянах відбувся дня 6 н. ст. мая, в присутности членів Видїлу краєвого пп. Бережницкого і д-ра Верещиньского, річний испит з учениками, котрі в сїм році школу кінчать. Испит випав дуже добре, як що року. Шкоду укінчило 14 учеників, між ними 6 Русинів. При испитї екзаминовали: директор Вл. Любоменскій і професори д-р Вавникевич, Паньківскій, Рильскій, Сїкорскій, д-р Яшовскій, Степок, Барта і Кубицкій. При тій нагодї підносимо, що і Русини повинні користати з тої школи урядженої дуже практично. Стараючіся-ся до тої школи повинні вносити поданя до Видїлу краєвого через дирекцію школи рільничої в Дублянах найпізнїйше до 1 н. ст. липця. До поданя треба долучити: 1) метрику на доказ, що просячій укінчив 16 лїт житя; 2) свідоцтво з укінченя що-найменше народної школи; 3) свідоцтво лїкарске; 4) свідоцтво моральности, а коли-б хто старався бути принятим на кошт краєвий (а се дуже легко), повинен долучити свідоцтво убожества. Всїх Русинів було в низшій школї рілничій сего року 8. Коли-б их було більше, язик рускій мусїв-би бути викладаний, чого до сеї пори пожалься Боже, нема! На той факт повинні би посли-Русини звернути свою увагу, — таж то школа краєва у всхідній части краю! Не знаємо, чому до сеї пори нї один посол рускій не порушив тої справи в соймі. Таж то народна кривда!
Продажа надгробного каміня. Сїм селян з Колодїївки, пов. скалатского, надіслали до "Червоної Руси" письмо такого змісту: "Наш приходник о. Концевич запродали камінє з давного кладовища, між котрим були надгробні памятники і постументи з хрестів, місцевому арендарю за 5 зр. Куплене камінє хотів жид ужити на фундаменти під коршму. Се дїялось 14 (26) цвітня с. р. Будучи того дня на поли, ми дізнались о тім факті аж на другій день. За той час звіз арендар Шльома Хареминер камінє на місце будови і мулярї починали свою роботу. Ми зараз удались до начальника громади і просили єго, щоб не допустив до того, аби посвящених надгробних памятників уживати під коршму. Коли начальник громади не хотїв мішатися в ту справу, порїшив комитет церковний разом з громадянами забрати назад камінє. Так і сталося: 14 возів каміня звезли назад під церков. Кромі того удались деякі громадяне 17 цвітня до декана о. Слюзара в Скалатї і просили, щоби він заказав о. Концевичеви продавати жидови надгробні памятники. Але о. декан заявив, що єсли минуло 10 лїт від запечатаня кладовища, то о. Концевич може робити з надгробними камінями, що хоче. При тій нагодї розказано о. декану, що о. Концевич власноручно забілив вапном образи чотирох євангелистів по боках великого престола, коли муляр на єго зазив не хотїв того зробити. Але і на то заявив о. декан, що се певно були якісь старі богомази. Коли зажадано від писаря громадского, щоби він написав жалобу на о. Концевича, то він відповів: "Poradzę się starosty." (О. Концевич прибув до Галичини з Холмщини.) 