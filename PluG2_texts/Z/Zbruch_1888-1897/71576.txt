Холєра.

В Будапештї виступає холєра чим раз острійше. Доси було там 130 випадків занедужаня, а 50 випадків смерти на холєру. Вчера від полудня аж до 6 год. вечером занедужало 10 людей, а померло 8. Тамошна залога ще вільна від холєри, але командат корпуса кн. Лобкович велїв завести як найбільші міри осторожности. Міністерство краєвої оборони постановило також не скликувати контрольних зборів. Подорожні, що виїжджають з Будапешту на провінцію або за границю, мусять насамперед піддавати ся оглядинам лїкарским і десіинфекції.
Вчера прийшло в Будапештї до досить грізного бунту. При ул. Гунґарія занедужало було в однім домі двоє людей на холєру. Зараз вислало туди десінфекторів, що мали очистити помешканя, але их не впущено. Перед домом зібрала ся була величезна товпа людей, котра заняла грізну поставу і почала відгрожувати. Десінфектори мусїли відійти з нїчим. Після місцевої кореспонденції занедужало вчера 38 людей, а 8 померло.
В Кракові було — після справозданя протомедика дра Меруновича — від 8 вересня до 4 жовтня с. р. 23 випадків холєри азійскої; померло 10, виздоровіло 6, а 7 позістало ще в ліщеню. Др Мерунович виступив остро против лїкарскої часописи Przegląd lekarski, видаваної товариством лікарів, котра доказує, що в Кракові не було і нема холєри азійскої. Таке поступованє — каже др Мерунович — єсть лиш легкодушним баламученєм людей. — Після телєґрафічних вістей, мало вчера бути в Кракові знов шість випадків занедужаня, а оден смерти.
У Львові зовсїм спокійно і урядово сконстатовано, що тут зовсїм пошести нема. Місто видало доси на зарядженя санітарні 50.000 зр. 