◦ ◦ ◦ ◦ ◦ ◦ ◦ ◦ ◦ ◦

Товариство "Бережаньскій Боян" устроює дня 3 н. ст. жовтня с. р. в сали касина міщаньского в Бережанах концерт, по котрім наступлять танцї. Проґраму концерту роздасть ся при вступі на салю. Вступ на концерт і вечерок по 1 зр. від особи для членів товариства по 50 кр. Білєти продають ся в торговли п. Власюка, вечером при касї. Тоалєта як найзвичайнїйша. Початок о год. 8-ій вечером.   Намістник ґр. Бадені складав вчера пращальні візити достойникам і маґнатам, проживаючим у Львові, бо нинї в понедїлок вечером виїздить до Кракова, де стане перед виборцями а в середу прибуде до Відня, де вже будуть згромаджені всї члени нового кабінету і відбудуть разом раду міністерску. До Львова поверне ґр. Бадені 5 жовтня і задержить ся до полудня 7 жовтня, в котрім то дни віддасть урядованє свому наслїдникови кн. Сангушкови. — В урядовій ґазетї поміщено заявленє, що вість о кандидатурі ґр. Баденього на посла до ради державної з курії громад сїльских округа Бучач-Чортків єсть вповнї безосновна, бо ґр. Бадені, коли єму сей мандат предложено, заявив рішучо, що мандату не прийме. — В Кракові вручать завтра ґр. Баденьому дипльом почетного горожаньства міста Кракова. Дипльом прикрашений акварелями маляря Юл. Коссака і підписаний всїми членами ради міскої. На найблизшім засїданю ради міста Львова має бути поставлене внесенє надати ґр. Баденьому почетне горожаньство.   З "Народної Торговлї". Дирекція "Народної Торговлї" оповіщує сим, що в товаристві тім буде кілька посад начальників складів філіяльних до обсадженя. Рефлєктуючі на ті посади мають внести поданя свої з долученєм метрики, свідоцтв их дотеперішного занятя і короткого опису житя. Вимагає ся знаня язиків руского, польского і нїмецкого в мові і письмі. Поданя осіб старших як 35 лїт, не будуть увзгляднені. — Близші информації удїлить Дирекція товариства у Львові.   Відгомони галицких виборів. Независима і опозиційна праса заговорила обширно про "galizische Wahlen", а голоси єї суть привітом для "грядущого" презідента міністрів. При тім дістаєсь добра наука і шляхтї польскій, котра знов задокументувала свій прінцип "niehonorowo ale zdrowo". В орґанї кн. Ліхтенштайна "Reichspost" читаємо: "Зі всього видно, в якій спосіб єсть вибиране коло польске! Що аж тепер виходить на яву, дїяло ся через 30 лїт. На добру справу і після обовязуючих законів всї вибори галицких достойників повинні бути уневажнені." N. fr. Presse, котра приголомшена побідою антісемітів не хотїла би поки що порізнити ся з будучим презідентом міністрів, промовчує спосіб переведеня галицких виборів та лиш бідкає, що людове сторонництво переперло кількох кандидатів, бо "аґітатори сторонництва людового суть блазнюками віденьских антісемітів і різнять ся від них лиш назвою, а всї средства на гнобленє жидів виходять від них". — Рівнож на справозданях посольских, які відбувають ся по инших краях австрійских, коли приходить черга на обговоренє теперішної ситуації і на характеристику будучого презідента міністрів, підносять поодинокі бесїдники спосіб переведеня теперішних виборів галицких.   Холєра. Урядово доносять: Дня 27 вересня занедужала в Тернополи на холєру одна особа, одна подужала з попередно виказаних а остає в лїченю пять осіб. В Острові, пов. тернопільского, занедужали три особи, одна небавом померла, остає в лїченю дві особи; в Буцневі з попередно виказаних одна померла, остає в лїченю також дві особи. В Стоянові, пов. камінецкого, лучили ся послїдними днями, крім одного случаю вже оголошеного, ще два случаї смерти а в деєктах одної особи сконстатовано знов заразини холєри. Тож доси були в Стоянові три случаї смерти в наслїдок холєри.   Огнї. В Прусинові коло Белза — як нам доносять, погоріло дня 27 н. ст. вересня 12 господарств з всїми будинками. В послїдних семи роках се третій раз нищить огонь тих самих господарів до нащадку. Причина огню доси не звістна, мабуть неосторожно кинений "папірус" наробив лиха.   Головне заступництво для Галичини і Буковини у Львові праского банку взаїмних обезпеченій "Славія" перенесло свої бюра з днем 1. жовтня с. р. до дому при улици Словацкого ч. 3.   Канцелярія Товариства "Просвіта" у Львові повідомляє сим Вп. членів товариства, що илюстрований народний календар Товариства "Просвіти" на рік 1896, призначений на книжочку 1 і 2. за рік 1896, буде розсилати ся лиш тим Вп. членам товариства, котрі не залягають з членьскими вкладками. Зволять прото Вп. члени Товариства "Просвіта" в як найкоротшім часї вирівнати залеглі вкладки, щоби тим чином уможливити правильну висилку калєндаря, як також дальших книжочок товариства. Вп. члени товариства, котрі хотїли би одержати оправлений калєндар зволять за оправу доплатити: 15 кр. Цїна продажна калєндаря: 35 кр. за примірник без пересилки, а з пересилкою: 40 кр. Канцелярія Товариства "Просвіта" у Львові, ринок ч. 10, І. поверх.   Дѣло 