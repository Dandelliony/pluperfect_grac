◦ ◦ ◦ ◦ ◦ ◦ ◦ ◦ ◦ ◦

Перед золочівским судом присяжних відбула ся дня 14 н. ст. падолиста карна розправа в справі крадежи 2000 зр. з грошевого письма в урядї почтовім. Після акту обжалованя була така справа: Дня 4 н. ст. липня с. р. надав купець безрогами Ярош на почтї в Радомишли письмо, в котрім було 2000 зр., до Кизяка в Білім камени. Письмо прийшло до Золочева дня 5 липня і було віддане для дальшого урядованя почтовому урядникови Ант. Крулеви. Круль мав у себе письмо 16 годин і відіслав єго відтак до Білого каменя, але коли Кизяк отворив там на почтї в присутности почтмайстра письмо, не найшов в нїм грошей лише кусники паперу. Пошкодований Кизяк і почтмайстер поїхали зараз до Золочева, а що застали там секретаря дирекції почт, отже розпочало ся зараз слїдство. Кравець Ярвик зізнав, що кусник паперу найдений в згаданім письмі, походить з форми, в яку він завинув дня 5 липня одїнє Круля. В наслїдок того арештовано Круля і тепер відбула ся против него розправа. Однако судьї присяжні не набрали пересвідченя щодо вини Круля і увільнили єго 6 голосами против 6.   Львівска поліція відставила вчера арештованих 19 н. ст. падолиста соціялістичних демонстрантів в ринку, між ними і редактора Robotnik-a Френкля, до львівского карного суду.   Холєра. Дня 19 н. ст. падолиста занедужало на холєру в 61 громадах Галичини 87 осіб, померло 51 а виздоровіло 27. У Львові занедужало сего дня 4 особи, а померло 2; в львівскім повітї в одній громадї померли дві особи. Найсильнїйше виступає пошесть в борщівскім повітї, де в 12 громадах занедужало згаданого дня 33 осіб, а померло 14. — З Золочева доносять, що холєра вигасла там вже від місяця. Занедужало на неї в містї загалом 40 осіб, а з тих померло 25. В охрестности пошесть ще ширить ся і антіхолєричні средства все в поготовли.   За богохульство увязнив богородчаньскій суд кількох селян з Ляховець і зарядив против них карне слїдство. Увязнено Ивана Волощука, місцевого коваля і трех инших селян.   Дирекція краєвої вистави у Львові удїлила в признаню заслуг положених коло піднесеня краєвої вистави золоті медалї: Володисл. Немекши, инжинєрови-механікови у Львові за инсталяцію галї машин і удержуванє в руху машин та Яндауркови, инжинерови фірми Кшіжік в Празї за плян і переведенє елєктричного освітленя та взірцеве удержуванє в руху світильної фонтани.   Дрібні вісти. Рада міста Велички надала почетне горожаньство кн. Ад. Сапізї. — Антін Рубінштайн, славний пяніст і композитор россійскій помер оногди в Петербурзї на серцевий удар. — Вінчанє п. Володимира Голодиньского в панною Евгенією Білецкою, дочкою пароха, відбуде ся в Страчи коло Янова дня 25 н. ст. падолиста с. р. — В Тернополи відбуде ся дня 28 н. ст. падолиста карна розправа против селян, обжалованих о убійство економа Твардієвича.   Дѣло 