◦ ◦ ◦ ◦ ◦ ◦ ◦ ◦ ◦ ◦

    Рускій язик на державних зелїзницях. Оногди складало над 200 робітників варстатів зелїзничих в Стрию службову присягу. Присягу проводили по польски і для 9 Нїмцїв по нїмецки, а на 34 робітників руских забули... Занотувавши се, питаємо ся дирекції зелїзниць: А що, не наша правда?   Санкція законів. Wr. Zeitung оголосила цїсарску санкцію для законів: в справі увільненя від податку домово-чиншового домів в Перемишли призначених до перебудованя — і в справі 10-міліонової позички міста Львова.   Нещасна пригода. Урядник судовий Іосиф Повсар приїхав вечірним поїздом з Черновець на дворець до Львова. При висїданю з поїзду переходив через містки, котрі лучать вози і ступив так неуважно, що упав між вози. Непритомного витягнено сейчас з між возів. При оглядинах візваних лїкарів зелїзничих показало ся, що Повсар, падучи між вози, обдер собі до зелїзного містка голову так, що з правого боку показала ся гола чашка. Першої помочи удїлили покалїченому згадані лїкарі зашивши шкіру на чашцї.   Страйк робітників будовельних в Станиславові закінчив ся з добрим вислїдом для страйкуючих. По переведених ві второк і середу переговорах між працедавцями і робітниками, перші згодили ся на всї жаданя страйкуючих. Підчас страйку було сконсиґноване війско в касарнях а патрулї війскові піхоти і кінноти кружили по містї, хоч був як найбільшій спокій. Сли би не громадні прогульки робітників за місто і спокій на площах будівель, навіть нїхто не догадував би ся, що страйкувало 800 робітників. В пятницю почались на ново роботи.   Користи з елєктрики. Звістний електротехнік нїмецкій Вернер Сіменс зачав освічувати елєктрикою дві просторі теплярнї, скоро лише заходило сонце. Луки Вольти, ужиті в сїй цїли, мали силу около 5.000 свічок. З сего експеріменту показали ся надзвичайна вислїди: Зелений горошок, посїяний в жовтни, дозрів в першій половинї лютого; малини дозріли в часї 75 днїв; виноград дозрів в півтора місяця, а сі всї овочі відзначили ся незвичайно красною барвою і делікатним запахом. Скількість цукру овочевого була в тих овочах далеко менша, як в овочах, котрі дозрівають способом природним, а се дасть ся пояснити тим, що світло елєктричне не дає того тепла, що сонце.   Поєдинок за пса. Сими днями на одній з черновецких улиць почали кусати ся два пси. Властителї псів, студент університету Н. і капітан піхоти Ф., розігнали псів, а при тім остро перемовились. Студент зробив докір капітанови, що єго пес ходить без намордника, а капітан зробив увагу студентови, що повинен пса вести на мотузку. Наслїдком сего був поєдинок на шаблї, а скінчив ся тим, що капітан Ф. одержав тяжку рану в рамя.   Дрібні вісти. В Довер в північній Америцї завалив ся в наслїдок пукненя кітла парового пятиповерховий готель Ґумри і засипав 50 людей.   Дѣло 