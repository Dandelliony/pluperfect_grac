Окружні віча народні. — В справі вдовиць і сиріт по священиках.

Окружні віча народні, котрі з кінцем осени або з початком зими мали відбутися в Стрию і в Бродах, відложені на дальші місяці, при кінци зими або з початком весни; на всякій спосіб они мають відбутися ще перед новими виборами до сойму. Ми уважаємо в теперїшній порї віча провинціяльні, побіч віча всенародного у Львові, не тілько за дуже пожадані але навіть за конечні. На таких окружних або повітових вічах, де, побіч справ дотикаючих цілий нарід, мусять трактоватись також справи місцеві, являєся багато і таких людей, котрі з розличних причин на вічу краєвім не бувають; отже далеко ширші круги народу набирають свідомости своїх интересів і своїх прав, як і набирають духа і бодрости до хороненя тих прав і интересів. Обявляючи же тверду волю і солидарність руского народу, мусять віча бути також пересторогою для єго противників і упімненєм та понукою для ц. к. правительства. Всї наші віча були манифестаціями і дуже поважними і відбувалися в повнім порядку; тож і не можна припустити, щоби ц. к. власти хотїли им ставити які перепони. Окрім віча в Стрию і в Бродах були ще дуже пожадані віча в Перемишли, Тернополи і Снятинѣ або Чорткові.
В справі вдовиць і сиріт по священиках. Священики деканата холоївского, зібрані на соборчику дня 8 грудня с. р. в Лопатинї у о. Проскурницкого, порїшили внесенє о. Дияковского, пароха Кривого і просили записати се рїшенє в протокол та предложити до дальшого прихильного урядованя. Внесенє єсть слїдуючого змісту: Почавши від 1 сїчня 1888 р. з річних вкладок 15 зр. на вдови і сироти посилати до Фонду у Львові лише 12 зр., а оставші 3 зр. полишити в деканатї і з тих грошей утворити фонд деканальний під відповідним зарядом. Сей деканальний фонд міг-би в першій хвили катастрофи нести поміч вдові і сиротам. Звістна рїч, що родина покійного священика попадеся в першій хвили по смерти часто в велику нужду і потребує скорої помочи, тому можна сказати, що хто першій подає поміч, сей в троє помагає. Гадаємо, що священьство всїх єпархій розважить на своїх соборчиках деканальних, якої ваги єсть такій фонд деканальний, і своїми порїшенями прискорить і переведе осущенє сеї гадки, піднесеної священиками деканата холоївского. 