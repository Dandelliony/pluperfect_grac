Межинародне положенє.

Показуєсь теперь, що перші вісти о манифестї давної партії правительственної в Румунії були хибні. Партія ся зовсїм не нападала на теперїшне правительство а заявила лишь, що цїла сила либеральної партії, котрій Румунія завдячує свою независимість, повинна звернутися против всїх посторонних впливів, котрі, удаючи нїби то оборону православної церкви і освободженє народів і уживаючи того для своїх заборчих цїлей, знаходять лишь помічь в скандальній политицї опозиції і в підбурюваню селян. О кабинетї Розеттіого нема в манифестї і згадки. — З Ясс доносять до „N. fr. Presse“ що в наслїдок висшого приказу, наспівшого з Петербурга вибрано гр. Ігнатьева головою центрального комитету славяньского в Букарештї, щоби тим енергичнїйше помагати славяньскій справі.
Трибунал касаційний, котрий затвердив вирок першої інстанції в справі майора Попова і товаришїв, складався з Муткурова яко президента , і майорів Петрова, Паници, Паприкова і Савова яко членів трибуналу. Софійскій суд окружний засудив Славейкова, редактора „Тьрновскої Конституції“ на шїсть місяцїв арешту за провину прасову. — Радославов не перестає ширити вість, що в теперїшнім кабинетї болгарскім прийде незадовго до кризи. Він доказує, що знає з доброго жерела, що межи Стоїловом і Начевичем з одної сторони а Стамбуловом і прочими министрами з другої єсть значне непорозумінє. Кореспондент „N. fr. Presse“ доносить теперь, що він інформувався в сїй справі у Страньского а той єму категорично заявив, що повисша вість єсть зовсїм неправдива. Ще заки князь вибрався був в дорогу, просив Стамбулов о відпустку ; але позаяк князь просив єго, щоби він їздив з ним по краю, то Стамбулов не міг залагодити в часї подорожи своїх справ і длятого просив другій раз о відпустку, але поверне ще з кінцем сего тиждня. Кажуть, що Стамбулов має заручитися 