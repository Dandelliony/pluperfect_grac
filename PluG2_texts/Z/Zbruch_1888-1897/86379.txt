Збори "Рускої Бесїди" у Львові

Збори "Рускої Бесїди" відбулись минувшої суботи при досить численній участи членів.   Після уложеного порядку нарад наступили по собі справозданя: секретаря, господаря, касієра, референта театрального і комісії контрольної, а відтак вибір нового видїлу і внесеня членів.   Секретар п. Гриневич розповів, які зміни в складї видїлу зайшли в часї минувшого року. Деякі члени видїлу за-для недуги або відїзду зі Львова не могли повнити своїх обовязків і длятого на их місце вступили заступники видїлових. Видїл відбув 34 засїдань, на котрих переважно раджено над справами театральними. Члени видїлу виїздили від часу до часу до трупи театральної на провінцію. Видїль не залишив дбати о розвій житя товариского і длятого спільно з "Бояном" і "Клюбом Русинок" устроював сходини і забави членів товариства.   Господар о. Темницкій представив оборот грошевий від 1 цвітня 1893 р. (від часу послїдних загальних зборів) по день 15 сїчня 1894 р. Доходу було 1436 зр. 69 кр., а то: з минувшого року остало 160 зр. 61 кр., вкладки членьскі принесли 706 зр. 40 кр., оплати за білярд 232 зр. 51 кр., оплати за карти 183 зр. 57 кр., оплата за канцелярію театральну 120 зр., відпренумерованє ґазет 33 зр. 60 кр. Розходи за той час винесли 1295 зр. 39 кр., а то: чинш за льокаль по конець марта с. р. 597 зр. 50 кр., платня служачому 211 зр. 90 кр., нафта 123 зр. 70 кр., передплата ґазет 174 зр., опал 55 зр., карти 51 зр., инші видатки адміністраційні 82 зр. — До товариства належало 116 членів (прибуло нових 17 членів). Деякі члени залягають з вкладками, а ті залеглости дійшли досить значної суми, бо 149 зр.   Касієр Петро Огоновскій орудував фондами театральними. Приходу було 22.119 зр. 3 кр., а зложились на се: субвенція краєва 7250 зр., з представлень театральних в І. півроцї 6721 зр. 25 кр., в II. півроцї 7980 зр. 42 кр., останок з 1893 р. 167 зр. 36 кр. Сума розходів була 22.845 зр. 57½ кр., тож остає недобір 726 зр. 54½ кр. Головні позиції розходів такі: ґажа трупи театральної 15.205 зр. 50 кр. (в І. півроцї 8.365 зр. 50 кр., в II. півроцї 6840 зр.); кошти представлень 3.428 зр. 69 кр. (в І. півроцї 1.445 зр. 20 кр., в II. півроцї 1.983 зр. 49 кр.); перевіз трупи 1.290 зр. 23 кр.; закупно инвентаря від п. Биберовича 500 зр., а направа старого і докупно нового 195 зр. 65 кр.; репертуар театральний 572 зр. 89 кр., друк афішів і білєтів 712 зр. 59 кр.; дорога артистів 118 зр. 50 кр., видатки відпоручників видїлу 63 зр. 45 кр., кошти канцелярійні і адміністрації 601 зр. 15 кр., податок 63 зр. 21½ кр., дрібнїйші видатки 93 зр. 71 кр. (н. пр. похорони Парадюка 20 зр., запомога для сиріт по Стефураках 15 зр.).   Маєток "Рускої Бесїди" збільшив ся о 288 зр. 34 кр. так що тепер виносить 5.353 зр. 13 кр.   Фонд емеритальний руских артистів виносить 1.578 зр. 95 кр.; в минувшім роцї побільшив ся о 75 зр. 40 кр.   Референт театральний п. Вахнянин представив стан нашого театру від часу, коли Руска Бесїда переняла єго під свою управу. Видїл заняв ся передовсїм орґанізацією самої трупи. Трудности були значні і коштували не лиш богато заходів, але в рівній мірі і матеріяльних средств, так що товариство в першім півроцї попало в значний дефіцит. Нинї персонал артистичний по можности скомплєтований. Нові сили вже вироблені; скомплєтовано також хори і тепер персонал артистичний складаєсь з 28 людей, побіч 8 стало занятих музикантів разом з капельмайстром. Артистичну управу штук народних віддано п. Костеви Підвисоцкому, опереток п. Стечиньскому, а адміністрацію театру від цвітня мин. року членови видїлу п. Ґуляєви, котрий з всею совістностію і з всяким пожертвованєм занимав ся внутрішним господарством театру. В першім півроцї мин. року давав театр представленя в Коломиї, Долинї, Самборі, Сяноцї, Хирові, Устріках і Перемишли, а в другім півроцї в Яворові, Любачеві, Соколи, Камінцї струмиловій, Львові і Бродах. Репертуар театральний доповнено дуже значно, именно народними штуками україньскими, як н. пр. Циганка Аза, За двома заяцями, Чабан, Не ходи Грицю, Утоплена, Зайди-голова, Рябина, Украдене щастє, Катря Чайківна, Мужичка. Однакож мимо всего прийшов видїл до того сумного пересвідченя, що театрови не достає ще богато дечого, а то не лиш що-до сил артистичних до виведена чисто драматичних представлень, але і що-до декорацій та костюмів. То все, що переняв видїл від давнїйшої дирекції єсть так недостаточне або так дуже ушкоджене, що заходить потреба виложити на ту цїль в недалекім часї дуже значні суми. Конечність відновленя декорацій і ґардероби стаєсь тим наглїйшою, що видїл Рускої Бесїди загадав в часї вистави краєвої в 1894 р. в окремім будинку, якій має станути коштом товариства недалеко площі вистави, давати через кілька місяцїв представленя. Видїл хотїв би, щоби наш театр гідно представив ся як перед своїми так і чужими, то-ж і задумав віддати на час вистави артистичну управу п. Кропивницкому, а до трупи театральної заанґажувати нові сили або постаратись о як найчисленнїйші дебюти наших україньских артистів. Хоч першій рік власної адміністрації замикаєсь дефіцитом, то помимо того видїл Рускої Бесїди не може відступити від дальшого веденя сцени під власною управою, бо має повну надѣю, що лиш тою дорогою досягне заложену собою цїль: зорґанізувати театр рускій відповідно до вимог часу і піднести штуку драматичну на достойну уровень.   В имени комісії контрольної п. Врецьона здав справу, зазначивши, що рахунки, ведені дуже точно і старанно, годять ся. При тім комісія контрольна заявляє бажанє, щоби замикати рахунки з кінцем грудня, так що рік адміністраційний зачинав би ся з днем 1 сїчня.   Над відчитаними справозданями вивязалась дискусія. Піднесено, що видїл Рускої Бесїди повинен старати ся о більше розбудженє житя товариского, о придбанє більшого числа членів і о стягненє залеглостей вкладкових. Для адміністратора театру п. Ґуляя заявили члени однодушно повне признанє і подяку та поручили видїлови повідомити п. Ґуляя письменно о тій ухвалї.   При обговореню справ театральних піднесено деякі добрі і злі сторони власної адміністрації, але супротив очевидного розвою нашого театру майже всї бесїдники заявились за тим, щоби Руска Бесїда вела дальше управу театру у власнім зарядї а не віддавала єї в руки якого предприємця. Щодо представлень нашого театру підчас вистави краєвої, то видїл, поробивши підготовляючі кроки, повинен скликати надзвичайні збори членів, на котрих би ухвалено потрібний кредит на покритє видатків. Взагалї устроєнє представлень театральних в часї вистави не стрітило між членами опозиції, хоч і зазначено, що видїл Рускої Бесїди з огляду на велику одвічальність не повинен рішати тої справи без засягненя опінії всїх членів.   На членів нового видїлу вибрані: д-р Д. Савчак, сов. Теоф. Бережницкій, Илар. Огоновскій, о. Ал. Темницкій, Ив. Ґуляй, Ив. Матїїв і Вол. Коцовскій, — а на заступників видїлових: Т. Романчук, Ив. Гамота і В. Венгринович.   З самостійних внесень членів ухвалено, щоби видїл закупив новий білярд (тим більше що фабрика оферує купно білярду під користними услівями, на сплату ратами) та щоби видїл розважив, в якій би спосіб розширити льокаль товариства.   Дѣло 