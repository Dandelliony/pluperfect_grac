Справи краєві.

Статистична комісія. 
Дня 31 липня с. р. відбуло ся перше засїданє недавно устроєної комісії статистичної при видїлї краєвім у Львові. Засїданє відбулось під проводом маршалка краєвого, а управителї бюра статистичного, д-р Пилят і д-р Рутовскій, предложили справозданє з тогорічної роботи і рівночасно проґраму дальшої працї.
Бюро д-ра Пилята приладжує дальше статистику табулярної посїлости, статистику торговлї Галичини з Нїмеччиною, склад тїл виборчих в містах після нового закона громадского, статистику оподаткованих (до ужитку дорогової реформи), вкінци статистику управи тютюну.
Віддїл статистики торговлї і промислу під управою д-ра Рутовского має вже комплетний збір матеріялів до статистики промислу домашного, котрий выдасть в 5 до 6 зшитках, обіймаючих моноґрафічний уклад кождої галузи, а опісля задумує видати цїлість статистики промислової Галичини, вже не в моноґрафічних обробленях але в табеляричних укладах. Приладжує також комплетний образ удїлу Галичини в буджетї державнім від року 1772; з всякими подробицями від року 1816-го до послїдних лїт. Вкінци задумує д-р Рутовскій розпочати видавництво великої працї, обнимаючої цїлість статистики Галичини вже не лише табелярично, але і з текстом аналітичним та историчним.
Комісія приняла справозданя, а проґраму дальших робіт затвердила, обсягаючи вже тим і намірену велику працю д-ра Рутовского. В справі удержавненя зелїзницї Кароля-Людвика.
Комітет галицкого товариства господарского у Львові внїс до міністерства торговлї в своїм часї представленє, щоби безпроволочно засеквеструвати лінію Львів-Підволочиска і Красне-Броди зелїзницї Кароля-Людвика; дальше щоби зарядити чим скорше удержавненє лінії Краків-Перемишль, потім також лінії Перемишль-Львів, а вкінци щоби знести всякі угодові картелї межи зелїзницею Кароля-Людвика з одної, а ґенеральною дирекцією зелїзниць державних і зарядом зелїзницї Черновецкої з другої сторони. В тій самій справі внесли до міністерства торговлї поданя також видїли повітові в Залїщиках, Ниску, Яслї, Тернополи, Бжеску, Кольбушові, Лиманові, Чорткові, Березові, Яворові, Тарнобжеґу, Сяноцї, Бродах, Рудках, Скалатї, Старім-містї, Перемишли, Ярославі, Бережанах, Стрию, Короснї, Балущи, Підгайцях, Сокали, Чешанові і Городенцї.
На поданя сі прийшло рішенє міністерске. Міністерство торговлї заявило, що квестія секвестрації а взглядно удержавненя зелїзницї Кароля-Людвика була вже при нагодї переговорів дотично будови другого шляху на лінії Краків-Львів основно розбирана, але теперішна хвиля показалась до сего непригідною. Так само, після міністерских слів, і квестія знесеня картелю з зелїзницею Кароля-Людвіка єсть передчасною. 