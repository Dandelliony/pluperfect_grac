◦ ◦ ◦ ◦ ◦ ◦ ◦ ◦ ◦ ◦

Філія "Просвіти" в Рогатинї устроює дня 15 н. ст. падолиста с. р. концерт почавши від 7½ години вечером в сали касина на дохід убогої шкільної молодежи при участи Бережаньского Бояна з такою проґрамою: 1) Привітне слово; 2) Вахнянина "Живем, живем" хор; 3) д-р Андрій Чайковскій подасть критичний огляд найновійшої повісти Ольги Кобиляньскої п. заг. "Царівна"; 4) Ґалля "Pieśń ludowa" хор; 5) Лисенка "Тарасова ніч" сольо барітонове в супроводї фіртепяна відспіває п. Бачиньскій; 6) Вербицкого "Гей по горі" хор; 7) Grande Fanta sie de Concert Robin de Bois на фортепянї відограє панна Е. Бачиньска; 8) Лавровского "Красна зоре" хор; 9) Шевченко "Доборолась Україна" віддеклямує панна А. Дурбаківна; 10) Ніщиньскій "Зазуля" хор в супроводї фортепяна. — По концертї танцї. — Вступ на концерт: крісло 1 зр., стояче місце на сали 50 кр. а для селян по 20 кр. Вступ на танцї за доплатою 50 кр. від особи і за оказанєм запрошеня. — Стрій вечерковий або народний. — Хто би запрошеня не одержав зволить удати ся до Вп. о. П. Кудрика, сотрудника в Рогатинї.   Велике віче селяньске в Ярославі скликане перед кількома днями сторонництвом людовим, розвязав правит. комісарь при промові кс. Стояловского. Більше о тім вічу подамо завтра.   Огнї. В Болозві гірній коло Старого міста — як нам з-відтам пишуть — згоріло в понедїлок дня 2 с. м. вечером 40 загород селяньских враз з сегорічним збором. Межи погорільцями, розуміє ся, запанувала крайна нужда.   Війта з Волицї Комарової Семена Чопа, обжалованого о спроневіренє грошей податкових і громадских, засудив трибунал по тридневній розправі в суботу вечером на основі вердикту судьїв присяглих на три місяцї тяжкої вязницї заостреної постом що місяця. Співобжалованого писаря Островского увільнено. Оборонець Чопа д-р Горовіц зголосив жалобу неважности на тій основі, що Чіп ще перед судовим слїдством умовив був ся з люстратором сокальскої ради повітової що-до заплати хибувавшої квоти.   Дѣло 