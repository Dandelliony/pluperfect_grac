Посвяченє памятника на могилї Ю. Федьковича – Д-р І. Пулюй – Подяка –  Ректором школи политехничної – Будова дому львівскої каси щадничої 

  Посвяченє памятника на могилї Ю. Федьковича відбулося в понедїлок 25 н. ст. червня о год. 4-тій з полудня на кладовищи Горечи. Представителї всїх буковин'ских товариств народно-руских, велике число черновецких Русинів та богато селян з Топоровець, Мамаївець, Раранча, Ставчан, Ленковець, Испаса і Самушина зібрались на се торжество. Памятник посвятив парох о. Попескул разом з о. І. Воробкевичем, котрий при тій нагодї виголосив вельми патріотичну проповідь. Памятник представляєсь так : Чотиробічна пирамида, обмурована довкола, почиває на трех ступенях. В горї пирамиди поміщений портрет нашого поета, окружений лавровим вінцем. Портрет випалений на порцелянї. Цїла пирамида виконана з піскового каменя. В низу під портретом на марморовій таблици виписане золотими буквами: Юрій Федькович
* 27 липня 1834
† 11 сїчня 1888. По другій сторонї пирамиди на марморовій таблици виписане: Бо я для України лиш жию,
Єї і душу і тїло завдаю ;
За ню рїковь козацка моя кровь —
Се моя заповідь.
Ю.Федькович. На третій сторонї пирамиди, також на такій таблици: За те-ж Ти честь і слава, витязю
Не тілько тут, але і по цїлім світї,
Не тілько нинї, але поки світа; —
І хто святую Русь лиш спомяне,
То і твою честь і славу не мине!
Ю.Фед'кович. На четвертій сторонї виписане: Сни-ж Ти, рускій соловію,
Я за тебе тужу,
А як тутки зазорїє,
Я тебе пробужу.
Ю.Федькович. Перші дві написи суть виймлені з трагедії „Хмільницкій“, а послїдна з твору Федьковича „Слеза по Шевченкови“. Вечером по посвяченю зібрались всї участники сего торжества в огородї „Народного Дому“ і там провели час до пізна при патріотичних бесїдах.

Д-р І. Пулюй, славнозвістний наш земляк і професор при нїмецкій техничній академії вибраний ректором тої академії на слїдуючій рік. При нагодї сего вибору пише „Prager Ztg.“ о д-ру Пулюю так : „Вчера перед полуднем відбувся вибір ректора нїмецкої техничної академії в Празї на слїдучій шкільний рік 1888/9 ; вибір випав на проф. д-ра Пулюя. Проф. д-р Пулюй, наслїдник проф. д-ра Вальтенгофена на катедрї для загальної і техничної физики при нїмецкій техничній академії в Празї, звістний з своїх популярних викладів з експериментальної физики і електротехники в найширших кругах нашої столицї і єсть добре знакома личність, котрого знаменитіст наукова йде в парї з особистою любимостею. Проф. д-р Пулюй, родом Русин, був по скінченю философичних студій і по осягненю степеня доктора майже через 8 лїт асистентом физики (Д-р Пулюй був через 6 лїт асистентом, а через 5 лїт доцентом. Прим. Ред.) при віденьскім университетї і відзначився вже тогдї численними науковими як теоретичними так і практичними працями. Засїданя академій наук виказують цїлий ряд дуже интересних причинків до науки з-під пера д-ра Пулюя. В пізнїйших часах звернувся був д-р Пулюй спеціяльно на поле електротехники, а наслїдком того були численні єго винаходи і улїпшеня на сїм поли так, що підчас електричної вистави у Відни покликано єго заняти видне становище. Перейшовши пізнїйше зовсїм до електротехничної практики, стався д-р Пулюй фаховим дорадником одної знаменитої будапештеньскої фирми електротехничної при єї фирмі віденьскій і зискав собі був на сїм становищи велике признанє своїх трудів. В 1884 перебував д-р Пулюй в Штаєр. Генеральний директор Верндль, котрий так само енергично як і геніяльно заходився около електричної вистави в Штаєр, добачив в д-ру Пулюю відповідного чоловіка, якого єму як раз було потреба до єго великого предпринятя, а що вистава відтак під взглядом техничним удалася, було немалою заслугою д-ра Пулюя. Ще підчас вистави именовано д-ра Пулюя професором при ц. к. академії техничній в Празї на місце покликаного до Відня проф. д-ра Вальтенгофена і від осени 1884 р. працює вже д-р Пулюй при сїй академії. Підчас сего короткого часу своєї учительскої дїяльности звернув д-р Пулюй всї свої сили і змаганя до того, щоби катедру физики вести в дусї свого знаменитого попередника, а заразом розширити єї на лад модної, що так скажемо дїйстної школи, котра стремить до „світла“ — і дїлаючи благодїтельно на внутр і заслугуючи собі на почесть на внї — розширяти єї і доповняти. Радує то нас вельми, що нашого земляка д-ра Пулюя, стрїтила така почесть і що так похвально відзиваються о нїм чужі люде, та жаль лиш, що така знаминита сила наукова як д-р Пулюй не може трудитися для добра власного краю. Подяка. Високоповажаний п. Омелян Партицкій, професор при учительскій семинарії у Львові, вложив значні грошї на виданє просвітних книжочок, не для якої матеріяльної користи, але для добра і просвіти свого народу, і з тих то книжочок віддав менї п. О. Партицкій значне число, бо над 3000, до розпорядимости. Роздїливши одержані книжки поміж близші і дальші читальнї, письменних селян, а послїдний запас між присутних на найновійших просвітних зборах в Белзї, не можу залишити, щоби вселаскавому дателеви, памятаючому на наших темних братів, не зложити за такій щедрий дар в имени читалень і селян сердечну подяку. — В. Чернецкій. Ректором школи политехничної у Львові на рік шкільний 1888|9 вибрано проф. Зброжка. Деканами вибрані: видїлу инжинерії проф. Скибиньскій, механики проф. д-р Дзивиньскій, хемії проф. Павлевскій. Будову дому львівскої каси щадничої віддано проф. Захарєвичови після єго власних плянів. Пляни ті не були подані на конкурс, бо п. Захарєвич був судією конкурсовим.   