Епильог процесу о тайне товариство соціялистичне.

Коли Козловскій, Вислоух і кількох инших студентів сидїли в слїдчій вязници, а опісля ставали перед трибуналом за се, що, після акту обжалованя прокуратора п. Ґиртлера, належали до тайного товариства о тенденціях грізних для теперїшного порядку суспільного, — то один из "провідників і організаторів сего товариства, Казимир Ґуржицкій гостив під той час в Парижи і приглядався виставі а не знав, що і він обжалований та розписано за ним гончі листи. Коли вернув до Галичини (по закінченій справі єго товаришів), зголосився до суду і тому дня 23 і 24 с. м. ставав перед трибуналом карним зложеним з совітників пп. Богданього, Финкля, Кунцека і Никиша та протоколянта п. Занька. Обжалованє внїс прокуратор Ґиртлер, а боронив д-р Єкелес. Казимир Ґуржицкій, 24-лїтний апликант видїлу краєвого, перечить всї закиди, піднесені обжалованєм. З обжалованими студентами: Козловским, Климашевским і ин. знався і нараджувався над завязанєм товариства наукового. Що на карточках з нарад суть слова: коллективизм і т. п., то се ще не свідчить, щоби нараджуючі-ся хотїли примінити ті засади в практиці, на прим. і б. министер Шефлє в своїх наукових творах заявляєся за коллективизмом, але в практиці був прихильником і сторожом правительства. При розправі читано листи і зізнаня обжалованих з процесу Козловского і Вислоуха. Ґуржицкій заявив, що мав цілком инші погляди як Козловскій, бо він єсть позитивистом а Козловскій соціялистом. По промові прокуратора і д-ра Єкелеса оголосив трибунал засуд, увільняючій Ґуржицкого від всїх закидів, бо розправа судова не доставила нїяких доказів о єго винї. 