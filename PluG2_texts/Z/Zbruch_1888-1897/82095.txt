◦ ◦ ◦ ◦ ◦ ◦ ◦ ◦ ◦ ◦

На засїданю львівскої ради міста, котре відбуло ся дня 3 н. ст. серпня интерпелював д-р Шараневич в справі т. з. кіпця унії люблиньскої на Високім замку. Д-р Шараневич піднїс, що копець грозить плянтаціям, бо усуваючій ся заєдно пісок засипує стоки гори. Крім того дорога від сторони входу на Високій замок находить ся в дуже сумнім станї. З прегарних беріз вирубано більше як 100 штук, при чім служба допускає ся різних вандалізмів. З огляду на те, жадав бесїдник, щоби маґістрат розслїдив справу і предложив відповідні внесеня для усуненя тих непорядків. Ся справа буде трактувати ся реґуляміново.   Товариство взаїмних обезпечень "Днїстер" у Львові видало до кінця липня 1893 поліс 6.637 на обезпеченє недвижимостей і движимостей в загальній вартости 4,937.006 зр. в. з. — Зголошені до того часу шкоди всї зліквідовані і виплачені, — і виносять 12% від побраної премії.   З Нараєва пишуть нам: Дня 21 н. ст. липня с. р. стрілив Станислав Нартовскій, син почтмайстра в Нараєві а ученик ІІ-гої кляси ґімназіяльної з заведеня Єзуїтів в Хирові, з карабіна (?) в голову жінцї гуменного і ранив єї досить небезпечно. Потім хотїв до себе стрілити але єму перешкоджено. Ся пригода стала ся під самою школою, де згаданий молодик учителеви на перекір що дня таке стрілянє уряджує. До чого то може довести недогляд і зіпсутє недолїтків!   Черновецка палата торговельно-промислова вислала до міністерства торговлї петицію з просьбою о реґуляцію рік буковиньских. Петиція підносить, що кредит і фінансове положенє Буковини не позваляють переводити тої реґуляції коштом краю, отже жадає интервенції держави, а то: внесеня в радї державній відповідного проєкту. Наша палата торговельно-промислова не памятає на такі справи.   Зміна властителїв. Маєтність Романівку, в повітї тернопільскім, купила від д-ра Каз. Стопчиньского п. Аделя Стопчиньска.   Обида коня. В Берлинї се дїялось. Одної днини відчитав капітан ґвардійскої артилєрії такій порядок дневний: "Артилерист X має три рази по годинї відбувати вправи за-для зневаги королївского службового коня." А цїла зневага основувалась на тім що жовнїр назвав коня иншим четвероногим звірятем.   Бельґійскій закон про поєдинки ухвалений послїдними часами сенатом, визначає ся такою строгостію, що звичай поєдинкованя мусить в недовгім часї в Бельґії загинути. Закон постановляє, що на случай смерти одного противника в поєдинку карає ся другій смертью, хоч би було доказане, що він цїлком не цїлив. Свідки такого поєдинку карають ся вязницею від 10 до 20 лїт, так що поєдинкуючі ся не легко найдуть свідків або й лїкарів, бо й тих уважає закон свідками. Осібний уступ закона говорить про поєдинки між офіцирами. Постанови тої части закона суть такого рода, що против них запротестував цїлий бельґійскій корпус офіцирскій. Як звїстно заходить нераз такій случай, що командант полковий просто наказує двом офіцирам поєдинкуватись. Отже новий закон орікає, що такій командант, що зарядить поєдинок між офіцирами тратить службу, степень і пенсію. Крім того має він ще відповідати перед судом за наслїдки поєдинку. Поєдинкуючі ся офіцири тратять також степень і відвічають перед карним судом.   Дрібні вісти. Вінчанє заслуженого заступника голови "Громади" у Відни п. Жих. Бігуна з п-ою Катериною Венцелідес родом Чешкою, відбуде ся дня 7 н. ст. серпня в церкві св. Варвари у Відни о годинї 7-ій рано. Обряду вінчаня довершить о. д-р Т. Сембратович. Молода перейшла з обряду латиньского на рускій. — Рада громадска міста Галича надала презесови станиславівскої ради повітової Стан. Брикчиньскому почетне горожаньство. — Вінчанє проф. Олекс. Яреми з Перемишля не відбуде ся дня 8 н. ст. серпня, лиш пізнїйше. — Міністерство просвіти надало народній школї в Коломиї, удержуваній фундацією Гірша, право публичної школи.   Дѣло 