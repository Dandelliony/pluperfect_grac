◦ ◦ ◦ ◦ ◦ ◦ ◦ ◦ ◦ ◦

Льокальні зелїзницї. Правительственний проєкт закона, внесений в радї державній і відносячій ся до будови деяких льокальних зелїзниць в 1895 роцї обіймає між иншим такі льокальні зелїзницї в Галичинї: Тшебінє-Скавцї в полученю з державною зелїзницею Суха-Скавина, Пила-Яворжно, Хабівка-Новий Торг-Закопане, Бірки-Грималів і Коломия через Городенку до Залїщик. Лінія Хабівка-Закопане буде вузкоторова а прочі нормальні. Правительство прийме на себе одну часть акцій тих зелїзниць, а то: при шляху Тшебинє-Скавцї на 420.000 зр. при шляху Пила-Яворжно на 116.000 зр., Хабівка-Закопане 235.000 зр., Борки-Грималів 210.000 зр., Коломия-Залїщики 425.000 зр.   Школа деревного промислу в Коломиї числить 41 учеників, в тім числї 10 токарів, 10 столярів, 10 різьбарів і 1 госпітант столяр. Богато учеників окінчило першу ґімназіяльну клясу, а деякі навіть низшу ґімназію. Школа виробляє також меблї і деякі навіть домашні знаряди на замовленє. При школї єсть интернат на 11 учеників, прочі ж ученики одержали підмоги, а між ними один від повітового видїлу в Снятинї 50 зр., а другій від повітового видїлу в Підгайцях 20 зр. Міністерство просвіти призначило на підмоги на біжучій рік 200 зр.   Поліційний аґент Бодек, арештований за шпігуньство, робив, як видко, добрі интереси на експозитурі в Майданї, коли при арештованю мав при собі 4000 рублїв. Жив дуже вигідно і широко, удержував шансонетку і займав ся також контрабандою.   Громада міста Черновець рішила завести елєктричне освітленє міста, та инші елєктричні устроєня, загальним коштом 300.000 зр. В тій цїли мали бути видані акції елєктричних підприємств, а громада зобовязала ся на случай, єсли би субскрибовано 200.000 зр., приймити з своєї сторони акції на 100.000 зр. Однак субскрипція не відповіла ожиданям, бо публика субскрибувала лише 91.000 зр. З тої причини ухвалила рада міска минувшого тиждня, щоби презідент міста запитав дирекцію галицкого банку ипотечного у Львові, чи схоче субскрибувати решту 109.000 зр. Банк ипотечний обіцяв приймити решту непідписаних акцій а Чернівцї одержать в наслїдок того елєктричні урядженя.   Блискавичні поїзди будуть заведені від 1 н. ст. мая між Віднем і Львовом. Їзда тими поїздами буде тревати всего 10 годин, т. є. поїзд буде перебігати за годину 85 кільометрів. (Зі Львова до Відня єсть 756 кільометрів.) З Відня буде виїздити поїзд о годинї 8-ій рано і за 6 годин т. є. о 2-ій годинї стане в Кракові а о годинї 6-ій вечером у Львові. На сю цїль справлено осібну льокомотиву і ваґони, коштом пів міліона зр. Поїзд буде задержувати ся лише на найважнїйших стаціях.   Дѣло   