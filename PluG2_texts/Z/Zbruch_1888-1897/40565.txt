Катастрофа в Перемишли. — Продукція золота і срібла. — 

Катастрофа в Перемишли. З Перемишля пишуть нам дня 14 н. ст. серпня: Доношу Вам о страшній пригодї, яка лучила ся у нас сегодня в полудне. Нова поверхова камениця вже майже викінчена завалила ся і засипала всїх робітників і робітниць. Недалеко від сеї каменицї стояла селяньска фіра: конї сполохані лоскотом відскочили на бік і лиш задню часть воза засипало. Кажуть також, що засипало кілька осіб, які переходили побіч тротуаром. В моїх очех витягли пятеро робітників і робітниць придавлених, живих і неживих, що були зверха. В серединї має бути ще десятеро — здаєсь будуть всї неживі, бо не чути нїякого стону. На ратунок наспіла сторожа огнева і войско, женісти. Будову провадив предприємець Кріста. Робітники і взагалї весь нарід, що прийшов подивити ся на тую катастрофу, дуже розярені. Не перша то пригода сего рода в нашім містї сего лїта а четверга. На улици Францішканьскій перша, на Владичу друга, над Сяном третя, (камениця маґістратска, предприє мець жид а плани робили два инжиніри міскі!) a нинї найстрашнїйша четверта. При тамтих пригодах не забило нїкого. Бляхарі, що робили на даху, утекли на сусїдну каменицю стару. Робітники мулярскі говорили нинї між собою, що тепер предприємцї, щоби добре заробити, будують величезні каменицї чистим піском і водою а вапна нї на лїк, бо дорого коштує. Стїни так грубі, що дишлем дїру мож зробити. В тих каменицях, що сего року буде мож замешкати, страшно буде в стїну забити якій гвоздь, бо при забиваню в кождій хвили можна сподївати ся, що разом з молотком, гвоздем, образом і стїною, найде ся чоловік на улици, на свіжім воздусї! — В.
Будова нових камениць веде ся дуже недбало і лиш на як найбільшій зиск. Предприємцї будови, щоби заробити як найбільше гроша, уживають матеріялу цїлком невідповідного також цїлком не уважають на здоровлє робітників, занятих при будові. За-для тих то причин лучають ся дуже часто катастрофи: будова доведена під дах валить ся і придавлює робітників. Така пригода лучила ся в Перемишли, як се нам доносять з-відтам, а рівночасно майже завалила ся камениця в Кракові і придавила на смерть двох мулярів, пять робітників тяжко покалїчила а кількох легко. Єсли-ж удасть ся предприємцеви викінчити будову без такої нещасної пригоди, він спокійно віддає єї властителеви, а льокатори, платячі добрі гроші за наєм мешкань, навіть не перечувають, яке небезпеченьство грозить их житю. А наші уряди будівничі урядують собі оттак для паради. Продукція золота і срібла. Після часописи Naturę подаємо зіставлену Belle-им статистику щорічної продукції золота і срібла на цїлім світї в часї від 1885 до 1889 р. Беллє має під руками урядові жерела, котрі з огляду на строгу контролю, якій підпадає всюди продукція золота і срібла, заслугують майже на повне довіріє. Лиш може що-до Хин можуть зайти деякі сумнїви. — Пересїчна продукція річна золота на цїлім світї, в рр. 1885 — 1886, виносила 160 тон або 100.000 кільоґрамів. В порівнаню отже з часом від 1881 — 1885, в котрім виносила 149 тон, побільшила ся вправдї o 11.000 кільоґр., але не дорівнала давнїйшій продукції в часї 1851 — 1880. Найбільша скількість продукції золота припадає на Сполучені Держави. В часї послїдного чотиролїтя добувано там що року около 50 тон. За Америкою північною слїдує Австралія. Невелика та часть світа єсть так обильна в золото, що щороку продукує она 42 тон сего металю. Трете місце в рядї золотодатних країн занимає Россія, бо добуває из внї землї 32 тон золота. Четверте місце припадає для Хин, бо доставляють річно 31 і пів тон золота. Всї инші краї в продукції золота займають незначне становище. Африка доставляє що року около 7 тон; Чілі, Колюмбія і Канада по дві тони, Мехик півтора тони, Бразилія 331 кільо, цїла cepедушна Америка 236 к., Анґлія майже стілько що середушна Америка, Италія 160 к., Болівія 100 к., Швеція 76 к., Арґентина 47 к., а вкінци Туреччина ледви 10 кільоґрамів. — Продукція срібла, збільшаюча ся тягом постепенно від р. 1851, не перестала розвивати ся в тім напрямі. В пятилїтю 1851 — 1855 виносила она пересїчно що року ледви 886 тон, в часї 1876 — 1880 дійшла до 2.450 тон, в часї 1881 — 1885 до 2.862 тон річно, а в часї 1885 — 1888 до 3.427 тон. і в продукції срібла веде перед північна Америка, бо самі лиш Сполучені Держави доставили що року в тих послїдних роках 1.424 тон. Відтак слідує Мехик, де експльоатація обильних копалень що року збільшає ся; в р. 1883 доставив Мехик 395 і пів тон срібла. Болівія видала 264 a Чілі 205 тон. Австралія в продукції срібла займає пяте місце, бо єї продукція 120 тон. Шесте місце припадає Перувії з продукцією 75 тон. Инші краї, видаючі срібло, идуть в такім порядку: Франція, Австро-Угорщина і Испанія 50 — 51 тон; Италія до 34 тон, Япан 32 тон, Колюмбія 28 a Нїмеччина 23 тон. Россія, займаюча в продукції золота трете місце серед всїх країв, при продукції срібла займає місце одно з послїдних, бо річно продукує 14 тон. Вкінци слїдують: Канада і Арґентина по 10 тон, Америка середушна 8 і пів тон, Норвеґія 7, Анґлія 6 і пів а Туреччина 4 і пів тони. — Цїкава під взглядом обильности в шляхотні металї єсть Африка. Давнїйше гадали, що дуже богата в сі металї, але ті надїї завели. Убога в золото, показала ся ще біднїйшою в срібло. В р. 1885 доставила Африка півтора тони срібла, в р. 1887 ледви пів тони, а в р. 1888 не дала навіть кількадесять кільоґрамів. Розумієсь вправдї, що під Африкою треба уважати лиш малу єї частину, о. є. кольонії і факторії европейскі. Великаньскі простори Африки не розслїджені доси, тож годї знати, що єще найде колись там цивілізація. Також треба завважати, що до статистики сріблодатних країв з цїлої Азії війшов лиш Япан, хоч звістно, що Хини добувають від давна срібло в своїх копальнях а і в инших великаньских краях Азії не бракує сего металю. — Оцїняючи вартість золота і срібла після теперішного курсу, покаже ся, що щорічна всесвітна продукція золота представляє два метри кубічні вартости 550 міліонів франків, а річна продукция всесвітна срібла представляє 7 метрів кубічних вартости 740 міліонів франків. 