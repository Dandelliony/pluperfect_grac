◦ ◦ ◦ ◦ ◦ ◦ ◦ ◦ ◦ ◦

В справі заповідженого віча в Устріках долїшних пишуть нам: З причини, що "обшарники" лїського повіту всякими способами довели до того, що в Устріках долїшних нїхто не хотїв відступити салї на віче, відбудесь оно в постановленім дни т. є. в середу 19-ого н. ст. лютого в селї Устіяновій (1½–2 кільометри від Устрік) в шопі тамошного пароха о. Євгенія Витошиньского. Початок віча в полудне.   О наших "бразиліянах" надходять щораз нові а все невідрадні вісти. Нарід не хотячи послухати добрих рад прихильних єму людей анї не даючи ся здержати властям, рве ся і виїздить на-ослїп з краю без карт корабельних і без грошей на подорож морем, думаючи, що "шіфкарти" упадуть им по дорозї з неба... Тимчасом на австрійско-италійкій граници здержують их і мусять відсилати назад до Галичини. З Ґориції одержала N. fr. Presse телєґраму, що там знаходить ся тепер кілька сот душ наших еміґрантів задержаних на граници. Гориційскі власти заходять ся вислати их до Галичини, але многі еміґранти опирають ся тому всїми силами, не хотять вертати до краю. Остаточно будуть мусїли вернути!   Еміґраційного аґента Мартина Гірняка арештовано у Львові і віддано судови карному. Має се бути спільник Ал. Щербина увязненого недавно під закидом обманьства.   В великій сали "Народного Дому" відбув ся вчера скликаний передвиборчим комітетом збір виборцїв-Русинів для наради над виборами до ради міста Львова [дня 26 с. м.]. На нараду явило ся над сто виборцїв. Головою збору вибрано п. В. Нагірного. В имени передвиборчого комітету відчитав д-р Франко проґраму ухвалену комітетом. В проґрамі зазначено насамперед интереси Русинів міста Львова [як н. пр. школа им. Маркіяна Шашкевича] а відтак интереси загалу мешканцїв Львова. По дискусії, в котрій забирали слово проф. Шараневич, кат. о. Стефанович, Ос. Мончаловскій і проф. В. Шухевич, зібрані приняли проґраму і вибрали ширшій комітет з около 60 членів.   Отверезенє села. Село Осталовичі в повітї перемишляньскім, котре знане було з упадку морального, приступило в більшости до братства тверезости. Заслугою сего єсть невтомима праця о. Гаранюка, місцевого душпастиря. Щоби цїлковито скинути кайдани тьми, задумують громадяне заложити шпихлїр громадскій в читальню. Щасть Боже!   Самоубійство. У Львові відобрав собі житє вистрілом з револьверу Юрій Кнорек, надпоручник 6 полку гузарів; причиною мали бути довги. — В Коломиї повісив ся в арештах войскових улан 1 полку; причиною був страх перед карою за дворазову дезерцію. — В Перемишли зістаючій в арештї слїдчім під закидом підпаленя І. Бартман відобрав собі житє в той спосіб, що заткав собі ніс хусткою так сильно, що удушив ся.   Дрібні вісти. Д-р Иван Гронеґ Павдєра, бувшій професор права і ректор львівского університету, упокоїв ся у Львові в 84 роцї житя. — Латиньскому костелови в Мисленицях признало міністерство просвіти з фондів державних 3000 зр. на внутрішне окрашенє. — На кару смерти через повішенє засудив трибунал в Кракові шевця Стан. Кліту за стритоубійство.   Дѣло   