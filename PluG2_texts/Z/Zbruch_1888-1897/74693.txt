Справа підписів руских послів на интерпеляції пос. Підляшецкого

послужила дневникарству за темат до оговорів і всяких заключень, отже і ми скажемо своє слово.
Заким рускі посли мали внести свою интерпеляцію, удались від клюбу до всїх трех епископів руских з прошенєм о близшу информацію що-до письма, о котре ходило. Відповідь одержали від Є. Е. митрополита і від епископа станиславівского. Владики радили справу понехати [і се з их сторони нїчо дивного, зваживши, що они из звістного письма не зробили ужитку], але з другої знов сторони справа стала голосною і само духовеньство по части забрало вже в краю голос в тій справі та й клюб рускій одержав з різних сторін краю прошенє і візванє, щоби обстав за честію духовеньства. Отже клюб порішив интерпеляцію конечно внести. Однакож коли прийшло до підпису интерпеляції, показало ся, що на интерпеляції не знайдуть ся підписи всїх руских послів. [Можна догадувати ся, що се було причиною, длячого интерпеляції не ставив сам голова клюбу] Посол о. Брилиньскій заявив прямо, що не підпише [бо єго власть духовна відраджує интерпелювати], посол Охримович так само заявив прямо, що не підпише [бо духовеньство все виступає против него], а послів о. Мандичевского і Барвіньского не було вже під той час у Відни, виїхали они в своїх орудках до краю. Таким чином интерпеляція пос. Підляшецкого мала підписи лише трех руских послів [Підляшецкого, Романчука і Телишевского], а прочих 15 підписів зібрав интерпелянт у молодо-Чехів.
Отсе фактичний стан справи.
Безперечно факт сей кинув одну тїнь на відносини в клюбі рускім, але-ж знов нїкому се не було і не єсть тайною, що клюб той не складає ся з цїлком і зовсїм однакових елєментів, — і можна було припускати, що се в одній або другій справі може навіть проявити ся на зверх. Такою справою сталась именно отся интерпеляція. А заключенє зі всего, що при нїй зайшло, може бути лиш ось-яке: подяка і тим трем послам, котрих имена Русини відчитали під интерпеляцією. 