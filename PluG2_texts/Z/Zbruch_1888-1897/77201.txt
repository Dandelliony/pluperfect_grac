◦ ◦ ◦ ◦ ◦ ◦ ◦ ◦ ◦ ◦

Новий двірець зелїзничій у Львові. Сего року зараз з весною приступлять до будови нового двірця зелїзничого. Позаяк будова буде велика і в однім роцї не буде можна єї перевести, то порішено поступати при тім в той спосіб. В роцї 1893 буде розібрана права сторона двірця (дивлячись від міста) і зараз зачне ся будувати нова часть будинку. В роцї 1893 ся права сторона двірця (т. є. доїздова для публики приїзджаючої до Львова) мусить бути цїлковито скінчена враз з двірским сальоном в серединї будинку. В роцї 1894 всї роботи будуть застановлені з причини вистави краєвої, так що часть двірця з двірским сальоном буде нова а решта полишить ся як єсть тепер. В роцї 1895 докінчить ся перебудова двірця.
В Довголуцї коло Стрия убив довбнею шляхтич ходачковий Заремба мужа своєї любовницї Шимку. Муж відкрив зносини жени з Зарембою і се стало ся причиною єго смерти. Справу тую віддала жандармерія стрийскому судови, а Зарембу враз з любовницею відставила до суду в Самборі.
Львівскій суд присяжних засудив вчера Ивана Сикорского на 15 лїт тяжкої вязницї за те, що прийшовши дня 17 н. ст. грудня до хати Нетлї Зольдової убив єї полїном і забрав їй кільканацять зр. Про се убійство подана була в "Дѣлї" ширша вістка в своїм часї.
Тїло польского поета Лєнартовича буде перевезене на Скалку до Кракова. Д-р Асник, польскій дневникар і поет дістав уже дозвіл на се, щоби перевезти тїло Лєнартовича з Фльоренції до Кракова. Опозицію в тій справі робив Львів, котрого праса польска і рада міска домагала ся щоби мощі заслуженого поета зложити у Львові на кладовищи Личаківскім.
Товариство взаїмної помочи польских публицистів, основане — як ми доносили — у Львові, відбуло дня 26 н. ст. лютого перші збори. В зборах взяло участь також кількох публицистів з Кракова. Доси приступило до товариства 64 членів, а то 47 зо Львова, 11 з Кракова, 4 з Відня, 1 з провінції і 1 з Будапешту. Яко члени спомагаючі приступили редакції: Gazet-и urzędnicz-ої, Kurjer-a Lwowsk-ого, Przegląd-а з річною вкладкою по 100 корон, Dziennik-a Polsk-ого і Gazet-и Narodow-ої з вкладкою по 120 корон. Предсїдателем товариства вибраний соймовий посол і сотрудник Gazet-и Narodow-ої Теоф. Мерунович, заступником д-р Асник, а до видїлу війшли: Беньковскій, Тад. Чапельскій, Брон. Лясковницкій, Еренберґ, Игн. Задурович, Каспрович, Вяч. Масловскій, Каз. Бартошевич і д-р Реґер.
Огнї. Дня 24 н. ст. лютого в ночи повстав в Велдїжи огонь у господаря Ю. Лохмана і в одній хвили обіймив цїле господарство. Від сего огню займили ся ще і погоріли будинки господаря Федя Чопа. О ратунку не було і бесїди; господарі ледви живцем утекли. Згоріло 5 штук рогатої худоби, 3 безроги і вівцї. Шкода в части обезпечена виносить около 4000 зр. Огонь, здаєсь, був підложений в пору коли Лохман вибрав ся в ночи з кіньми на заробок. При тім треба згадати, що хоч громада Велдїж має аж дві сикавки, то все таки они занедбані і нїхто не вміє ними робити. — Дня 16 н. ст. лютого в ночи повстав огонь в Мостісках в домі Іосля Файхтбавма і знищив три загороди. Причиною огню був невичищений комин, збудований з хворосту. Сикавка міска не прибула до огню, а ратував лише ґр. Холоневскій з Рудник і війт з Сулківщини з 4 жандармами.
Дрібні вісти. Цїсар дарував погорільцям громади Билинка мала, в повітї самбірскім 200 зр. запомоги. 