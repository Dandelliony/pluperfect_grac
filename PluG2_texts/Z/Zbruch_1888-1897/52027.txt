◦ ◦ ◦ ◦ ◦ ◦ ◦ ◦ ◦ ◦

Сезон градовий розпочав ся у нас на добре. Вчера доносили ми о градах в мостискім і дрогобицкім повітї, нинї приходить ся нам не менше сумну вість занотувати. Як нам доносять, навістив град в недїлю дня 24 н. ст. мая слїдуючі громади повіту самбірского: Радловичі, Кільчицї, Шаде, Сїлець, Городище, Котованю і Громаду Дільну, передмістє Самбора. Шкоди дуже великі. Староство зарядило вже ліквідацію.
Причиною великого огню в Рикові, повіту золочівского, о котрім ми доносили, було циґаро. Паробки двірскі викидали гній з будинків коло лїсничівки. Підчас сеї роботи скрутив один з них циґаро і запалив сїрничкою з червоною головкою, в котрій находить ся матерія вибухаюча. Искра з головки запала в стріху і запалила єї. Сїльска молодїж уживає таких сїрничок часто до забави; кладе ся кілька сїрничок під вістрє ножика, а коли ударить ся патиком по ножику, наступає вибух. До чого такі забави можуть довести, показує повисшій примір.
Вчера на засїданю ради міста Львова радний Сирочиньскій піднїс справу дорожнї у Львові. Президент повідомив раду міску, що маґістрат уже заняв ся справою заосмотреня міста печивом, мясом і набілом, та що в короткім часї предложить свої внесеня в сїй справі. На-разї оголосив маґістрат приписи, дотикаючі подаваня ретельної ваги і цїни печива. Радний Стоковскій жадав запровадженя продажи хлїба на вагу, як то в инших містахь дїєсь. — Опісля надала рада міска п. Франц Зімі, директорови галицкої каси ощадности, почестне горожаньство за єго заслуги коло реформи відносин кредитових галицких, орґанізації товариств задаткових і фундації школи промислової і музею у Львові. — На внесенє радного Нємчиновского ухвалено віднестись до кола польского у Відни в справі усуненя з середини міста заведень карних [Бриґідок і вязницї слїдчої при улици Баторія] а то з взглядів санітарних. — Дальше ухвалено: добирати 4% додатку громадского від вина і мощу, підняти ся побору оплат консуційних краєвих в обсязї громади міста Львова і зараз приступити до засклепленя Полтви від моста при улици Фредра до евангелицкої школи і на те асиґновано 30.000 зр.
Австрійскі инспектори промислові видали справозданє за рік 1890, з котрого довідуємо ся, що 16 инспекторів і 8 асистентів инспекторів звидїли в 1890 р. 5892 заведень промислових, де працює 342.816 робітників. Жалоб робітницких одержали инспектори 5023, котрі мусїли розслїджувати та годити фабрикантів з робітниками. Що до устави о часї робучім і святкованю недїлї, каже справозданє, що великі промисловцї не переступали тої устави, коли тимчасом дрібні промисловцї часто використували силу робучу своїх людей. Що-до шкіл, то в многих околицях замічено байдужність робітників, котра зле впливає на их обставини.
В справі робітників видало намістництво розпорядженє, щоби кождий робітник, занятий роботою на даху, ґзимсах або на такій части дому, з відки би можна упасти, був привязаний линвою, котра би єго хоронила від упаданя. За несповненє сего розпорядженя відповідають ті, що дають роботу, наставники, а відтак самі робітники.
Нагородженє служачого. Як звістно, рішив сойм галицкій, щоби служачим, котрі довшій час вдоволяючо в закладї для божевільних в Кульпаркові повнять службу, роздїлювати для заохоти нагороди. Перше таке торжественне надїленє нагородою відбулось дня 28 с. м. Нагороду 10 дукатів одержав Станілав Бадзиньскій, повнячій уже 10 лїт службу надзирателя божевільних в Кульпаркові. Надїленє наступило в присутности: д-ра Гошарда члена видїлу краєвого, инспектора шпиталїв д-ра Савицкого, директора закладу д-ра Найсера, лїкарів, сестер милосердія, служачих і хорих. Для хорих устроєно відтак забаву.
Трамваю парового у Львові не буде. Сими днями донесла дирекція зелїзницї Белзкої магістратові, що відступає від наміреної будови того-ж трамваю, а все, що до тепер зробила, уважає за небувале. Для розвою Львова єсть се дуже велика шкода.
Будинок на лїтний театр львівскій буде викінчений ще сего тиждня, так що в недїлю розпочнуть ся вже представленя. Внїшна часть уже готова а тепер уставляє сто кількадесять робітників сцену. Декорації, роботи Ділля, мають бути гарні. Сцена мало що менша від сцени в театрі ґр. Скарбка, а що найважнійше, то се, що театр лїтний єсть, кажуть, дуже акустичний.
Дрібні вісти. Цїсар дарував громадї Рожанцї нижній, повіту стрийского, 100 зр. на будову школи. — Саранча знищила величезні простори в Марокко і Альжіри. 