"Зорї" н-р 4. — Рускої Историчної Библіотеки том XI.

"Зорї" н-р 4 з 15 (27) лютого містить: Козача помста, оповіданє І. Спілки (конець). — З италіяньского, поезія Олени Пчілки — До лиха та ще лихо оповіданє Олександра Катренка (конець). — Деякі людові вірованя про чорнокнижників, написав Данило Лепкій. Исторія литератури рускої, д-ра Омеляна Огоновского (про Григорія Цеглиньского, псевдоним: Григорій Григорієвич). — Замітки критичні: а) Хто ж справді винен і де-ж наша робота; б) Ще на тему: Хто винен? — Вісти з України. — Библіографія.
Рускої Историчної Библіотеки том XI. (Богдан Хмельницкій том III.) вже вийшов і брошуруєся. Розсилка розпічнеся через тиждень. Хто не дістав-би сего тому до 1 (13) марта, зволить реклямовати. Пренумеранти оправних примірників достануть том ІІІ-ій разом оправлений з IV-им, котрий закінчить сю мо-нографію і вийде з початком мая с. р. Пренумерату можна надсилати під адресою: Олександра Барвіньского у Львові, ул. Личаківска ч. 7.  