З Берлина — Вибір ген. Булянжера — Бунти селяньскі в Румунії

З Берлина надходять вельми непокоячі вісти о станї здоровля нїмецкого цїсаря. Урядово доносять, що цїсаря почало ще в недїлю душити і від того часу душить єго раз в раз а при тім появляються такожь і корчї. Такій стан тревав через цїлу нічь на вчера і вчера до полудня. Вже то, що недужому треба було вложити довшу канулю, здаєсь вказувати на то, що недуга шириться чим раз більше в долину в глубину легких. Скликане консиліюм лїкарїв орекло, що єсть то запаленє дихавки (bronchitis) і заявило, що стан недужого єсть дуже небезпечний ; на то згодився такожь і Мекенси. Находячі з Шарльотенбурга бюлетини викликують велику тревогу в Берлинї, де всї майже суть переконані, що незадовго наступить сумна катастрофа. Лїкарї кажуть навіть, що, хто знає, чи катастрофа не наступить леда хвиля. Вчера вечером відбулася у кн. Бисмарка довірочна рада министрів. Рано о 11 год. їздив кн. Бисмарк до Шарльотенбурга і був там довшій час а о тій самій порї приїхав туди такожь і наслїдник престола з женою. Приїхала такожь і цїсарева Августа і зараз пішла відвідати сина. В Берлинї розійшлась навіть була вчера вість, що цїсарь вже помер. Биржа єсть вельми занепокоєна. Нинї доносять з Берлина, що спеціялист д-р Ленатор заявив, що бронхитис ще не наступила, але Мекенси єсть мимо того дуже занепокоєний, бо горячка у недужого стає чим раз більша.
Криза канцлерска притихла вже зовсїм а навіть і праса перестала вже вести борбу в сїй справі. За то розпочала півурядова праса знов борбу против россійских вальорів. Може бути, що борба ся стоїть в звязи з вістею, що Россія стараєсь знов затягнути якусь позичку.
Вибір ген. Булянжера викликав в кругах правительственних і опортунистичних велике пригнобленє а за то вельми радуються з того вибору прихильники Булянжера і бонапартисти. Президент бонапартистівского комитету сказав, що бонапартисти мусять з радостею витати вибір Булянжера, бо він отвирає дорогу монархіи. Перед редакціями газет булянжерівских було в недїлю велике збіговиско людей а прихильники Булянжера манифестувались голосно в єго користь. Праса радикальна і опортунистична держиться спокійно в виду вибору Булянжера і думає, що він щезне в парляментї. Кажуть, що Булянже сам не може теперь рїшитися, чи приняти мандат чи нї. В парляментї побоюються, що зараз підчас першої бесїди Булянжера прийде до великих непокоїв. — На зборах „Union du Commerce“ мав Фльоке велику бесїду политичну, в котрій сказав, що Франція, посїдаюча довголїтною мирною працею здобуті институціи републиканьскі, не потребує протектора в часї мира а на случай війни має добре вправлену армію і знаменитих генералів, отже не потребує такожь диктатора. Бесїду свою закінчив Фльоке тим, що завізвав всїх републиканів до згоди і пригадав, що в слїдуючім роцї буде Франція обходити велике торжество мира т. є. всесвітну виставу. — В Єпиналь мав Ферри велику бесїду против Булянжера, в котрій старався виказати, що Булянже стремить до диктатури і хоче запанувати в Франціи.
Бунти селяньскі в Румунії прибирають чим раз більші розміри. Так доносять з Букарешту, що доокола столицї краю сконцентровано великі маси войска, бо єсть обава, що збунтовані селяне схотять великими масами прийти до міста і викликати демонстраціи. В кількох селах прийшло вже навіть до кровавої бійки межи селянами а войском і убито або поранено богато людей. Селяне домагаються роздїлу грунтів більших властителїв. До Букарешту повтїкало богато властителїв більших посїлостей з сел перед збунтованими селянами і просять о помічь. Соціялистична газета „Lupta“ взиває селян до революціи. 