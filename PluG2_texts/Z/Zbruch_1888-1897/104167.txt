◦ ◦ ◦ ◦ ◦ ◦ ◦ ◦ ◦ ◦

    Весна уже наспіла — і могло би здавати ся з многих познак, що вже мабуть не дасть собі видерти свого панованя. Тої звичайної у нас "мартової погоди" анї слїду, противно, сонце не гріє, а пече. Ві второк було у Львові в полудне на сонци 17°C., а по полудни зачали збирати ся на небосклони перші тучеві хмари. По год. 1-шій в ночи зачало блискати а небавом загрохотїли перші сего року громи і зачав падати рісний, дрібний — теплий дощик. Нинї (в середу) рано сонце засвітило і гріє, а на небі не слїдно хмароньки, що плила б за хмаронькою. Нарід тїшить ся так ранною весною, по улицях всьо надагло на себе легкі весняні одяги, болота нема, — а лиш ті, що твердо заснувши в ночи з вторка на середу не чули перших громів, похнюпили і жалують ся на свою химерну долю, котра позбавила их нагоди скріпити своє здоровлє звістними практиками "грошовими". Рівнож і з многих сторін доносять, що весна на добре розгостила ся. Н. пр. в залїщицкім ріля вже добре підсохла а хлїбороби сїють вже горох та ярку на полудневих спадах.   З Збаражчини виправили селяне своїм коштом трех людей, — медика п. Шміґера і двох селян-господарів — до Удіне в Италії, щоби они на місци переконали ся, чи перевозять еміґрантів до Бразилії, чи не перевозять. Висланники мусїли народови заприсягти, що повернувши здадуть справу цїлком по правдї. Як довідуємо ся — нинї ті висланники Збаражчини, переїзджаючи через Львів, мають бути на авдієнції у намістника кн. Санґушка.   Огнї. В Батятичах, жовківского повіта, погоріли 15-ого с. м. парохіяльні будинки. Огонь вибух вечером з причини доси незвістної; имовірно хтось підпалив. На ратунок приспіла огнева сторожа з Камінки і угасила огонь в досить короткім часї. Небезпечність була велика, бо село густо забудоване. Парох о. Коцик потерпів значну втрату в господарских знарядах.   Цукор знов подорожів! Почавши від нинї, 25-ого с. м., цукор знов дорожіє. Кільоґрам буде коштувати в головах 37 кр., на вагу 38 кр., а в кістках і мучний 40 кр. нове піднесенє цїни наступило в наслїдок того, що картель цукровничій піднїс цїну продажи гуртової о 50 кр. на 100 кільоґрамах.   Дрібні вісти. Портрет кардинала Сильвестра Сембратовича малює артист маляр п. Августинович. — Маршалок краєвий Ст. ґр. Бадені люстрував вчера краєву школу лїсову. — В Тарнові відобрав собі житє вистрілом з револьвера дня 23 марта с. р. Богдан Конопацкій, студент фільософії з університету цирихского.   Дѣло 