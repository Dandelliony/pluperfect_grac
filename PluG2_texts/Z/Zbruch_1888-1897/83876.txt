З приїздом руского театру до Львова.

По довгій розлуцї з Львовянами, по дволїтнім небутю в престольнім містї, загостив до Львова наш рускій народний театр, довго дожиданий милий гість. Не треба й говорити, що як львівска, так і околична публика повинна повитати одушевлено ту одиноку нашу институцію, що двигає на собі важку задачу: плекати питому штуку і нею освідомляти круги суспільности. Се важка задача, а люде, що приймали ся єї, посвятили себе не карієрі або вигідному житю, але станули на ту дорогу, на котрій стрічаєсь хиба тернє.   Культурні народи, народи, що зуміли видвигнутись по-над звичайний рівень освіти, зрозуміли вагу, значінє і вплив таких институцій. Повсюди у них пишають ся велитні святинї Мельпомени, — бо там, в тих святинях зберегає ся своє слово, розвиває ся своя штука, зароджує ся почутє добра і краси, — ллє ся світло, що благодатною і животворною струєю огортає і найгіршого чоловіка. Ми-ж ще не маємо такої святинї, наша муза мусить тулити ся в комірнім... Ми ще немічні, а немічні тим, що не вміємо пізнати і зрозуміти самих себе!   Не ходить о те, що ми ще не поставили великої камяної будови — згодом і до сего прийдемо, — але з-першу треба нам подбати, щоби ми змогли удержати і довести до розвитку то, що лишили нам батьки наші, здобуваючи тяженьким трудом.   Одна з найстарших і найповажнїйших институцій наших — рускій народний театр — повинна передовсїм звернути на себе увагу нашої суспільности. Суспільність не сміє лишати єї судьбі, але мусить щиро заопікуватись нею, єсли хоче, щоби світ не напятнував єї непідхлїбним пятном — байдужности.   Рускій народний театр, перейшовши санацію завдяки "Рускій Бесїдї", стоїть сегодня на висотї свого званя. Репертуар виказує самі нові драматичні твори найвизначнїйших руско-україньских писателїв, а артисти — люде спосібні і щиро віддані своїй задачи.   При такім складї річей надїємо ся, що вся руска львівска і околична публика радо заповнювати буде салю "Фрозіна" в сезонї представлень руско-народного театру. Можна надїятись, що і польска публика поспішить на представленя руского театру, бо-ж Русини відвідують польскій театр і польскій сценї служить чимало Русинів — сил навіть перворядних.   Щиро витаючи наш театр в столици Руси галицкої — бажаємо як найкрасших тут успіхів!   Дѣло 