Про кривду Русинів в палатї панів. — О великім здичіню селян.

Про кривду Русинів в палатї панів.
У Львові дня 9 (21) марта 1891.
За ери ґрафа Таффого ми вже нераз, коли тілько надходила хвиля покликуваня нових членів до палати панів ради державної, вказували на вопіючу кривду Русинів, котрі суть одиноким народом в австрійскій державі, що — кромі митрополита, засїдаючого з титулу достоїньства церковного, — не має в палатї панів анї одного свого представителя.
Другі народи далеко щасливші. Не говоримо вже о Чехах і Поляках, але навіть народи далеко менші від руского, мають в палатї панів своїх заступників. Досить сказати, що такі Румуни (несповна ¼ міліона в Долитавщинї) мають одного члена дїдичного, а одного доживотного, а Словінцї (около міліона, культурно і економічно не висше від нас стоячі) мають двох доживотних (третій Мікльосич недавно ось помер). Русини-ж від року 1881 не мали ще і до нинї не мають — свого бодай одного в палатї панів заступника!
Вимовлятись, мов-би то між Русинами не було личностей, котрих би ґр. Таффе міг предложити коронї до покликаня в палату панів, — значило би хиба не бути обізнаним з відносинами на Галицкій Руси.
До палати панів покликує корона мужів поважних, займаючих або видатне становище суспільне, або знаних та заслужених в науцї. Серед Русинів не хибне людей одного і другого рода. Ми навіть можемо двох таких мужів назвати по имени: п. Володислав Федорович, властитель дібр земских, меценат товариства "Просвіта", щедрий опікун промислу домашного в краю, — і д-р Омелян Огоновскій, професор рускої мови і літератури в університетї львівскім, автор многих цїнних творів наукових, голова товариства "Просвіта".
Ми Русини, три-міліонова часть народу в Долитавщинї, маємо повне право домагати ся рівного трактованя з другими народами, навіть значно меншими від нас, тож і домагаємо ся, щоби при маючих небавом наступити именованях нових членів палати панів рускій нарід не був уже довше иґнорований... О великім здичіню селян
в селї Підборцях пишуть нам з під Львова: Село Підборцї славне на цїлу свою окрестність. Дня 17. с. м. переходив я через Винники і здивував ся немало, побачивши, як з Підборець провадив жандарм з собою цїлу громаду молодих паробків, щоби помістити их в Ивановій хатї. Сей факт здивував цїлі Винники. З-відки зібрав их стілько? Як раз тогди вийшли фабричні робітники, межи котрими богато підборецких дївчат, на обід, і они оповідали собі, які то славні підборецкі паробки і селяне і що они чинять у свому селї. Дня 15 марця с. р. прийшли два паробки з Білки до одного господаря в Підборцях, у котрого єсть гарна доня на виданю, і забавляли ся. В ночи около 10 год. вертали они домів полем публичною дорогою. Аж там вісїм підборецких лицарів засїло на них з дручками, зловили одного (бо другій утїк), побили єго тяжко, зломили руку покалїчили голову і на пів мертвого кинули в рів. Другого дня взяли люде побитого до Підборець, повідомили о тім суд, а 17 с. м. судова комісія сконстатувала розказаний нами факт. Одважних лицарів відставили жандарми до вязницї. — А ось вам другій факт: В самі польскі мясницї украли "чесні" господаре підборецкі у шинкаря бочівку пива, занесли до одної хати і випили. Але найшов ся оден, надто говіркій спільник, Дольний і сей перед кимсь похвалив ся сим учинком. Довідалась о тім жандармерія і суд розпочав своє дїло. Як би ту Дольному за се відплатити ся? — думали инші спільники і в кілька днїв, стрівши Дольного на дорозї серед села перед самою хатою начальника громадского, побили єго тяжко, покалїчили, так що єго ледви притомного завезено сейчас до львівского шпиталю. — А ось вам ще і третій факт: Як раз в отсю пору вступив один паробок з Кривчич случайно до Підборець, подивити ся на весїлє. Подивив ся і повертав вже домів смерком штрекою до дому. Там напали єго підборецкі паробки, скинули в рів під штрекою і було би певно не обійшлось без побоїв, як би не чоловік з прислуги зелїзничої, що учув зойк і поратував бідного паробка. Отже славно списують ся Підборечане! Цїла околиця тямить ще часи, коли всї дрожали перед підборецкими коноводами, а тепер вже дійшло у них до розбишацтва. О чім се свідчить і до чого се доведе? 