Спільний буджет на 1892 р.

Вчера згадали ми коротко про правительственне предложенє що-до спільного буджету, яке роздано спільним делєґаціям, а нинї подамо детайлічно деякі позиції а заразом і мотиви правительственного предложеня.
Видатки brutto суть преліміновані в спільнім буджетї на 139,142.886 зр., а єсли відчислить ся від того звичайні доходи спільні, преліміновані на 2,673.508 зр., то видатки netto виказують суму 136,469.378 зр. На покритє тих видатків єсть дохід з мита в квотї 40,155.180 зр., а остаючу суму 96,314.198 зр. треба роздїлити між обі половини монархії. Від сеї квоти треба відчислити два процент на Угорщину (се за прилученє погранича войскового до Угорщини), а именно 1,926.283 зр. 96 кр., і з остаючої квоти 94,387.914 зр. 4 кр. припадає на Австрію 70 процент або 66,071.539 зр. 83 кр., а на Угорщину 30 процент або 28,316.374 зр. 21 кр. На рік 1891, після повисшої пропорції, ухвалили делєґації спільний буджет на 90,585.454 зр. 26 кр., отже буджет на 1892 р. єсть більшій о 3,802.459 зр. 78 кр. або що участь Австрії має збільшитись о 2,661.721 зр. 85 кр. а Угорщина о 1,140.737 зр. 93 кр.
Сі 139 міліонів розкладають ся в сей спосіб на поодинокі міністерства: Міністерство справ заграничних потрібує на свої видатки 3,637.400 зр. (поодинокі позиції сего міністерства суть такі: центральна управа 577.300 зр., фонд диспозиційний і видатки на політичні информації 600.000 зр., дипльоматичне тїло 1,445.700 зр., консуляти 1,014.400 зр.) Міністерство війни потрібує на войско 121,720.490 зр. а на воєнну маринарку 11,627.714 зр., разом 183,348.204 зр. Спільне міністерство фінансів потрібує 2,029.022 зр. (на центральний заряд 186.022 зр., на пенсії емеритованим урядникам 1,843.000 зр.). На спільний трибунал обрахунковий єсть видатку 128.260 зр. а. в. 