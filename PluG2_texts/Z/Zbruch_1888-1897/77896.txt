Из Станіславівщини.

Длячого біда і темнота, а також і моральний упадок між народом? або спостереженя з найблизших околиць Станіславова.
Прибувши на займану тепер посаду з сторін, де просвіта висше стоїть і де економічний стан людности добре ся представляє, а де і моральність високо стоїть, зачудував ся я немало крайній нуждї, темнотї і моральному упадкови селяньства в тутешних сторонах. Став я при борбі о розширюванє просвіти роздивляти ся, з відки беруть ся наведені три головні хиби між селяньством. Отож першою cего причиною єсть байдужність на все або апатія і непорядність тутешних селян. На се доказ: В Жидачівщинї н. пр. истнують так звані позичкові каси громадскі, де може заратовати ся не оден ґазда в разї потреби позичкою і уникає тим чином лихви. До cего треба додати, що з відсотків, побираних правильно що кварталу через делєґованого Видїлом повітовим урядника, удержує громада всїх своїх урядників і оплачує дотацію учительску, а також потреби школи. Притім люструє урядник Видїлу повітового жидачівского і стан каси громадскої квартально, а се причиняєсь до точности рахунків, ведених урядами громадскими. В найблизшій околици Станіславова того не видко, а може коли і було, але якось не так енерґічно стягало ся в лїпших часах і каса позичкова не принесла громадї хісна і не приносить. В иншім місци оповідали менї люде, що не знають, як собі порадити з пляном і кошторисом на будову школи, тож належить знати, що Вис. Рада шкільна видала т. зв. нормальні пляни будинків шкільних ще в р. 1889 і на жаданє через Світлі Ради шкільні окружні удїляє безплатно интересованим, а тим самим положила запору несовістним недипльомованим "бавмайстрам" сїльским, котрі нераз визискують непорадних громадян своїми плянами, а тим нераз здержують будову шкіл.
По селах не видко читалень і крамниць, котрі находять таку моральну підпору в "Народ. Часописи". Нарід в зимі в недїлю і свято по вечірни, не маючи розривки в читаню книжок, анї в співі, анї не посїдаючи читальнї, хоч будинок старої школи стоїть порожний, "збирає ся по дорогах, бо в коршмі не може помістити ся і балакає за ріжні справи. Молодїж маюча злий примір з міста, стає по дорогах і заховує ся неконче прилично. Дївчата идуть на службу до міста і вертають зіпсовані, а був навіть випадок, що одна дївчина сїльска, пішовши на службу до Коломиї, пропала десь без слїду, і мати вдовиця не могла вже єї відшукати.
Дорожня по селах нечувана; з найменшою дрібницею идуть навіть дїти до Станіславова. А зависть яка тут межи сусїдами, то не дасть ся навіть описати. При тім нужда страшна, бо піяньство цвите, хоч не в селї, то під ослоною в містї. Громади не були би так бідні, особливож ті, котрі находять ся над Бистрицею; они мають тут рінь, за котру мож річно мати до 200 зр. приходу. Мають також право польованя і право риболовста, але сего не уміють використати, а часто і не хотять, або ще й самі собі роблять шкоду. Не знаючи своїх прав, часто від лїт кільканацяти не упоминали ся від сторін конкуруючих о належитости прелімінаря шкільного, випливаючи з арт. 24 зак. шкіль. з 2. лютого 1885. Дочисливши лиху господарку орну і нечуване лїнивство, знаходимо причину нужди і біди, за котру тілько всюди чути.
О найменшу дрібницю треба старати ся силоміц і то причиняє ся до руїни мешканцїв, що противлять ся всякому поступови. Помимо найревнїйшої тут працї душпастирскої, помимо упадаючих сил учительских під трудами введеня якої цівілізації, все дарма, а стан представлений, згідний з правдою, родить апатію межи тими, котрі свої сили жертвують для добра народу.
О. П. 