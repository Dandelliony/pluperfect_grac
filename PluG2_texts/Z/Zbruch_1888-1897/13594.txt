Пригода цісаря. 

Підчас вправ артилерії під Феликсдорфом коло „ Wiener-Neustadt" мала лучитися цісареви небезпечна пригода. Около 1. години пополудня велїв цісар здержати вправи. Сейчас дано сигнал, щоби стримано огонь. Тимчасом одна батерія, що находилася яких 1000 метрів в заді, не почула сего сигналу з тої причини, що з противної сторони був сильний вітер. Цісар будучи певним, що стрілянє вже перестане, пустився з цілою дружиною, щоби оглянути шанці, до котрих стріляно. Може ще на 300 метрів був цісар від шанців, коли згадана батерія пустила гарматний стріл. На першу вість о тім рознесли газети поголоску, мов-би то куля перелетїла туй коло самого цісаря, в наслїдок чого кінь нї-би сполошився і цісар знаходився в великій небезнечности. Тимчасом „Fremdenblatt" простує ті поголоски, кажучи, що куля не могла трафити цісаря, анї нїкого з дружини, бо они не находились на линії стрілу. 