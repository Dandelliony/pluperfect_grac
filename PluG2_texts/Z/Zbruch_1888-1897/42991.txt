◦ ◦ ◦ ◦ ◦ ◦ ◦ ◦ ◦ ◦

В Бродах удержує тамошне товариство музичне від р. 1876 школу музичну, в котрій учать ся дїти від 8 до 16 лїт. Сего року віддало товариство сю школу під управу п. Д. Вольфсталя (брата професора львівскої школи музичної) і при пописї, котрий оногди відбув ся, показали ся дуже гарні результати. Дуже гарно випали продукції орхестри, зложеної з тих малолїтних учеників, а також і сольові гри поодиноких учеників свідчили, що наука не пропадає марно. Именно подобала ся одна точка попису "Думка Вольфсталя", котру відограла девятилїтна дївчина сїльска, Євка Гладун, заявляюча незвичайний талант в грі на скрипцї.
Відчит. В "Читальни Науковій" (Ринок ч. 43) в суботу, 25 н. ст. жовтня виголосить п. Гнат Дашиньскій відчит "О суспільних відносинах в Нїмеччинї", початок о 7-ім год. вечером.
На засїданю ради міскої у Львові поставив радний д-р Бик отсе внесенє: "Зваживши, що внесенє посла Дав. Абрагамовича, поставлено в соймі, що-до заведеня краєвих оплат консумційних, а именно у висотї 3% податку консумційного від вина, 6 зр. від одного гектолітра руму, араку, коняку, лікеру і инших солоджених напитків спірітусових — зміряє до накладаня нових тягарів в висотї около 70.000 зр. річно на мешканцїв міста Львова; — зваживши, що репрезентація міска все займала противне становище супротив всїх податків консумційних, чи то для держави чи то для краю, а то именно з увзглядненєм перетяженя міст замкнених, — зволить рада міска порішити: Взиває ся св. маґістрат, щоби роздумав потрібні кроки на усуненє внесеня пос. Дав. Абрагамовича і уповажняє ся заразом маґістрат а взглядно президента до всяких кроків противних, а именно до внесеня петиції або протесту чи то до сойму чи до правительства." — Внесенє се приняла рада міска без дискусії.— Опісля полагоджено ще инші справи; а то що-до будови заведеня для неулїчимих порішено приняти приватні лєґати на сю цїль і закупити ґрунт за 5.700 зр. під будову при ул. Польній і Городецкій; дано підпомоги : для Читальнї академічної 200 зр. а для товариства політехнічного 500 зр.; назву улицї "на Дебрах" — змінено на "ул. Павлинів".
25-лїтний ювилей злодїйскій буде міг справляти за 7 лїт Иван Хрущ, засуджений свіжо львівским судом карним за злодїйство на 7 лїт тяжкої вязницї. Иван Хрущ числить 44 роки житя а в криміналах просидїв уже 18 лїт, бувши 11 раз караним. Має він особлившій характер і здібність "потягаючу" в руках, чи, як то кажуть ремесло, котре не давало єму марно загибати в світї, хоч не брав ся до тяжшої чорної працї. Відсиджуючи послїдним разом кару в мурах карних у Винниках, забажав вийти на світ перед часом, щоби дати кілька свіжих доказів своєї потягаючої здібности. В тій цїли пробив дїру в стїнї і під впливом свіжого воздуха опинив ся в поблизькім Миклашові, де опорядивши двох селян, розпочав дальшу прогульку артистичну і зайшов до Яричева. Там вломив ся до хати, а опісля удав ся вже до столицї і центра злодїйскої штуки — до Львова. Та тут показалось, що помимо довголїтної практики, Хрущ не доріс до культу своєго званя, бо хитрого Хруща перехитрила львівска поліція таки першого дня і відставила до львівского суду, де єго засудили зараз на 7 лїт вязницї.
Дрібні вісти. Громада Камінка вел., пов. грибівского, одержала від цїсаря 100 зр. на будову школи. — Алекс. Чоловскій одержав в університетї львівскім степень доктора фільософії. — Ново именований директор краківскої поліції, Короткевич, обіймає своє урадованє 28 н. ст. жовтня. — Дня 30 н. ст. жовтня с. р. відбудесь вінчанє укінченого богослова Вол. Копивічака з п-ю Анною Билиньскою, донькою приходника в Токах коло Підволочиск. — У Львові застрілив ся надпоручник 55 полку піхоти Шіфер. 