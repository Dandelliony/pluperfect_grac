Галицко-рускі переселенці в Россії. — З Бурштина пишуть нам.

Галицко-рускі переселенці в Россії. "Перед кількома лїтами (пише з Волиня до коломийскої "Русскої Ради" один переселенець из Мостів) писано було в "Науці", що в Россії продаються дрібними пайками панскі грунти дуже дешево, та що нашим людям варто-би переселитися. Сеї ради послухало 1884. та 1885. р. богато наших селян, особливо з Батятич та Мостів, попродали свої господарства, і то найбільше жидам, бо спішилися, як кажуть, чим скорше перебратися за границю, до тої землї "медом і молоком текущої". Та зараз на граници на коморї урядники позабирали від них мита по кількадесять рублїв, а подавали им квити на кілька рублїв. Наші селяне думали, що бідї вже конець, тай не ховали добре навіть тих квитів. Аж приїздить до них уже на місци комисія з жандармами тай питає за квитами. Зачалися протоколи й слїдство, і комисія рїшила, що наші селяне — пачкарї, і посписувала та потаксувала их рїчи яко контрабанду. Та се ще найменше лихо. Але, після россійского права, чужим підданим не вільно интабулюватися на грунт, доки не приймуть россійского підданьства. Отже наші селяне хоть по-правдї покуповали у панів грунти на вічність на рати, а про око поробили у нотаря з панами контракти, нїби-то в аренду беруть ті грунти на 12 лїт. Платять они що-року панам рати, і розгосподарувалися на добре. Побудували собі доми й господарскі будинки, і велося им не лихо, хоть і гірше нїж у Галичинї, через те, що нїхто з них не був заинтабульований чи, як там кажуть, не мав купчої. Навіть тоті, що ще давнїйше перед 15 роками переселилися, хоть гроші уплатили з гори дїдичам по умовленій цінї на вічність, хоть вже поприймали й підданьство россійске, а таки й доси не мають купчої. Се занепокоїло нових наших переселенців. І справдї, не минає й пів року, як приходить вість з поземельного россійского банку, що цілий маєток того пана-шляхтича, на котрого грунтах они сидять, має бути злицитований за неоплачені рати банкові. Ідуть они до пана, кажуть єму, що вже сплатили свои грунти, а він ще дре по 400 до 500 рублїв, кажучи, що поїде до Кієва до банку і виплатить всю их землю, тілько свій кусник лишить у банку. Тимчасом і банк не хоче вилучити частини заставленої землї, аж доки весь довг не буде заплачений. От і лишилися наші переселенці на леду. Они всї жиють в непевности на 12-лїтних контрактах, і длятого один другого гризе, один на другого нарїкає. А знов і тамошні селяне всякі пакости им виробляють, і на все треба мовчати, бо то в далекій сторонї, межи завистними людьми. Не одно лихо треба перетерпіти, щоби можна було приняти россійске підданьство та щоби приняли их до свого общества. Кажуть на них: зайди, зателепи, заграничники, позаходили на нашу землю і забрали нам єї з-під носа! З того всего хиба вертай назад
З Бурштина пишуть нам: Тамтого тиждня около 15 н. ст. марта помер в Бурштинї Едмунд Мордкович, з роду караїм, з дїда "omnibus", в котрім вигідно їхала политика рогатиньска, суд бурштиньскій, шляхотскій шовинизм і хлопска популярність — се довголїтний писар громадскій на кількадесять селах, де він майже від початку конституційного устрою свою карієру почав, а працюючи в кількох селах за малі з початку гроші і совістно, яко писар роздобув собі велике довіріє у людей простих і поважанє, — а коли доробився і більшого маєтку то і у интелигенції. За-для доброї писарскої удачі і популярности питалися все за ним другі села, і гнеть став він писарем майже цілої околиці коло Бурштина. Був то час, коли панове старости і урядники судові не мішалися до польскої политики, а були тілько ц. к. слугами і радо дивилися на писарїв добрих, любячих працювати, порядки вести в громадї конституційній. Они то і не бачили нїчого злого, як пок. Мордкович по всїх майже громадах вів ціле дїловодство по руски, гарним і правильним почерком, охотно і як-би родовитий Русин бесїдував по руски. В тій добі виросла для него слава порядного писаря, поважанє і гроші — і тілько добрих порядків лишилося по селах, що по нїм з того часу. Коли-ж скрїпився польскій шовинизм, а геґемонія краєва взяла роги, той Мордкович упав жертвою политики, не устоявся таким до кінця. Из скромного зарібника, захожого з Галича караїма, стався панок, як кождий иншій, яв вести справи — особливо политичні, — так, як того польским автономистам всякої бранжи було потрїбно, не озираючись на громади, котрі єго збогатили, а опирався на тих, що єго становиско скрїпляли, по селах же на війтах, зависимих як і він від староства і политики. Майже від десяти лїт був пок. Мордкович заступником ц. к. прокуратора суду бурштинского, мужем довіреним у всїх чинностях "сильнїйших", а ві всїх виборових справах душею противників і политики рогатиньскої. Про порядки писарскі вже від тогди, як на такого коня усїв, не журився, писати по руски давно перестав, о популярність по селах не стояв. Порядків по канцеляріях писарских уже не знайдеш, бо небіщик уже рїдко коли лично вів писарске дїло, а ще рїдше являвся в громадах, а заступавсь підписарчуками, жадними грошей, котрі як хвилеві робітники борзо завела нелад. Той нелад укрїпився через то, що сел, стоявших під доброю фирмою Мордковича, нїхто з компетентних сфер не спішився доглянути, хто-би був важився щось закинути або пожалуватись на надужитя війта, або що, то зараз почув на собі всю силу властей — подозрїнє, мов-би він псував загальний порядок і т. п. а над самою справою переходжено до порядку дневного. Від тогди нарід став нарїкати у нас на писарїв а шеф через те потеряв дотогочасне довірє... 