◦ ◦ ◦ ◦ ◦ ◦ ◦ ◦ ◦ ◦

Державна запомога для навіщених повенею має бути трохи більша як 100.000 зр. т. є. мало що більше як видїл краєвий жадав по повени в червни. В першім рядї оберне ся запомога на запевненє зимового засїву там, де сегорічний намолот видає зерно никле, не спосібне до сїяня. В другім рядї ужиє ся запомога на будову знищених доріг і мостів, щоби дати населеню заробок. — В тій справі доносять з Відня: Wiener Ztg. оголосила розпорядженє цїсарске, котрим удїляє ся Галичинї, Буковинї і Тиролеви 240.000 зр. на беззворотні запомоги для навіщених повенею. Розпорядженє датоване з дня 23 н. ст. серпня.   Доповняючі вибори послів до ради державної з міста Львова на місце д-ра Смольки і з громад сїльских округа ярославского на місце помершого ґр. Володисл. Козебродского назначені на день 30 н. ст. вересня, а вибори посла до сойму з менших посїлостей в повітї долиньскім на місце Мазаракого розписані на день 6 н. ст. жовтня.   Рада міста Львова ухвалила на вчерашнім засіданю приступити до будови приходства для греко-кат. пароха при церкві св. Параскевії на жовківскім. Кошти будови винесуть 15.000 зр.   Туча з громами і вітром лютила ся вчера над Львовом і тревала від години 7-ої вечером до пізної ночи. Хмари надтягнули з півночи.   Нафта в Добромили. В Гучку під Добромилем розпочали ся дня 18 н. ст. серпня роботи коло верченя кирницї нафтової. Властителем нової копальнї єсть товариство француске, котрого директором єсть якійсь п. Мадяр.   Новий уряд почтовий отвирає ся дня 1 н. ст. вересня в Райтаровичах, в повітї самбірскім. Округ доручень сего уряду будуть становити громади і обшари двірскі: Берестяни, Райтаровичі з Залужем і Рогозно та громади: Биличі, Корничі, Садковичі з Владиполем, Вяковичі з Вяцковицкою Волею і Воля Баранецка.   Чи прилично ножем їсти? Отсе дуже важне питанє рішив суд в Новім-Йорку. А справа така була. Таночницю Шарльоту Паже обжалував один реставратор о те, що она замість вилками їла ножем, на превелике горе прочих гостей. Коли реставратор звернув єї увагу на невластиве поведенє, таночниця відповіла, що она робить те, що їй до вподоби, а в доказ своїх слів поклала ноги на столї і стала видовбувати зуби вилками. Очевидно, се викликало поміж гостями ще більше зворушенє. Отже реставратор пізвав єї до суду. Судья, чоловік розумний, взяв ся розбирати жалобу і рішив: В вольній Америцї свобідно кождому їсти не лише ножем, але і кописткою, єсли тілько кому захочесь. Також ноги може таночниця класти на стіл або де-небудь, бо ноги таночницї не суть неприличні. Натомість видовбуванє зубів вилками, особливо у дами, становить каридостойний чин, — і за се судья наложив на неї кару 10 долярів.   Найбільше пива випивають мешканцї села Фрайунґ в Баварії. Минувшого року випили в тім селї 515.000 літрів пива. Після послїдного спису населеня живе в селї всего 880 людей, отже на кождого мешканця припадає 636 літрів пива на рік.   Дрібні вісти. Намістник ґр. Бадені повернув до Львова. — В Кракові помер звістний книгар і видавець многих книжок Исак Мендель Гіммельбляв. — Дмитро Дацків заступник возьного в львівскім намістництві, упокоїв ся дня 24 серпня скоропостижно на удар серця в 39-ім роцї житя. Покійний лишив жену і троє дїтей. — В Наленчові в ґубернії люблиньскій помер оногди нагле в 57-ім роцї житя Мих. Андріолі, знаменитий польскій артист-рисовник.   Дѣло 