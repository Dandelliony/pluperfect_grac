◦ ◦ ◦ ◦ ◦ ◦ ◦ ◦ ◦ ◦

Дня 15 марта с. р. відбуде ся доповняючій вибір з громад сїльских одного члена до ради повітової у Львові. Просимо всїх Впов. Виборцїв солідарно голосувати на о. Данила Лепкого, пароха з Горбач. — Кость Шевчук, — Иван Короляк, — Ив. Риґель, — Гнат Сенишин — виборцї в Щирецкім.   На послїднім засїданю щирецкого товариства педаґоґічного руского видїл уконституував ся так, що головою вибрано [на загальнім зборі] одноголосно о. Богдана Еліяшевского з Гуменця, заступником голови п. К. Малицкого, секретарем о. Я. Янкевича зі Щирця, касієром п. Ивана Долинку, контрольором п. Ю. Ріхтера, а заступниками видїлових пп. Витошиньского і Квасника.   Засїданє видїлу Наукового товариства имени Шевченка відбуде ся в понедїлок о 6-ій годинї вечером в сали засїдань товариства.   Епархія станиславівска числить, після шематизму на 1894 р., 433 парохій, 51 сотрудництв системізованих, 29 приватних і 19 експонованих. Що-до наданя роздїляють ся парохії так: цїсарского наданя єсть 66, ординаріятского 32, приватного 335. Число всїх вірних в 20 деканатах виносить 826.370 душ. Найбільше парохій має деканат гусятиньскій, бо 29, відтак кудринецкій 26, найменше буковиньскій — 16. Що-до населеня найчисленїйшій деканат кудринецкій, має 58.081 душ, відтак косівскій 51.251 душ, найменше численний деканат буковиньскій, що має 24.043 душ. — В 1893 роцї упокоїло ся в епархії 13 священиків, рукоположено 16 пресвитерів. Капітула складає ся з 7 крилошан, а крилошан почестних єсть в епархіи 5. Всїх священиків має епархія 545, а з них 427 женатих, 100 вдівцїв, 10 безженних і 8 монахів ч. С.В.В. Церков взагалї єсть 758, а то: 431 матерних, 296 дочерних і 31 каплиць.   Торговля галицкими селянами. На поліційній инспекції в Чернівцях явило ся дня 28 н. ст. лютого 15 селян робітників з Галичини з жалобою, що фактор Ляндес законтрактував их до Румунії і коли они скінчили там роботу, не дав им нїякої платнї. Обманені прийшли до Черновець о прошенім хлїбі.   При доповняючім виборі одного члена ради повітової в Калуши з ґрупи громад сїльских вибрано о. Ник. Рожаньского 103 голосами на 130 голосуючих. Контркандидат селянин Романів одержав 20 голосів, а о. Ом. Криницкій 7.   В загальній лїчници у Львові, як подає справозданє д-ра Льва Косака, заміщене в Przegląda lekarsk-ім, орґанї товариств лїкарских, подано безплатну пораду і опіку лїкарску від часу заснованя тої институції т. є. від р. 1886 до тепер звиж 100000 особам. На самім віддїлї недуг венеричних, на котрім ординують д-р Косак і д-р Тагарчух удїлено в тім часї поради 10.000 найбіднїйших осіб.   Знов дефравдація. В віденьскій касї хорих викрито дефравдацію 5300 зр. З тих грошей забрав урядник Бракль 3000 зр., Сойка 2000 зр. а Еп 300 зр. Еп і Сойка утекли і за ними розписано гончі листи, Бракля увязнено. Показало ся, що Бракль уживав здефравдованих грошей на заложенє бібліотеки. При ревізії забрано у него бібліотеку вартости кілька тисячів зр.   Дѣло 