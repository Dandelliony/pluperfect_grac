Розрухи робітницкі в Бялій.

Дня 27 н. ст. мая розпочалась розправа карна в Вадовицях перед звичайним трибуналом карним против робітників, котрі брали участь в розрухах в Бялій. На лаві обжалованих засїло 34 обжалованих т. є. тих, котрих підчас розрухів увязнено, бо рівночасно веде ся слїдство судове против многих инших робітників полишених на свободї. Обжаловані не мають оборонцїв, бо не мають на их оплату грошей, а закон не наказує додавати оборонцїв при розправах перед звичайним трибуналом. Обжаловані суть зарібниками фабричними, а також єсть між ними кілька ремісників челядників. Провідниками в розрухах уважає прокураторія Іосифа Берґманна, 35 лїтного зарібника, та пятьох инших: Фуссека, Дрозьдзика, Нішвіца, Вєхця і Шпирку.
Прокураторія обжаловує: о злочиньство крадежи з §§. 171, 173 і 174; — о злочиньство публичного насильства через злобне ушкодженє чужої власности; — о насильний напад чужих нерухомостей при вломі до шинків Шліттерманна і Ґросса; — та о провину збіговиска з §. 283. Прокураторія вносить укарати обжалованих вязницею від одного до пять лїт.
Акт обжалованя представляє розрухи в Бялій так:
Дня 7 цвітня с. р. відбулись в Бєльску збори робітників, на котрих сильно підбурила робітників бесїда виголошена по нїмецки жидом Германом Кадішом, докторандом фільософії з Відня. Робітники в Бялій хотїли також у себе відбути такі збори і старали ся о бесїдників, польского зі Львова і нїмецкого з Відня, але пересвідчились, що староство не дозволить на такі збори. Мимо того розійшлась вість, що 23 цвітня о год. 7-ій вечером виголосить промову на ринку в Бялій львівскій бесїдник.
Того то дня зачали під вечір сходити ся громадки робітників на ринку в Бялій. Комісар повітовий Шавловскій в мундурі і місцева поліція почали завзивати робітників розходити ся, але робітники заявили, що будуть спокійно вижидати бесїдника. Відтак почав ся більшій заколот і крик між робітниками та всї вибрались за місто до Липник. Першій дім в Липнику єсть Якова Ґросса, купця, властителя кількох шинків і складу оковити вартости до 500.000 зр. Ґросс позамикав вікна і двері, а робітники, не могучи дістатись до внутря, почали бомбардувати дім камінєм. Відтак пійшли робітники до дому пропінатора Корна і розбили єму два шинки та понищили і покрали всї єго засоби напитків.
Коли лиш зачались ті розбої, прибула на місце розрухів кавалєрія, але що не могла дати собі ради, то закликано на поміч піхоту 56 полку. Одна компанія під проводом капітана Либосварского з баґнетами на карабінах, а відтак ще другій і третій віддїл піхоти, при котрих були комісар Шавловскій і концепіст староства Ґубатта, явились перед робітниками. Робітники не уступали а ще і кидали на войско всїм, що попало під руки. Один вояк поцїлений в голову, повалив ся на землю, на иншого вояка замахнув ся робітник сокирою і підофіцир Шенґут тяв тогдї робітника шаблею а деяким воякам хотїли вирвати карабіни. Капітан Лісбосварскій дав розказ стріляти: войско стрілило а з робітників кількох на смерть погибло а инших тяжко покалїчено. Товпа подалась. Рівночасно вислано фельдвебля Шевґута в инше місце, де нїби-то мали робітники підпалювати склади оковити Ґросса. Шенґут казав два рази стріляти між робітників і знов кількох погибло. Робітники почали утїкати; тогдї замкнено улицї войском а жандармерія почала арештувати робітників. 