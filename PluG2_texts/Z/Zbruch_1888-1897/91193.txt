◦ ◦ ◦ ◦ ◦ ◦ ◦ ◦ ◦ ◦

  Проґрама подорожи цїсарскої до Галичини, котру ми навели за деякими краківскими і львівскими польскими часописями, єсть — як пише Gazeta Lwowska — хибно подана, бо доси не затверджено ще сеї проґрами.   На підмоги з ювілейної фундації судових урядників округа висшого краєвого суду у Львові оголосило намістництво конкурс до 15 н. ст. вересня с. р. Подавати ся о ті підмоги можуть вдови і сироти по найбіднїйших урядниках судових згаданого округа Xl, X і IX кляси ранги. До неостемпльованих подань треба долучити свідоцтво убожества і документи, котрі доказували би, що муж взглядно отець був судовим урядником згаданого округа.   Для співаків. Маґістрат міста Львова розписує конкурс на пять місць безплатної науки сольового співу в школї товариства "Лютня". Убігаючі ся мають виказати ся, що не розпоряджають відповідними средствами на науку співу, а також що учили ся вже співати і дійшли в співі до якихсь результатів. Убігати ся о безплатну науку співу можуть також ті, що користували ся вже минувшого року такою наукою. Наука треває один рік. Просьби треба вносити до маґістрату у Львові найпізнїйше до 31 н. ст. серпня.   Холєра. Віденьскі часописи доносять: В живецкім повітї сконстатовано холєру в місцевости Суха, де пошесть укривано. Доси було в Сухій 20 занедужань на холєру і 5 случаїв смерти. — Дальше доносять про сконстатованє холєри в бучацкім повітї, в громадї Устє Зелене, де також затаєно пошесть. Від 16 до 29 липня було в Устью Зеленім 18 занедужань, з них 2 скінчили ся смертію. — В бохеньскім повітї сконстатовано холєру в Забержові і Неполомицях. В обох місцевостях померло по одній особі. — В велицкім повітї занедужали дня 27 липня 2 особи в Пиховицях а одна 28 липня в Закшувку. З тих трех занедужань скінчили ся два смертію. — В краківскім повітї було одно занедужанє в Плашові а 2 в Бєнчицях; по дві особи виздоровіло в Могилї і Кшеславицях. — В гусятиньскім повітї не занедужав і не умер нїхто 28 і 29 н. ст. липня. — В залїщицкім повітї представляла ся пошесть 28 і 29 липня в той спосіб: В Залїщиках занедужало 27 осіб, померло 12, виздоровіла 1; в Залїщиках старих занедужали 4 особи, виздоровіли 2; в Дзвинячи занедужала одна особа; в Тлустім занедужали 3 особи, померли 2; в Рожанівцї було занедужань 7, случаїв смерти 5, в Устєчку занедужала одна особа а одна виздоровіла. — В борщівскім повітї занедужали в Вільхівци 3 особи, померли дві; в Озерянцї занедужали і померли по 2 особи; в Устью епископскім і Монастирци занедужало по одній особі, а в Більчи занедужали дві особи і ті померли. — З чортківского повіта доносять про одно подужанє і про два затаєні случаї холєри, з котрих один скінчив ся смертію. — В городеньскім повітї занедужало в Обертинї 6 осіб, в Луцї 3 особи, з котрих одна померла. — В скалатскім повітї сконстатовано один случай холєри у осіб, що занедужали 26 липня, в Скалатї самім. — На Буковинї було в Товтрах, кіцманьского повіта 4 занедужань і 2 случаї смерти, а в Суховерхові одно занедужанє. Також в вижницкім повітї в громадї Вашківцї лучило ся одно занедужанє. — З сего справозданя виходить, що холєра прибрала більші розміри в залїщицкім і борщівскім повітї, та що розширила ся на три нові повіти: бучацкій, скалатскій і живецкій, так що тепер єсть в Галичинї 13 повітів навіщених холєрою, з тих 6 в західній а 7 у всхідній части краю. — Від Нижнева, в бучацкім повітї, доносять, що холєра проявила ся в Острій і коло Коропця ще минувшого тиждня. До кількох днїв занедужало в згаданім селї 9 осіб, з котрих 5 умерло. Староство вислало 29 н. ст. липня до Острої, повітового лїкаря, когрий перевів обдукцію одної жінки, що скоропостижно умерла і вислав єї внутренности до Львова, для фахового розслїду. При тій нагодї поучив повітовий лїкар мешканцїв Острої, як мають хоронити ся перед холєрою і заборонив им пити воду з Днїстра. Характеристично, що помимо урядово вже сконстатованої холєри в Устью Зеленім аґітує бучацке староство в користь львівскої вистави. Сими днями розіслало оно до громадских урядів письма, в котрих взиває селян, щоби зголошували ся до огляненя львівскої вистави в часї приїзду Єго Вел. цїсаря. Ті що зголосять ся, мають зложити по 8 зр. на особу, за що одержать у Львові поміщенє і харч на три днї.   Дѣло   