◦ ◦ ◦ ◦ ◦ ◦ ◦ ◦ ◦ ◦

Від п-ї Наталії Кобриньскої одержали ми слїдуюче письмо: Відозва до Вп. Пань, котрі брали участь в поїздцї "Бояна" до Праги. Щоби хоч в маленькій части віддячитись Чешкам за их сердечну гостинність, деякі наші женщини ще в дорозї підняли гадку зложити альбом з фотоґрафій участниць прогульки і відослати клюбови ческих жінок. Щоби сю гадку перевести, прошу всїх участниць прогульки, щоби зволили ласкаво як найскорше прислати свою фотоґрафію (по можности ґабінетову і конечно в народнім строю) і 1 зр. на альбом на руки панї Іосифи Бобикевичевої в Стрию.
Смерть в цїсарскій родинї. Не минуло ще й двох тижднїв від часу смерти архикнязя Генрика і єго жени баронової Вайдек, а вже постигло родину цїсарску нове нещастє. Брат архикнязя Генрика, архикнязь Зигмунд, перестудивши ся по перебутій инфлюенци, дістав запаленя легких і по короткій слабости умер вчера т. є. 15 н. ст. грудня в 66 роцї житя. Ще минувшого тиждня відвозив архикнязь тїла помершого свого брата Генрика і баронової Вайдек з Відня до Боцену в Тироли і тут був присутний при похоронї. В поворотї до Відня перестудив ся покійний архикнязь а се спровадило за собою запаленє легких, котре скінчило ся смертію.
Огнї. В Спасові повіта сокальского знищив огонь дня 6 н. ст. грудня горальню двірску, власність п. А Шиманьскої. Шкода виносить 21.000 зр., а убезпечена була лиш на 7000 зр. Огонь повстав через неосторожність слуг.
Смерть бл. п. Григорія Пелеша вітця епископа д-ра Юл. Пелеша представляє ся після справозданя зверхности громадскої в Хриплинї з дня 11 н. ст. грудня досить загадочно. Після сего справозданя видалив ся був покійний ще дня 3 н. ст. грудня з Хриплина, де перебував у своєї дочки замужної за о. Михайлом Єднаким. Дня 10 н. ст. грудня о год. 3 по полудни найдено покійного в млинівцї на території сусїдної громади Микитинцї. Труп був ушкоджений рибами а коли оглядачі мерцїв сконстатували, що на голові помершого єсть знак від побитя, то староство в Станиславові відступило справу прокураторії державній для зарядженя слїдства.
При головнім шпиталю у Львові опорожнена посада примарія віддїлу очного з річною платнею 1200 зр. Поданя вносити треба до дня 25 н. ст. сїчня 1892 на руки дирекції шпиталя.
Ґімназія женьска. Віденьске товариство для образованя женщин (Verein für Frauenbildung) рішило заложити у Відни першу женьску ґімназію.
Пачкарство. Минувшого тиждня зловили власти в Тарнові одного жида і візника христіянина, котрі привезли з Россії 92 кільоґрами табаки. Табаку сконфісковано і жида арештовано а візникови продано конї і віз за кару за 190 зр., з чого одержав властитель лиш 70 кр. на дорогу до дому.
Дрібні вісти. Цїсар дарував громадї Тучне в повітї перемишляньскім 100 зр. на будову школи. — Віцепрезидент намістництва, Лідль, виїхав оногди на кілька днїв до Відня. 