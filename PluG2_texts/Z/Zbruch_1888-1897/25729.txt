◦ ◦ ◦ ◦ ◦ ◦ ◦ ◦ ◦ ◦

Похорони бл. п. Лозиньського відбулись вельми торжественно і величаво при участи численного духовеньства і народу. Деякі священики прибули аж з балигородского деканату. До звеличаня похоронного обряду причинився в великій части також знаменитий спів хоральний під управою п. Чуми, учителя з Селиск. Домовину покійного покривали численні вінці, а несли єї на переміну духовеньство, міщаньство, руска интелигенція і селяне. При похоронах виголосили прегарні і патріотичні бесїди: о. Лїсковацкій з Краківця в церкви, а на кладовищи о. Крушиньскій з Селиск і д-р Н. Антоневич з Перемишля. По похоронах відбувся пир і на нїм також в многих бесїдах згадували память покійного патріота; з поміж тих бесїд треба згадати про бесїду гр. Дембицкого, властителя Яворова і сотрудника Czas-у, котрий щиро, коби лише не пустослівно, відзивався о наших краєвих відносинах.
Теодор Серафин, міщанин і господар в Жидачеві, заступник війта і старшій брат церковний, упокоївся сими днями в 73 році житя. Покійний був одним з перших неустрашимих руских патріотів в жидачівскім повітї. Обезпечивши свою численну родину, записав він єще 2.500 зр. на устроєнє міщаньского хору церковного в Жидачеві.
Трамвай львівскій має покласти нові шляхи, а то продовжити шлях з пляцу Цлового улицею Личаківскою аж до церкви Петра і Павла, а другій шлях повести від Ринку через улиці Галицку і Баторія до парку Стрийского.
На маневри до Львова зійшлося вже значне число віддїлів войскових а то: з Бережан, Бродів та Чорткова. Не задовго має ще залога тернопільска примашерувати до Львова, почім зачнуться вправи в бриґадї та дивизії. Урльопники пійдуть сего року домів ймовірно 15. вересня.
Дрібні вісти. Громада Хильче, пов. золочівского, одержала від цісаря 100 зр. підпомоги на будову церкви. — Епископ Пузина виїхав вчера на каноничну визитацію деканатів золочівского і брідского; з епископом їде кс. Свистельницкій. — В Идрії далось чути дня 10 н. ст. серпня досить сильне трясенє землї. При тій нагодї можна згадати, що Фальб предсказав день 12 серпня за критичний.  