Гнїздо шершенїв польских

  мабуть не можна було порушити нїчим иншим більше; як петицією стрийских Русинів до ради міста Стрия в справі також руских написей назв улиць в тім містї, заселенім [винявши жидів] на половину Русинами.   Dziennik Polski петицію тую називає "całkiem nowe neznatyszczo Rusinów stryjskich niezadowolonych — jak zwykle Rusinów". З того очевидно мусить виходити, що і процеси видїлу краєвого з радою міста Бяли о польскі написи назв улиць [побіч нїмецких] — також "neznatyszczo" польске... Дальше з того мусить виходити, що такі самі жаданя Поляків шлеских, Словінцїв та Чехів моравских супротив Нїмеччини — також "neznatyszczo". Вкінци з того мусить виходити, що й наріканя Поляків під заборами россійским і пруским — також "neznatyszczo Polaków niezadowolonych — jak zwykle Polacy"...   Gazeta Narodowa присвятила петиції стрийских Русинів аж три стовпцї своїх елюкубрацій. Навівши зміст петицій, Narodowa поперед всего каже, що ті, котрі петицію укладали, очевидно мають на цїли не заспокоєнє якогось справедливого бажаня, але викликанє борби, бо инакше не відкликувались би до якихсь "славяньских чувств" репрезентації міскої, котрих нїякій артикул конституції австрійскої, нїякій закон, нїяке розпорядженє не знає, а котрі то "славяньскі чувства" суть понятєм неозначеним — бо нїхто не скаже, чи то славянізм Лібельта і Паляцкого, чи Каткова і Побідоносцева!" — На се ми скажемо русиножерцям і славяножерцям з Gazet-и Narodow-ої, що стрийским Русинам не йшло о викликанє борби, але именно о сповненє акту справедливости, — а коли Narodowa "славяньскому чувству" зараз підсуває славянізм Каткова і Побідоносцева, то і сему перечить само жаданє петиції, щоби три неназвані улицї в містї назвати улицями Шевченка, Маркіяна Шашкевича і Федьковича. З того чей же могли русиножерцї з Naródow-ої добре побачити харакгер "славяньских чувств" тих, що петицію укладали.   Від самої петиції переходить відтак Gazeta Narodowa до слів "Дѣла", котре висказало ся в тім дусї, що після голошеної засади "wolność, równość, braterstwo" повинна би рада міста Стрия [як і другі польско-жидівскі ради міст на галицкій Руси] полагодити сю петицію користно, тим більше, що самі Поляки тяженько нарікають на "дику брутальність" урядів россійских і пруских, котрії неґують язик польскій у Варшаві, в Познани і т. д. — коли-ж би рада міста Стрия і другі ради заняли — не дай Боже — таке саме неґаційне становище супротив Русинів, яке уряди россійскій і прускій займають супротив Поляків, — тогдї Русини будуть мусїли доходити свого права через всї инстанції і дійдуть.   Отже Русиножерцїв з Gazet-и Narodow-ої чомусь страшно укололи сі зовсїм лагідні слова "Дѣла" і Narodowa пише, що "Дѣло" за чотирнацять лїт свого истнованя не здобуло ся на більшу ворожість против Поляків, як тими словами. Оно допустило ся: "lżenia і wyszydzania Polaków", "podżegania przeciw Polakom", "zawiehrzania sprawy". "Дѣло" — пишуть русиножерцї narodow-і — "zawsze musi kopać jamy, doskwierać do oburzenia, lać a przynajmniej bryzgać witryolem, rehotać się złośliwie". — Так дуже укололи Gazet-y Narodow-y повисше наведені слова "Дѣла".   І ми не дивуємось. Поперед всего кождого русиножерця мусить дуже заболїти сама пригадка на христіяньску засаду "не чини другому, що тобі не мило", a Narodowa именно стоїть за тим, щоби Русинам чинити то, що Полякам в Россії та Пруссії дуже немило та що она називає "дикою брутальностію", "варварством" і т. д. Відтак уколола єї назва рад великоміских на галицкій Руси "польско-жидівскими", — але-ж се факт і останесь фактом, хоч-би і як се було нелюбо Narodow-ій, бо она очевидно знає, що по многих містах як би лише "братя мойсеєвого віроисповіданя" схотїли, Поляки в радах не мали би нїякої сили і значіня, які мають нинї — та й взагалї сила польщини на Руси зависла нинї в великій мірі від жидів і длятого Поляки так приподобують ся жидам, що називають их "братами мойсеєвого віроисповіданя", так старають ся о их "уобивателенє", а нинї сама Gazeta Narodowa справдїшний хрестоносний похід підняла против "сіоністів", котрі не хотять бути "братом" Плятона Костецкого і Теофіля Меруновича і волять еміґрацію до Палестини, як польске "уобивателенє" в Галилеї...   Показавши, як ми "копаємо ями", "бризкаємо вітріолем" і т. д. русиножерцї з Narodow-ої сходять вкінци і на критику змісту петиції. На их погляд, розуміє ся, нїякого права для Русинів в тім взглядї нема, а розпорядженє галицкого видїлу краєвого до міста Бяли дотикає справи, котра "całkiem inaczej stoi". Вже то у польских шовіністів крутанина тим "całkiem inaczej stoi" доходить до безвстидности — як ось і в сїм випадку. Narodowa не бере ся навіть мотивувати, для чого "całkiem inaczej stoi", бо й нїякого мотиву на се не знайшла би. В Бялї написи є нїмецкі а Поляки домагають ся, щоби додано й польскі, бо в місті живе якась частина Поляків. В Стрию написи є польскі, а Русини домагають ся й руских, бо в містї живе пополовинї Русинів. Що-ж тут "stoi całkiem inaczej"? Хиба те, що там иде о язик польскій, а тут о рускій?!   Напослїдок дуже характеристичне єсть заключенє русиножерцїв з Gazet-и Narodow-ої: що то стане ся по сякім чи такім рішеню петиції радою міста Стрия. "Чи сяк, чи так, а "Дѣло" буде реготати ся. Коли рада міска відкине петицію, "Дѣло" буде мати тогдї поле погуляти собі на Поляках і слави придбати і źgać без міри і без кінця. Коли-ж стрийска рада сповнить бажанє петиції, тогдї "Дѣло" ще голоснїйше зарегочесь і крикне, що пишні Полякп і хитрі жиди настрашили ся єго крику."   Бідні русиножерцї з Gazet-и Naródow-ої! Для них "і сюди горячо, і туди болячо". Ох тото "Дѣло"! тото "Дѣло"! Як би не оно, дихалось би русиножерцям ще яко тако... Ну, але ми все таки, нехотячи брати на свою душу гріха, глядячи безучастно як п. Плятон Костецкій мучить ся мов той Ляоокон в скрутах змия, скажемо зараз нинї на успокоєнє єго мук: Сяк чи так рішить рада міста Стрия петицію тамошних Русинів, — "реготатись" не будемо, а сяке чи таке рішенє осудимо по справедливости — але при тім бажаємо, щоби рішенє ради міста Стрия випало так, аби русиножерцї з Gazet-и Narodow-ої скреготали зубами... в своїй люти на всякій прояв справедливости не лиш для Русинів, але і для якого-небудь другого славяньского, є сли тілько не польского, народу в Австрії!   Дѣло 