◦ ◦ ◦ ◦ ◦ ◦ ◦ ◦ ◦ ◦

"В поті чола", збірка новель Ив. Франка мала одержати — як подає Kurjer Lw. — дебіт до Россії.
Нове заведенє наукове. Міністерство просвіти приняло дар проф. д-ра Марса, жертвований університетови краківскому, именно уладжено робітню, збірку препаратів і знарядів для "вправ асептичних в операціях поліжничих і ґінекольоґічних". Надто дало міністерство просвіти для тої робітнї річну дотацію 80 зр. на закупно нових знарядів, а 60 зр. на оплату служачого. Управу заведеня віддало міністерство жертводателеви.
Санкція. Цїсар санкціонував закон ухвалений соймом, що громада міста Радимна, пов. ярославского, може в рр. 1891 до 1896 включно побирати оплату від фабрично вироблюваних солоджених напитків спірітусових.
Огнї. Дня 14 н. ст. с. м. в ночи в Знесїню під Львовом згоріла одна хатка, в котрій мешкало кілька ремісників з родинами. — В недїлю, о 3-ій год. з полудня погорів в Зашкові коло Львова млин, стодола і шпихлїр, власність п. Шофера, а шкода виносить висше 10.000 зр.
Подяка. В дорозї зі Львова до дому украдено одному членови тов. "Просвіта" пачку з книжочками виданя сего-ж товариства в вартости 7 зр. 52 кр. що були призначені до роздїленя між 29 членів "Просвіти". Видїл товариства казав ще раз прислати сі книжочки, не хотячи, аби члени поносили страту. За сей дар складає підписаний в имени всїх членів видїлови тов. "Просвіта" прилюдну подяку. — Ст. Онишкевич, гр. кат. сотрудник в Яструбичах.
Борба у львівскій комнаті адвокатскій. Презесом сеї комнати був пок. д-р Кабат першим віцепрезесом пок. д-р Малиновскій, другим д-р Роїньскій, а презесом комісії дісціплінарної д-р Горват. Часть членів комнати хоче тепер заявити вотум недовірія д-рови Роїньскому і предкладає осьтакій єї склад: Презесом має стати д-р Иван Чайковскій, котрого кандидатура цїлком запевнена; на першого віцепрезеса предкладають д-ра Горвата, а в надїї, що на случай того вибору зрезиґнує д-р Роїньскій, предкладають на другого віцепрезеса д-ра Ґоттліба, котрий властиво повнив би уряд першого віцепрезеса, бо д-р Горват має бути поставлений також кандидатом на презеса комісії дісціплінарної, котра єсть одною з найважнїйших і займає найбільше часу не лиш членам але і презесови.
Перед серцем воріт не запреш. У Дмитра Косметюка в Луківцях на Буковинї росла дочка, 17-лїтня красавиця. Краса єї славилась далеко на вкруги. Та красавиця влюбилась собі в бідного парубчака, колїсника з Рогізної, котрий вже й без того пропадав за нею. Старий, зажиточний Косметюк мав свій відмінний погляд на любов, як єго дочка та молодий колїсник з Рогізни і хотїв, щоби єго красна краля вийшла за якого порядного господаря а не колїсника, отже й запротестував против того, щоби колїсник навідував ся коли на єго обйстє до єго дочки. Щоби пошанувати батьківску волю і вдоволити бажаням своїх сердець, молода красуня одного хорошого дня щезла з батьківского обійстя й доси не являєсь; за те-ж рівночасно і молодий колїсник кинув свою хатку — а де подїлись обоє — сего ще не відшукала навіть черновецка поліція, до котрої з уклінними просьбами ходив сам Косметюк. Дарма що любов, та серце горяче; як тисне мороз, то все в стебло криєсь...
Дрібні вісти. Перед двома тижднями виїхав зелїзницею на Стрий недужій на умі Вільгельм Зайковскій, бувшій дієтар, вибравши ся до своєї сестри учительки в Скаві, пов. мисленицкого, але доси ще не приїхав там і нема о нїм нїяких вістей. Одягнений був в сканкове футро і шапку, а сам числить 40 лїт і на лици марний. — До Африки вибирають ся писатель Генрик Сїнкевич та маляр Генрик Семирадскій. З Александрії попливуть они Hілем в гору, відтак з Массави мають добитись аж до Занзібару. — Загально говорить, що артистка п-ї Єлена Моджеєвска має обняти дирекції театрів краківского і львівского, або може лиш львівского. — У Варшаві хотїла отруїтись жінка кондуктора Візневска і зажила значну скількість головок від сїрників, але ще якось єї виратовано. Причиною самоубійства був біль зубів. — В Парижи зачав ся голосний процес против Ейрода, котрий разом з своєю любовницею убила нотаря Ґійота. 