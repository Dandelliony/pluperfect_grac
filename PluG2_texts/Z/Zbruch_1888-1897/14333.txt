Житєпись Фльоріяна Земялковского.

Житєпись Фльоріяна Земялковского по єго димисії подали віденьскі газети досить обширно, — годиться і нам навести де-що з єго житя. Родився він 27 грудня 1817 в Березовицях, тернопільского округа з дуже бідної родини. Гимназію кінчив в Тернополи, университет у Львові, 1840-ого року зложив докторат права 1841 став адюнктом юридично-политичних студій. Року 1841 увязнено єго за злочиньство головної зради і по півчверта року слїдчої вязниці засуджено на смерть на шибиници, та цісар Фердинанд уласкавив єго. Року 1848 був вибраний послом до Відня з міста Львова, належав до видїлу конституційного і до авторів проєкту кромерижскої конституції. Коли силою розігнано сойм в Кромерижи, вислано Земялковского до Тиролю і там пересидїв він 10 місяців. Року 1850 дістав він патент на адвоката, але дїйстно вести адвокатуру єму заборонено. В 1860-тім році став він правничим дорадником львівскої филії віденьского заведеня кредитного. Року 1861. вибрано єго послом до сойму з м. Львова а потім до видїлу краєвого з курій міст. В р. 1863 підчас повстаня польского знов єго увязнено а за участь в підготовляню повстаня засуджено на три роки вязниці в кріпости. По відсидженю кари і по увзглядненю наслїдків засуду в житю горожаньскім вибрало єго м. Станиславів, в лютім 1867 р. м. Львів послом до сойму (Пізнїйше був послом до сойму з м. Дрогобича). 2 марта 1867 вислав єго сойм до Відня до ради державної, а курія сельска вибрала єго членом видїлу краєвого, в маю тогож року вибрано єго вицепрезидентом ради державної. Року 1869 зложив був мандат і 1871 став бурмистром м. Львова. Д. 21 цвітня 1873 именував цісар Земялковского министром безпеки і на тім становищи перебув він, хоч змінялися министерства, аж до тепер. В радї державній виступав він яко посол з мандатом з округа виборчого Бяла-Живець. Року 1875 одержав від цісаря достоїньство тайного совітника, 1880 р. рицаря зелїзної корони І. кляси і того-ж року був піднесений до стану „Freiherr-a".  