◦ ◦ ◦ ◦ ◦ ◦ ◦ ◦ ◦ ◦

Дирекція ц. к. державних зелїзниць у Львові на внесену просьбу товариства "Просвіта" знизила ціну їзди для участників загальних зборів товариства на день 29 н. ст. с. м. в Станиславові в той спосіб, що платиться білет ІІІ-ої кляси а їдеся ІІ-ою, а за половину ІІ-ої їдеся ІІІ-ою клясою. Участники загальних зборів зволять ласкаво удаватись по легитимації в канцелярію товариства "Просвіта" при улици Вірменьскій ч. 27 у Львові. При тій нагодї нотуємо з приятностію, що на внесене руске поданє Дирекція ц. к. державних зелїзниць відповіла по руски і рускими буквами.
Гимназія станиславівска числила з початком минувшого року шкільного 548 а з кінцем 485 учеників. В справозданю гимназіяльнім так подїлені ті ученики: після віроісповіданя: рим.-кат. 219, гр.-кат. 125, вірм.-кат. 2, православного 1, жидівского 134; а після народности: Поляків 349, Русинів 123, Нїмців 11. З загального числа учеників одержали 342 добрий степень, 66 поправку, а решта злий степень. В гимназії учили: директор, 18 дїйстних професорів і 11 суплентів.
Подорож намістника. Намістник приїхав вчера до Сурохова під Ярославлем, де задержиться до середи, а відтак поїде до Краківця, щоби оглянути місцевости, призначені на сегорічні маневри цісарскі. — "Черв. Русь" одержала таку вість з Яворова: Тутешний уряд деканальний завізвав все єму підчинене духовеньство явитися дня 2 (24) серпня в Яворові, щоби повитати намістника, котрого надїються сегодня в Яворові. Нам видиться, що намістникови не повинно богато на тім зависїти, щоби скликувати на "параду" людей навіть з дальших місцевостей. А треба додати, що многі з завізваних заняті тепер жнивами і им тяжко прийде тратити робучій день за для "паради". Чи-ж то конечно треба бути papstlicher als der Papst selbst?
В краківскій академії наук були непорядки вже від довшого часу, бо перед кількома лїтами, коли помер касієр, не найшли нїчого в касї, хотяй після обчисленя повинно бути по-над 6.000 зр. Заряд допоминався від родини касієра звороту сеї суми, але на загальних зборах промовчував сей факт перед членами академії. Сего року на загальних зборах в жовтни має заряд піднести ту справу і постаратися, щоби приняли до відомости ту страту 6000 зр., але не зазначили того в протоколах академії.
Американьска спадщина. Kurjer Stan. оповіщає: Б. Ант. Шаляй з Тисьмениці жертвує 100.000 долярів нагороди, а єсли кому того за мало, то і пів миліона долярів, єсли хто постараєся, щоби спадщину по бл. п. Шаляю, помершім в р. 1846 в державі Ілліневс, виплачено законним наслїдникам. Шаляй американьскій мав лишити 6 миліонів долярів готівкою і величезні плянтації, бо так було оповіщене в газеті Journal des Debats. П. Шаляй тисьменицкій не знає, чи лишились які наслїдники сего маєтку в Америці і хто тепер завідує тим богацтвом. 