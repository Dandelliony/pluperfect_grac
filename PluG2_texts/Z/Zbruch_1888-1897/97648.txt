◦ ◦ ◦ ◦ ◦ ◦ ◦ ◦ ◦ ◦

Фальшиві підроблені ґульдени срібні появили ся в множестві на Уграх, то можна побоювати ся, що й до Галичини загостять. Підроблені ґульдени з металю т. зв. "брітанія", биті стемплем австрійским [австрійскій двоголовий орел, а не угорскій герб], а дата показує май 1885 року. Пізнати их можна по білости трохи відміннїйшій від білости срібних ґульденів, ще більше по вазї, бо дуже легкі важать всего 9 ґрамів, вкінци не мають колесової написи: Viribus unitis.   Нафта подорожіла о 2 зр. на 100 кільо при гуртовім закупнї, а о 2 кр. на літрі при продажи подрібній.   Другій театр польскій на провінції має станути ще до зими в Перемишли. Театр сей будує ся під еґідою польского товариства гімнастичного "Sokół". Як звістно, першій провінціяльний театр польскій здвигло в роцї 1891-ім в Станиславові коштом 90.000 зр. тамошне музичне товариство имени Монюшка. Театр той був від Великодня 1892 р. випущений в аренду артистови львівскої сцени Лукіянови Квєціньскому на шість лїт, але по єго смерти взяв аренду артист краківскої сцени Влад. Антоневич. Драматичне товариство станиславівске обїздить також другі більші міста; в роцї 1894-ім гостило оно в Коломиї, Тернополи, Перемишли, Ярославѣ, Ряшеві і Криници. Тепер [як доносись черновецка Gazeta Polska] має на місяць червень прибути до Чернівцїв. Мабуть так само і перемискій театр не удержить ся з самого Перемишля, а буде їздити по других містах. Збільшенє числа театрів польских в краю стане лиш тагаром для фонду краєвого, бо кождий буде домагати ся субвенції.   Фелікс Яроньскій, композитор думок україньских, помер сими днями по короткій недузї в Кельцах в Коґресівцї.   Огнї. В Бачинї, повіта староміского, знищив підложений огонь 29. м. м. 10 загород, між иншими загороду начальника громади, де погоріли громадскі акти, 106 зр. готівки громадского гроша, корова, теля і шестеро безрог. Зі шкоди 8700 зр. було обезпечених 4720. З Бачини занїс вітер головню пять кільометрів до Старої ропи і там згоріли дві загороди на 850 зр. шкоди. Дня 10 с. м. погоріло місточко Стшажів в повітї ряшівскім; вигоріла половина ринку і північна часть місточка. Жертвою огню упали криша костела і вежа [дзвони стопили ся], арешти судові, каса задаткова. Кілька осіб тяжко попекло ся.   Войтїх Кшептавскій, поборець податковий в Пільзнї, спроневіривши 24.500 злр., "спас ся бігством". Розписано за ним гончі листи.   Против хрущів маєвих розіслало ц. к. намістництво обіжник по староствах, пригадуючи способи нищеня хрущів, котрих сего року дуже богато.   Попас "нічного гостя". Невислїджений доси злодїй дістав ся в ночи з 9 на 10 ого с. м. до пивницї склепу Мушиньского в львівскім ринку, покріпив ся вином, зїв кілька москалїв, потім розбивши двері, добув ся до склепу, з замкненої шуфляди забрав 800 зр. грішми, набрав дечого і з віктуалів на 20 зр. та й пропав як пес у ярмарок.   Модною барвою на сегорічний сезон весняний єсть барва блаватна. Так присудили — парижанки.   Дрібне слівце "Vierwaldstatterseesalonschraubendampferactiengesellschaftsbureauvorstand" наказує словар нїмецкій. Сїмдесять і дві букв і двацять і оден складів — баґателя!   Нова машина до складаня букв. Хто не знає, кілько то часу йде на складанє черенок руками! і найзручнїйшій складач не в силї за годину зложити черенок більше як яких 3000. Тепер звіщає віденьске бюро патентів, що сицилійскій Домініканин кс. Калєндоль, видумав нову машину до складаня черенок, на котрій справний складач потрафить за годину зложити 50.000 букв. Машина складає ся з певного числа уставлених побіч себе клявішів, заосмотрених в поодинокі букви, в більшім або меншім числї, після того, як за часто котра буква приходить, і то на подобу пальцатків чи молотків в машинї до писаня. Клявіші так уставлені, що складач може нараз складати цїлі слова. В міру того, як пальцї відриває ся по черзї від клявішів а молотки бьють в гору, — черенки з-під споду, поміщені в подовжних рурках подібних до пищавок від орґанів, зсувають ся по скіснім проводї і укладають ся на каштї в бажанім порядку. Коли молоток летить в гору, струя елєктрична, кружляча через клявіші, ударяє на маґнес, а сей притягає засувку, призначену до запираня рурки з черенками. Тим часом висуває ся одна буква і укладає ся на кашту вузку як листва. Цїлий стрій машини зовсїм простий. При помочи елєктрики можна, сполучивши кілька машин вкупу, тото само реченє зложити нараз кількакратно.   Дрібні вісти. В Биличи коло Старого міста помер в 88 роцї житя Теодор Брик в домі свого сина, місцевого пароха о. Мих. Брика. Покійник, хоч чоловік убогій і тяжко заробляв на удержанє родини, посилав до шкіл і виховав на пожиточних горожан осьмеро дїтей. — В Чернівцях помер в 56 роцї Емиль Зигадлович почтовий контрольор. — В Хотиміри помер лат. парох кс. Ант. Зембович. — Черновецка рада міска именувала Адама Левицкого, асистента в політехніцї львівскій, провізоричним инспектором для міских водопроводів. — Дня 16 н. ст. мая с. р. відбуде ся благословенє нової церкви в Татарах повіта самбірского. — Маґістрат Перемишля постановив предложити міскій радї плян елєктричного освітленя міста. — В Коломиї помер Франт. Кропачек, побірник податків на пенсії і касієр каси щадничої. — В Ланцутї застрілив ся з револьвера Ив. Пешко, начальник тамошної огневої сторожи. — В Коломиї дня 5 с. м. заложено і посвящено камінь угольний під будову "Sokolni" при участи депутацій з різних "gniazd". — Доповняючій вибір одного члена до повітової ради в Товмачи з курії більших посїлостей — відбуде ся 15 мая. — Сими днями вихопив ся з шин двірскій поїзд зелїзничій, котрим италійскій король з женою вертали з Венеції до Риму; крім потовченя кількох урядників зелїзничих обійшло ся без більшої пригоди; допускають, що се був неудалий замах анархістів. — Дня 10 с. м. в ночи арештував поліціян у Львові коло цитаделї злодїя Кароля Віндіша, котрий схоплений на крадежи в Станиславові, вспів утечи з арешту. При сїй стрічи з поліціяном Віндіш видобув два револьвери і вимірив в поліціяна, але той добутою шаблею обезоружив злодїя і арештував.   Дѣло   