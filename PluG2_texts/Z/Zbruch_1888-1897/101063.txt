◦ ◦ ◦ ◦ ◦ ◦ ◦ ◦ ◦ ◦

Народне віче в Жовкви відбуде ся в четвер сего тиждня о годинї 9-ій рано. Староство жовківске приняло скликанє віча до відомости.   До Риму виїхали вчера по полудни курієрским поїздом Впреосв. митрополит Сембратович та крилошане Білецкій, Бачиньскій і Туркевич. На дворець проводило відїзжаючих члени Капітули і питомцї духовної семинарії, котрі відспівали з тої нагоди кантату в честь митрополита. Митрополить удїлив присутним благословеня і розпращав ся сердечно. У Відни задержить ся митрополит кілька днїв, бо прочі паломники під проводом крил. о. Пакижа виїздять зі Львова 24-ого с. м.   Намістник кн. Сангушко, зложивши присягу в руки цїсаря в Будапештї, виїхав до Відня, де перебуде кілька днїв і возьме участь в засїданю палати панів. З Відня виїде кн. Сангушко до Гумниск а при кінци сего місяця обійме урядованє. Именованє Сангушка намістником має бути урядово оголошене сими днями.   Стан холєри в Галичинї після урядових донесень з 19 і 20 жовтня: В Скородинцях пов. чортківского занедужали 2 особи, померла 1, остає в лїченю 1; — в Радехові пов. камінецкого остає в лїченю з попередних днїв 3 особи; — в Вовчи пов. перемиского занедужали 3 особи, померли 2, остає в лїченю 1; — в Бишові пов. сокальского остали з попередних днїв 4 особи, занедужала 1, померла 1 і виздоровіла 1, отже остає в лїченю 3; — в повітї тернопільскім: в Буцневі остає в лїченю 1 особа; в Кривках остає в лїченю 1 особа; в Микулинцях занедужали 3 особи, померла 1, остають в лїченю 2; в Острові остала 1 особа, занедужало 6, померли 3, остає в лїченю 4; в Тернополи остали 4 особи, занедужала 1, померла 1, остають на дальше в лїченю 4 особи; в Загробели остає в лїченю 1 особа; — в повітї теребовельскім: в Будзинові занедужала 1 особа і остає в лїченю; в Янові остає в лїченю 1 особа, подужала 1; в Малові остають в лїченю 2 особи; в Острівчику занедужали 2 особи, померла 1, остає в лїченю 1; в Різдвянах остала 1, померла 1; в Струсові остають в лїченю 2 особи; в Варваринцях занедужала 1 і померла 1 особа. — Разом в двох днях: занедужало 20 осіб, виздоровіли 2, померло 12, остає в лїченю 27 осіб. — В минувшім тиждни від 13–19 жовтня остало в лїченю з попередних днїв 10 осіб, занедужало 47 осіб, подужало 9, помероло 27, остало в лїченю 21 осіб.   Черновецке академичне товариство "Сокіл" именувало на загальнім своїм зборі дня 13 н. ст. с. м. професора рускої исторії в львівскім університетї п. Михайла Грушевского почетним своїм членом.   Поганьске кладовище. Вп. о. Петро Білиньскій з Довжанки, звістний зі своїх дослїдів археольоґічних, відкопав в Білій під Тернополем поганьске кладовище, на котрім подибав кільканацять урн з попелом і кістьми людскими. Але що на місци, де знаходить ся кладовище, засаджені бульби, о. Білиньскій відложив дальші дослїди до весни.   Осторожно з нафтою! Несовістні продавцї нафти мимо обильности жерел, що показують ся в що-раз нових сторонах нашого краю, заправляють часто підлу нафту бензиною або продають витвір лихо очищений, від чого нафта легко запалює ся і вибухає. От що доносять о свіжім нещастю, яке стало ся 15-ого с. м. в Бишові сокальского повіту в домі учителя народного. Молода 23-лїтна жінка єго хотїла в ночи о 2-ій годинї покормити 3-місячну дитину. В тім замітила, що лямпа, котра світила ся цїлу ніч, горить в машинцї. Жінка вискочила з ліжка, щоби придушити поломінь але в тій хвили лямпа трісла і нафта обілляла нещастну. Поки чоловік на крик жінки зібрав ся і погасив на нїй поломінь, она попарила ся вже так, що померла до другого дня мимо помочи двох лїкарів, котрі з причини холєри пробувають в Бишові.   Сотна річниця подружя. Фінляндскі часописи доносять, що на Аляндсках островах жиє повітовий судья Оляф Ліндеман, котрий сими днями обходив сотну річницю свого подружя. Обоє старенькі тїшать ся добрим здоровлєм і памятію, а Ліндеман доси остає в урядї.   Самоволя війтівска. В Бутинах померла щось на місяць перед правиборами Анна Бурко. Покійна нездужала цїлий рік, лїчила ся у д-ра Олїйника в Мостах а вкінци таки сухоти своє зробили. Зять покійної Максим Мекелита поховав Анну як годило ся. Та настали правибори до сойму. Війт Никола Музика хотїв поставити на своїм, тож всїх опозиціоністів "нищив" як міг. Максим був між опозиціоністами і длятого спіткала єго ось-така біда: Музика подав до суду, що Анна померла від побоїв зятя Максима і треба перевести відкопанє тїла. Зїхала комісія судова, викопали тїло, але, розуміє ся, нїчого не викрили. Навіть члени комісії робили докори війтови Музицї, а вже не говорити о сльозах родини покійної. Але що-ж? — стало ся все після приписів законних і війт Музика показав, як уміє "допечи"...   Справа кс. Стояловского зачинає бути щораз більше цїкавою. Як відомо, кс. Стояловскій мав 10-ого с. м. вийти з вязницї на волю, тимчасом задержано єго дальше і переведено до вязницї слїдчої з причини якоїсь обиди чести! Він просив, щоби єго бодай за кавцією пустили на волю, а суд зажадав 300 зр. Коли се стало відомо, зараз робітники зібрали на кавцію для него 600 зр. — і 20-ого с. м. кс. Стояловскій знайшов ся на воли. Тимчасом, як відомо, зайшла инша несподїванка. Отсе 10-ого с. м. аґент поліційний з Кракова, умисно висланий до Тїшина, вручив кс. Стояловскому звістний уже приказ віденьского нунція Аліярдіого. Тепер кс. Стояловскій знайшов ся межи ковалом і молотом: на приказ нунція повинен до вісїм днїв їхати до діецезії антіварскої, а знов будучи в слїдстві карнім на вільній стопі за кавцією, не повинен віддаляти ся під загрозою, що пропаде кавція, і то навіть не єго власність. Nowa Pszczółka, видавана кс. Стояловским, заповідає, що "редактор не рушить ся з любої Австро-Угорщини; адже тут житє так повне вражінь і особливостій!." A Neue freie Presse, містячи приказ нунція Аліярдіого, пише між иншим: Декрет видаленя кс. Стояловского з Австро-Угорщини оголошено насамперед в урядовій Gazet-і Lwowsk-ій, а се чейже вказує, що видаленє се зарядив нунцій в порозуміню з правительством австрійским, взглядно з ґр. Баденім.   Самоубійство. Дня 21 с.  м. застрілив в Пратері у Відни 72-лїтний фельдмаршал-поручник Дунст свою жінку, а відтак і себе. Дунст брав участь у війнах в рр. 1848, 1859 і 1866 і мав богато відзнак. Показує ся, що в послїдних часах Дунсти терпіли велику нужду і навіть голод. При покійниках знайдено картку, написану до дирекції поліції, такого змісту: "Відбираємо собі житє добровільно. Сумне положенє матеріяльне зневолює нас до того." Однак справа видає ся тим більше дивною, що платня вислуженого фельдмаршала була досить висока.   Огнї. В Городиславичах, пов. бобрецкого, знищив огонь 37 загород селяньских; шкода обчислена на 30.600 зр. Пятнацять погорільцїв було обезпечених.   Дрібні вісти. На представленє видїлу краєвого задав цїсар дві стіпендії по 1.000 зр. з фундації галицкого видїлу краєвого имени цїсарского на рік шкільний 1895/6 докторови медицини Кендзьорови та докторови фільософії Ромерови для дальшого образованя за границею. — Віцепрезідент краєвої ради шкільної д-р Бобжиньскій виїхав до Відня. — Під колесами льокомотиви погиб в Ряшеві зелїзничій робітник Тома Лєнарт. — В Ряшеві на передмістю убив баґнетом жовнїр Лєя підчас бійки в коршмі робітника В. Дроздовского. — Австрійска аристократія жертвувала папі на "Петрів гріш" 100.000 дукатів.   Дѣло 