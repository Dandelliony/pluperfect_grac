Біда з "клявзями" в Долиньскім. — З Бережан. — Про "бунт хлопскій" в Коломийщинї. — Погоріли маґазини зелїзницї.

Біда з "клявзями" в Долиньскім. Висші краєві і державні власти розпорядили строго придержуватись истнуючих приписів що до спустів (клявз) бар. Попера, именно в тім напрямі, щоби прибережні селяне від тих клявз не терпіли нїякої шкоди. Але що иншого розпорядженя висшої власти, а виконанє их підвластними орґанами. Ті підвластні орґани гнївались на селян, підписавших петицію до сойму в тій справі і нераз навіть им відгрожувались. Ті погрози дались тепер почути в Долиньском, бо цїлий місяць марець і цвітень спускають ся щоденно клявзи, так що нїяким чином не можна обробити поля за водою. Ранком поїде господар з плугом за воду а в полудне вже вода велика і він або змушений ночувати на поли, хоч і недалеко до єго хати, або може ледво по півночи, коли вода опаде, вертати домів. Давнїйше можна було обїхати воду мостом, що стояв на державній дорозї; але тепер, коли минувшого року поперівскі колоди розбили сей новий, бо в р. 1887 поставлений міст, то одну половину моста розібрано а другу попідпирано, дорогу же завалено матеріялом, що їхати дорогою трудно а мостом небезпечно. Коли-ж хто відважить ся їхати мостом, то мусить за ту небезпечну їзду заплатити ще 20 кр. мита. З Бережан пишуть нам: Дня 27. н ст. цвітня обходила молодїж тутешної ґімназії другій раз роковини смерти незабутного батька-Кобзаря нашого Тараса. На вечерку були присутні пп. професори і молодїж обох націй. Вечерок отворив вступним словом п. проф. Насальскій. Краснорічива, горячо заохочуюча єго мова була найкрасшою цвіткою з вінка вечеркової проґрами. Хор мужескій відспівав удачно "Осїнь" і "Жовнїра". Стійність вечерка піднїс хор мужескій мішаний в супроводї орхестри, котрий відспівав з повною силою "Завіщанє" Шевченка (муз. М. Вербицкого) і "Бьють пороги" (муз. М. Лисенка). Головну заслугу положив ту п. Н. Гапій, ученик VIII кляси, котрий заняв ся виученєм хору мужеско-мішаного. Він показав, що то може витревала праця і неутомимий труд у діріґента! Музика відограла три кусники з новним артизмом. Також удалась гра на цитрі. Деклямації "Гамалїя" і "Сонні мари" вінчались гучними оплесками. Молодїж розійшлась одушевлена. Видно, що в Бережанах не така ще "сумна перспектива на будучність", поки в грудях молодїжи палає огонь любови до свого народу і словесности, поки світочем ѣй буде Шевченкова идея! Про т. зв. "бунт хлопскій" в Коломийщинї принесла Neue freue Presse з 28 н. ст. цвітня страшні річи. Нїби то в селах Кулачківцях, Трофанівцї, Балинцях, Илинцях, Фатівцях, Хвалибозї, Назірній, Гвіздци і Гвіздци старім проявились Gewaltthätigkeiten і blutige Schlägereien; нїби-то в Кулачківцях селяне відбули збір; нїби-то рух хлопскій звернений против польских панів і жидів; нїби-то на ярмарку в Гвіздци мужики змовились не робити на грунтах польскої шляхти; нїби-то по дворах мужики бьють двірску службу і вибивають по дворах вікна: нїби-то против д-ра Даниловича веде ся слїдство за підбурюванє селян против шляхти і жидів, і т. д. Читателї наші знають стан річи в Коломийщинї з вчерашного письма в "Дѣлї". Маґазини зелїзницї Кароля Людвика погоріли вчера з полудня. Огонь прибрав величезні розміри і на ратушевій вежи бив годинник від 3¾ до 5½ години. Величезний будинок, в котрім містились ваґони до направи, відтак бляхарня, гиблярня, лякирня і столярня погоріли до тла і лишились голі мури. При огни було 7 більших сикавок, чотири міскі, дві зелїзничі і одна войскова з касарнї Фердинанда. Сторожа огнева, міска і охотнича, робітники зелїзничі та значні віддїли войска гасили огонь. Шкоду обчислюють на 200.000 зр., бо з горючого будинку можна було виратувати лиш вози, котрі стояли на колесах, прочі всї погоріли. При огни лучила ся смішна пригода. Недалеко від маґазинів зелїзницї лупали робітники в каменоломах камінє при помочи динаміту. І так коли при огни зійшлись тисячі людей і віддїли войска, роздались три по собі слїдуючі сильні детонації, мов би з далека вистріли з канон. Вояки гадали, що се знак алярмовий з цитаделї і почали чим скорше бічи назад і до міста; між публікою почулись голоси, що в містї революція і хвилево настав нелад і переполох. — Огонь в маґазинах займив ся рівночасно в двох місцях. 