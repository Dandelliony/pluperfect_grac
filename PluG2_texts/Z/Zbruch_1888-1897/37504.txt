◦ ◦ ◦ ◦ ◦ ◦ ◦ ◦ ◦ ◦

Архикнязь Иван Сальватор перебував сими днями в Буковинї на инспекції стаднини радовецкої. Архикнязь прибув до Чернівцїв разом з своєю подругою. Она виїхала повозом до границї румуньскої коло Цурен. По дорозї здибали переїзджаючі руского селянина з хорошою тайстрою через плечі. Архикнягини подобалась тайстра і она забажала єї купити. Візник спитав селянина, що хоче за тайстру. Але сей відповів, що тайстра у него не на продаж. А коли візник сказав, що панї готова добре заплатити, то і тогди дав господар звичайну, у наших нелакомих на гріш людей відповідь, що не має тайстри на продаж. Тогдї сказав візник, що панї з цїсарского роду і дуже бажає мати таку тайстру. На сю вість зірвав селянин тайстру з плечей, зняв капелюх і вклякнувши перед архикнягиною, піднїс їй тайстру, кажучи, що для панї з роду монархи дає тайстру даром. Але архикнягиня таки обдарувала щирого руского мужика щедро.
Грім ударив дня 24 мая в Демянові, пов. рогатиньского, в ново побудовану хату господаря Стефана Федункова і запалив єї. В хатї не було ще нї вікон нї дверей. При зливнім дощи і при помочи людей удало ся пригасити огонь, так що лиш пошитє троха погоріло, а цїлий зруб і крокви та латє лишились цїлі.
Село Нестаничі, пов. камінецкого, купив п. Тит Коритиньскій з Дмитрова. В Нестаничах єсть около 1600 морґів обшару двірского.
Богослужебну фондацію при другій церкви міскій у Львові утворив о. Фердинанд Кмицикевич з Семаковець, дек. коломийского, приславши до каси "Народного Дому" два 5% листи довжні по 100 зр., з призначенєм, щоби за проценти відправляти раз в рік поминальне богослуженє за упокій душі єго і єго жени. При тім прислав о. Кмицикевич ще один лист довжний на 100 зр. на поставленє великого престола в тій другій церкві міскій у Львові. Совіт Народного Дому приняв ті фондації і після волї о. Кмицикевича приняв єго в члени "Народного Дому".
Справедливість рівна для всїх. Перед королївским судом в Лондонї ставав прокуратор Нютон, обжалований, що дав можність утечи деяким високо поставленим особам бравшим участь в злочиньстві против моральности при ул. Клевелянд. Суд засудив Нютона на шість місяцїв вязницї, подаючи в мотивах, що через поступованє Нютона можна гадати, мов би в Анґлії богачі і шляхта могли безкарно допускатись злочиньств.
Пок. Оскар Кольберґ, покликавши неоцїнені заслуги на поли етноґрафії польскої, прислужив ся також безпосередно і для Русинів своїми трудами етноґрафічними. Видав він именно тритомове дїло: Pokucie. Obraz etnograficzny. Т. І. 1882. Z rycinami. Стор. 360. Т. II. 1883. Стр. 300. Т. III. Z  ryciną. Стр. 240. Цїле дїло з пересилкою коштує 9.30 зр. в книгарни краківскій Фрідляйна. Співолюбні Русини не повинні залишити купити се дїло, так як в текстї єсть 741 арій підложених під ноти. Також годилось би постаратись в краківскій академії наук, щоби видала дальші труди покійного, котрі суть упорядковані, як се впевняв д-р Коперницкій в брошурі виданій в 50-лїтний ювилей покійника.
Дрібні вісти. Громада Лежахів, пов. ярославского, одержала від цїсаря 100 зр. на будову школи. — В Криници помер Стан. Знамировскій, нотар з Горлиць. — Видїл заведеня убезпечень робітників від пригод для Галичини і Буковини именував відпоручником сего заведеня п. Густ. Городеньского. 