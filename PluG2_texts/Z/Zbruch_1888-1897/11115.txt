Серби і Хорвати в Дальматії 

Від довшого вже часу ходять вісти, що Серби і Хорвати в Дальматії хотять погодитися з собою, щоби відтак в соймі виступати спільно а не паралижувати взаїмно своєї дїяльности. Була-би се рїч вельми хосенна і зовсїм природна, бо Серби і Хорвати — то один і той сам нарід сербскій, котрого лиш дїлить віроїсповіданє і азбука ; тимчасом здаєсь, що до повної згоди не прийшло і мабуть не прийде, бо „Србски Глас“, виходячій в Задарї доносить, що клюб хорватских послів предкладаючи проєкт помиреня, не мав нїчого більше на оцї, як лиш академичну згоду і порозумінє обох партій. О якихсь цїлях сеї згоди або о заплатї за ню не було нїякої бесїди. Сербскій клюб приняв се предложенє, але відповість на него аж в осени. 