◦ ◦ ◦ ◦ ◦ ◦ ◦ ◦ ◦ ◦

Кусник ц. к. староства рогатиньского в Гнилій Липі. З Рогатиньского пишуть нам: В піснях, казках і переказах часто згадуєся, що рибаки витягають з води замість риби різні дорогоцінности. Таке лучилось тамтого тиждня і в селі Вербилівцях під Рогатином. Замість риби, видвигнув рибак саком цікаву дорогоцінність — кусник самого ц. к. староства з Рогатина. Се не небилиця, а ніким неоспорювана і в Рогатинщинї уже широко розголошена правда. Не був се, борони Боже, якій ц. к. урядник, але щось такого, що для кождого уряду найдорожше — урядові акти: грубий скрутїль урядових паперів, звязаних мотузком, а для більшої ваги — хоть се було злишне, бо папери сами собою були вагітні — прикріплених каменем. Ось таке диво прийшлось вербиловецкому рибакови из Нептунових глубин виволїчи на світ Божій. Сталось се як раз підчас неприсутности п. старости, перебувавшого тогдї кілька днїв у Львові. Виходило-би, що в ц. к. старостві єсть якась несприяюча єму рука, инакше годї собі витолкувати вандрівку урядових актів по-за комнату урядову. Зловольна якась рука навістила безпощадно ревизією бюра староства, подібно як колись она упала о півночи на подвірє свистїльницкого пароха. Виратовані акти находяться вже в руках староства. Що в них міститься, се остане очевидно для нас грїшних невідомо. Вербиловчанам мали "казати пани", що то акти "вже непотрібні, позатягані в книгу і мали ити на склад..." Fingenda finguntar.
О цісаревій Єлисаветї так пишуть з Висбадену: Цісарева встає рано о 6-тій годинї і йде на прохід до дїса, часом разом з архикнягинею Валерією, а часом одиноко. Вернувши з проходу до віллї Лянґенбек, удаєсь цісарева до д-ра Мецґера для лїченя масажом, а відтак купаєсь в своїй віллї і їсть снїданє. Для купелей спроваджено рурами воду з висбаденьских жерел купелевих впрост до віллї. О год. 11-тій виходить цісарева на довшій прохід до лїсу і вертає о 2½ год. по полудни на обід. Пообідавши виходить цісарева знов на прохід, але вже разом з донькою або єї нареченим арх. Сальватором. Вертають о год. 7-мій вечером. В сей спосіб проводить цісарева до вісїм годин на проходах. При тім не принимає нїяких визит, анї сама не відвідує нїкого, а полиція пильно доглядає, щоби нїхто з цікавости не входив цісаревій в дорогу на проходах.
Добра Мошків і приналежні до того другі села продав п. Станислав Поляновскій графу Плятерови з Динабурґа.
Професор Юліян Медвецкій, теперїшний проректор львівскої политехники, обіймає на два місяці управу ректорату политехники на час відпустки ректора проф. Зброжка.
Министерства просвіти і справедливости доручили комисіям для державних испитів правничих і судових, щоби з більшою докладностію, як се лучалося часто доси, випитували кандидатів, бо судові і политичні урядники державні заявляють часто недостаток потрїбного знаня теоретичного.  