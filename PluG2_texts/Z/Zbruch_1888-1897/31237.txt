Доносять з Сокальщини. — Відозва.

Доносять нам з Сокальщини, що рускі виборці, котрі віддали голос свій на проф. Вахнянина при виборах соймових, суть тепер предметом найбільших і постійних шиканад из сторони кліки, що переперла вибір Поляновского. Як би ті шиканади виходили ще від сторонників п. Поляновского яко людей приватних, ми не могли-би нїчого сказати. Вольному воля, спасенному рай — каже пословиця. Але шиканади ті виходять і від сфер, котрим не вільно солидаризуватись з п. Поляновским. Ревність така зовсїм не на місци, а у людей, що голосували яко Русини на кандидата руского, викликує лиш огірченє до сфер, котрим повинно найбільше залежати на довірію народу. Не хочемо наводити фактів і лиць, котрі в тім взглядї провинились, але маємо право сказати им слово перестороги і просити их, щоби людей без потреби не напастували і не дразнили. Адресуємо слова ті просто до самого Сокаля і думаємо, що они не прогомонять марно. Наколи п. намістник в своїм часї в Кракові виразив желанє, щоби власти старалися здобувати собі довіріє у народу, то желанє то повинно бути для підчинених органів законом, котрого не вільно зміняти на свою руку. Sapienti sat.
Відозва. На відозву мою з минувшого року, поміщену в часоп. "Дѣло" і "Буковина" понадсилали менї деякі Впов. наші патріотки-красавиці, як також і деякі патріоти свої збірнички народних пісень колискових. Та збірнички сі не повні. Видаючи згадану відозву, мав я на гадці зладити бодай маленькій збірник колискових пісень, котрий і для нас здався-би дуже, — і для литератури мав би немалу вартість. Та з сего матеріялу, якій у мене під рукою, дасться вибрати небогато, так що годї що і починати. Відзиваюся про-те до благородних і співолюбних наших патріоток-красавиць, до поважаних патріотів, священиків, учителїв, писарїв і дяків, до дорогих читальників, нарештї до молодежи шкільної в Галичинї, Угорщинї, Буковинї і Українї щоби зволили підчас найпригіднїйшої до того пори зимової, Різдвяних Свят і инших случаїв занятися збиранєм пісень колискових. Сподїваючися, що не заведе мене надїя на нинїшну відозву, смію звернути увагу всїх щирих охотників, щоби піснї записували з всякими подрібностями, а по можности навіть з відповідними нотами; лишень щоби всюда лишали язик, яким де в піснях співаєся. До вірного, достотного відданя говору надаєся найлїпше правопись фонетична, але сим не треба вязатися, бо ходить лише о вірне відданє слів яких нарід уживає, і які слова виговорює. Збірники прошу присилати на адресу: Павло Кирчів у Львові, ул. Подлевского ч. 4. (І поверх.) 