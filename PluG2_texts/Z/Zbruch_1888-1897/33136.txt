◦ ◦ ◦ ◦ ◦ ◦ ◦ ◦ ◦ ◦

Нова читальня завязала ся в Ясенівци коло Рожнїтова головно заходом місцевих письменних господарів. Статути підписали 11 основателїв і вислали до намістництва. Єсть се вже третя читальня в селах належачих до парохії Янівка, бо вже перед пяти роками засновано читальнї в Княжівскім та Янівцї і они гарно розвивають ся.
Архикнязь Леопольд Сальватор, проживаючій у Львові і замешкуючій доси в готели Жоржа, переносить ся на стале помешканє до палати кн. Сапіги. Кн. Сапіга віддав цїлу свою палату до диспозиції архикнязя, котрому лїкарі поручили як найскорше перенестись до приватного помешканя. Архикнязь винаймив був каменицю адвоката д-ра Краттера, але тепер ту умову уневажнено.
Достава шкіряних виробів для войска. Міністерство війни дозволило, щоби певну часть достави обуви для войска переняли на себе галицкі шевцї і визначило послїдний речинець вносити оферти до 27 н. ст. лютого с. р. Достава обіймає 25.000 пар черевиків. Галицкі шевцї зголосили доси доставу на 10.000 черевиків. До виробів своїх ужили галицкі шевцї шкіри, виправленої в Галичинї, котра нїчим не різнить ся від шкіри з Берна, уживаної доси до черевиків войскових. З офертами зголосилось до сеї пори: 18 шевцїв зі Львова, по 2 з Кристинополя, Золочева і Риманова, 30 з Дрогобича, 5 з Бродів і 3 з Мостів великих.
Дрібні вісти. Селянин Антін Гузар з Довгомостиск, пов. мостиского, замерз на поли, вертаючи з ярмарку в нетверезім станї. — В Яворі, пов. турчаньского, придушила случайно в снї жїнка Яцка Гошовского свою дитину, числячу 18 днїв. — Декан і парох латиньскій в Теребовли, кс. І. Киневич одержав хрест кавалирскій Франц Іосифа. 