◦ ◦ ◦ ◦ ◦ ◦ ◦ ◦ ◦ ◦

Збори відпоручників вдовичо-сиротиньского фонду перемискої епархії відбули ся дня 23 і 24 н. ст. сїчня при участи 33 священиків, бо 6 деканатів не вислало своїх заступників. З предложеного сиравозданя показуєсь, що корінний фонд того института виносить суму 149.772 зр. Кромі того институт має претенсії до рільничо-кредитового "Заведенія" на суму кругло 6000 зр. З резервового фонду виплачено минувшого року 1474 зр. титулом останка еквіваленту за час від 1880 до 1890 р., лишає ся єще сплата еквіваленту за час від 1890 до 1893 р. в сумі 971 зр. 20 кр. т. є. за кождий рік 242 зр. 80 кр. Мимо так великих сплат для фіскуса відпоручники ухвалили річну підмогу для вдів по 60 зр., а для сиріт по 30 зр., значить таку саму підпомогу, що і минувшого року. Також змінено статут в тім напрямі, щоби кождий священик, котрий зложив корінну вкладку, платив річно по 10 зр., замість дотеперішних 7 зр., а хто не зложив корінної вкладки, щоби платив по 14 зр., замість дотеперішних 12 зр. Дальше ухвалено, щоби сироти мужеского пола побирали до 18 року житя підмогу в тій самій висотї, що і сироти женьского пола.   Міністер віроисповідань і освіти д-р Ст. Мадейскій відвідав вчера львівскій університет в товаристві намістника і віцепрезідента краєвої ради шкільної. В гарно пристроєній авли ректор університету д-р Цвікліньскій, окружений деканами поодиноких видїлів, повитав міністра підносячи з радостью, що витає свого настоятеля-rodaka, котрий працюючи колись на тім самім поли, вливав в уми молодїжи науку і любов до науки, принїс на широке поле великих задач розумінє тих великих справ і що старанєм о добро справ духових і етичних, поручених єго опіцї, сполучував і завсїгди буде сполучувати любов вітцївского краю і народу. — На се відповів міністер, що єго житє і праця були завсїгди того рода, що все хотїв працювати для науки, науки польскої. Опісля висказав радість, що, яко Поляк, чує ся на тім високім становищи гордим за-для того, що оба університети, львівскій і краківскій дають правдиву запоруку, що польска наука буде дальше поступати щасливою дорогою, і що та наука в загальній ривалізації, яку всї народи сповняють на тім поли, певно відповість своїй задачи. — Коли по тій відповіди міністер вписав ся в памяткову книгу, виступив именем молодїжи презес "Академічної Czytelni" і Конс. Войцїховскій і зложивши з-першу желаня міністрови з нагоди єго именованя зазначив з наголосом, що той факт, що теку міністерства освіти в европейскій-державі одержав Поляк, мусїв відбити ся в серцях молодїжи живим відгомоном, тим живійшим за-для надїї, що львівскій університет зблизить ся під взглядом числа катедр до ряду других університетів. Згадавши, що молодїж предложить трохи згодом петицію молодїжи, [в справі заснованя — як впевнюють — катедри порівнуючої граматики і санскриту] ще раз виявив радість за-для именованя Поляка міністром і на тім покінчив свою бесїду. — Міністер подякувавши за привіт, звернув увагу, що именованє Поляка міністром освіти в Австрії вкладає також і на польску молодїж певні обовязки. — Потім міністер розговорював з кождим професором і доцентом і оглядав довшій час пляни перебудованя будинку університету, котрі предложив радник будівництва п. Сильв. Гавришкевич. — Вечером відбув ся у намістника обід, на котрий побіч двох міністрів Яворского і Мадейского і богато достойників-Поляків запрошено також сов. о. Василя Ильницкого і сов. п. Олекс. Барвіньского.   Маловаженє руского язика в школї. З Стрия пишуть, що тамошна учителька п. Блявт заявила рускому міщанинови п. Щурови, коли він просив, щоби єго дочку перевести до другої кляси, бо уже уміє добре читати і писати як по руски, так по польски, особливо добре знає язик рускій — отже ся панї заявила: "Що вам захочуєсь? Ми прецїнь не питаємо о рускій язик, бо се нас нїчого не обходить!"   Святоюрска стіпендія. Львівска митрополича консисторія розписала конкурс на стіпендію в сумі 100 зр. річно, почавши з І. півроку 1893/4 шкільного року. Стіпендія призначена для студентів прав Русинів греко-кат. обряду. Сини міщан дрогобицких мають першеньство. Поданя треба вносити до 10 н. ст. лютого.   Огнї. В Корчеві у Василя Курила вибух огонь і наробив шкоди на 2000 зр. Господарство не було обезпечене. — В Вільцї Мазовецкій погорів Дмитро Иванин; шкода 700 зр.; підпалив єго брат Гриць. — В Смолинї згоріла необезпечена коршма вартости 800 зр. Коршмар каже, що єго підпалено, але люде кажуть, що огонь взяв ся з нечищеного комина. — В Григорівцї погорів Ф. Войдила і сам так попік ся, що помер. Жінка єго і слуга також тяжко попарили ся. Необезпечена шкода 500 зр.   Перебитє тунелю в Вороненцї. Ми вже звіщали, що в Вороненцї перебито тунель дня 18 с. м. Коли стїна, що дїлила Галичину від Угорщини, була вже лиш незначної грубости, угорскі робітники вивертїли отвір і всадили т. зв. "гірничу ложку". Галицкі робітники, вхопивши єї, силою перетягнули на свій бік і сховали на памятку. З нагоди перебитя тунелю відбуло ся торжество, котре розпочалось богослуженєм в каплици пільній. Потім двигнув ся похід зелїзничих робітників, з инжинєрами на чолї, до гарно пристроєного тунелю, де повитали их оклики других робітників. На граници галицко-угорскій повитали угорскі инжинєри і робітники галицких, почім на угорскім боцї відбув ся бенкет. Пополудни вернули всї до Вороненки і ту уладжено для персоналу будови і робітників окрему гостину. — Довгість тунелю виносить 1257 метрів. Терен, на котрім викопано тунель, особливо по галицкім боцї, представляв великі трудности. Именно стрічались верстви илового лупка, дуже непригідні до верченя, ту і там били гірскі жерела, а подекуди показували ся частини угля і слїди нафти. По сторонї галицкій вимурована довжина тунелю виносить 360 метрів. Терен по угорскім боцї вправдї більше сухій, однак і він представляв великі трудности. — З нагоди перебитя тунелю наспіли також поздоровні телєґрами, від професорів львівскої політехніки, від політехники в Градци і инші.   Підземну зелїзницю, а взглядно проєкт єї побудованя предложили міскій радї і міністерству дирекції будапештеньскої зелїзницї міскої і кінного трамваю. Залїзниця йшла би 3½ кмтра від Дунаю до міского лїса і числила би 10 стацій. Обі дирекції домагують ся, щоби розпочати роботи найдальше до 6 місяцїв так, щоби зелїзниця була готова на час 1000-лїтної вистави. Коли-б побудованє сеї зелїзницї прийшло до цїли, була-б се перша підземна зелїзниця на контінентї.   Активованє резервових офіцирів. В найблизшім часї мають наступити численні перенесеня резервових офіцирів до активної армії, в котрій показала ся велика недостача офіцирів в низших ранґах. Дня 1 н. ст. цвітня с. р. розпочнуть шестимісячну пробну службу ті офіцири резервові, котрі старають ся активувати в армії, або в оборонї краєвій. Кандидатів зголосило ся дуже значне число.   Дѣло 