◦ ◦ ◦ ◦ ◦ ◦ ◦ ◦ ◦ ◦

При нових виборах до ради громадскої в Городенцї перепали всї кандидати давної ради. На 755 голосуючих упало у всїх трех кругах на них лише 86 голосів.
Свято "Маланки", припадаюче на передноворічний вечір а котре галицка Русь обходить традиційними забавами, постановило і Общество pyских Дам обходити сего року уладженєм вечорниць. Вечерницї ті відбудуть ся дня 31 грудня (12 сїчня 1891 р.) у великій сали Народного Дому і розпочнуть ся аматорским представленєм комедії в однім актї "О мандат." На сю цїль буде уладжена сцена без сценічного освітленя для обезпеки від огню. В проґраму входять крім того ще й хоральні продукції, деклямації і т. д.; потім слїдують товарискі забави, а при тій нагодї участники зложать собі взаїмні благожеланя нового року. Початок о 8 годинї вечером, вступ виносить 30 кр. Дохід призначений на спомогу бідних учачих ся дївчат руских.
Справа будови нового польского театру знов починає мотати ся. Президія львівского маґістрату одержала вже відповідь міністерства що-до комасації ґрунтів на Галицкім пляцу, де мав станути новий будинок польского театру. Міністерство спротивилось рішучо тій комасації через те, бо ся комасація раз була би зі шкодою для правительства, а друге, через неї відволікла би ся будова нового суду, котра і так вже дуже пильна. Отже новий будинок польского театру мусить шукати собі иншого місця.
Славетний Цїшка — маґістратскій діюрніст! Емеритований староста долиньскій, п. Цїшка, добираючій 1800 зр. пенсії, наняв ся, як доносять польскі ґазети, за діюрніста в львівскім маґістратї. Славно!
Про смерть Г. Шлімана доносять близші вісти: Шліман був від тиждня недужій а минувшого четверга найдено єго зомлїлого на улици Толедо в Неаполи. Прикликано лїкаря, котрий лїчив Шлімана на недуги ушей, а сей побачивши небезпечний стан, скликав консіліюм. Лїкарі орекли, що на мозку зробив ся боляк, а при тім вивязалось meningitis (запаленє оболонок мозкових) і що треба приступити до трепанації черепа. До операції не прийшло, бо Шліман помер.
Чия дитина? В вересни с. р. здибав поліціянт львівскій одного вечера малу дївчинку, що плакала і не уміла нїчого більше о собі сказати, як лиш те, що називає ся Варварка. В комісарятї III-ої дїльницї видобули від дївчинки, що якась Доміцеля Синякевич, котра перебиралась часами за законницю, привезла єї з села до Львова, а замешкавши на ул. Театиньскій ч. 3, послала дївчинку того дня до склепу, а та вернувши, застала вже двері замкнені а хату порожну. Дали знати на поліцію, але Синякевичевої годї вже було відшукати. Тимчасово заняв ся був 11-лїтною дївчинкою возьний комісаріяту, Собчиньскій, опісля-ж приняв єї за винагородою 2 зр. в місяць господар з Рясни Рускої, Юрко Тузяк, заявляючи протоколярно, що сли нїхто по упливі одного року не зголосить ся по дївчинку, то він візьме єї за свою. Родичі єї опікуни можуть там відшукати захоплену і уведену дївчину.
Дрібні вісти. Цїсар удїлив Сестрам милосердія в Роздолї пов. жидачівского 100 зр. запомоги на реставрацію их монастиря. — Цїсарева надала і лично вручила своїй лекторцї, канонічцї п. Идї Ференче, ордер звіздистого хреста. — У Львові має розпочати ся з весною будова нової палати судової, а кошти винесуть коло 400.000 зр. — В Дорофіївцї над Збручем утопив ся стражник скарбовий Іо. Тад. Ляхман в ночи з 30 на 31 грудня, будучи тогди в службі. Тїло видобули. — В Завадові коло Стрия відбули ся минувшого місяця заручини панни Софії Шепаровичівної, доньки бл. п. о. Фавстина Шепаровича, приходника Чорноловець з п. М. Вармским, кандидатом нотаріяльним в Долинї. 