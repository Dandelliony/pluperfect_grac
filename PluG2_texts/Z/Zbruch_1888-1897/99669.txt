◦ ◦ ◦ ◦ ◦ ◦ ◦ ◦ ◦ ◦

    З Мостиск пишуть нам: Згадку в 169 числї "Діла" о заборонї ц. к. староством віча в Мостисках уважаємо за потрібне доповнити. Два селяне, підписані на поданю до староства, були поинформовані о вічу і підписали ся були, але за-для невідповідного паперу поданє переписано і их підписано. І на тім то оперло свою заборону ц. к. староство в Мостисках!   З товариства для виробу і торговли риз церковних в Самборі одержуємо отсе письмо: "Позаяк стрічають нас докори з причини, що часом спізняємо ся з висилкою колпаків, видимось єще раз примушеними просити Впов. Отцїв о ласкаву терпеливість і вирозумілість, ба єсли в тім часї приходить щоденно 40 до 50 замовлень, то очевидно неможливо, щоби всїм замовленям безпроволочно вдоволити. Ми стараємось всїми силами, щоби робота і посилка була прискорена, а при тім вдоволила всїх. Просимо отже ще раз о терпеливість і вирозумілість. Цїнник колпаків містило рівночасно в анонсах нинїшного числа "Дїла". Дирекція".   Старостами в Галичинї именовані секретарі намістництва: Северин Василевскій, Юліян Кокуревич і кн. Павло Сапіга, дальше заступник директора поліції львівскої Квятковскій і міністеріяльний віцесекретар Антін Поґлодовскій, а комісарі повітові Лев Студиньскій, Богомил Шелиґовскій і Юліян Федорович именовані секретарями намістництва.   Громи причиною огню. В Дулибах повіта бобрецкого грім ударив в хату одного селянина і запалив єї; шкода на 1000 зр. — В Цицовій повіта золочівского убив грім 23-лїтну дївчину одного господаря і запалив хату а огонь знищив чотири господарства на 2000 зр. шкоди в половинї обезпеченої. — В Пушкарах повита бучацкого спалив грім стодолу зі збіжем на обезпечену шкоду 3000 зр. — В Ксьондзиках коло Поникви повіта брідского згоріли від грому чотири господарства на шкоду 2000 зр. в половинї обезпечену. — В Котові повіта добромильского і Яленковатім повіта стрийского спалив грім по одній хатї.   Дрібні вісти. Посїлість Пробабин в повітї городеньскім купив ґр. Витовт Воляньскій від дотеперішного властителя Шулима Найберґера. — З отроєня грибами умерла в Раштівцях повіта скалатского Іосифа Соєцка а в Товстім того самого повіта цїла родина Стригів зложена з четверо осіб. — Цїсар помилував 31 вязнїв, з котрих 4 припадає на заведенє карне мужеске а 1 на жіноче у Львові.   Дѣло 