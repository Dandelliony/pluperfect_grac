Рух серед Русинів. — З руско-народного театру.

Рух серед Русинів.
У Львові дня 5 (17 грудня) 1890.
Що день відбираємо листи з різних сторін нашого краю, в котрих доносять нам о незвичайнім руху серед Русинів, викликанім послїдними подїями в галицкім соймі. Давнїйша апатія руска устала зовсїм, а навіть люде, котрі доси стояли цїлком на боцї або котрим і байдуже було про руску справу, нинї живо нею интересують ся. Русини стають смілїйше підносити голову; такі, котрі з різних причин крили ся з своїм руским патріотизмом або навіть і з своїм руским походженєм, нинї виступають зовсїм явно яко Русини. Се перші благотворні плоди політики наших послів.
З декотрих сторін краю пишуть нам, що там в першій хвили урочисте поставленє рускої проґрами в соймі викликало певного роду здивованє, декотрі люде не могли від разу зорієнтувати ся в новій ситуації. Однак то уступило скоро, загал Русинів порозумів користи, які сама одна зміна дотеперішної системи правительственної мусить Русинам принести, і вдячний єсть тим послам, котрі ту акцію піднесли, як і всїм, що єї підперли.
Однакож і фракція обєдинителїв заявляє горячковий рух. Приверженцї єї на провіації дістають неустанні мандати від львівскої кліки, і кидають ся з вітчайдушним напруженєм, щоби опінію публичну руского народу для себе позискати. В тій цїли не соромлять ся уживати против руских послів народовцїв всякої ложи і клевети. Так н. пр. з кількох сторін доносять нам, що розголошують таке: Телишевскій, Романчук і Сїчиньскій для своїх користей запродали Русь; Телишевскій має дістати нотаріят у Львові і мандат до ради державної, Романчук зістане краєвим инспектором шкільним, а Сїчиньскій стане членом шк. ради. Не потребуємо запевняти, що се все суть чисті видумки людей, котрі, будучи самі низького характеру, не можуть собі навіть виобразити безинтересовне і самоотвержене поступованє у других, і підсувають зараз низькі мотиви.
Вже і не дивно, що фракція обєдинителїв воює таким гидким і поганим оружієм; таж львівскі єї инструктори то люде, котрих характер публичний а по части і приватний знаний єсть з різних процесів політичної і неполітичної натури... А их головний орґан "Червоная Русь" не вагає ся переповнені брехнями разоблаченя і дописи подавати публично, і не робить собі й нїчого з того, що єї вісти викажуть ся яко лож. Н. пр. "Черв. Русь" не перестає твердити і повтаряти в своїх статях і в дописях, що п. Романчук денунціював в своїй бесїдї проґрамовій стару партію о нельояльність. Ми помістили ту бесїду дослівно після стеноґрамів; ми виказали, що стеноґрами не могли бути в нїчім змінені; ми указували, що навіть сама "Червоная Русь", заким не "зорієнтувалась", похвально виразилась о тій бесїдї, а і опісля не потрафила нїгде указати анї одного слова, в котрім було би найменше посудженє старої партії, цїлої ж бесїди п. Романчука не помістила!... Ми спробуємо отже єще прилюдно завізвати редакцію "Черв. Руси", нехай викаже то, що твердить.
Так саморозголошує "Черв. Русь", що пп. Романчук, Сїчиньскій і Телишевскій тілько за особисті або партійні користи зробили угоду. Єсть то також, навіть поминувши негідне слово "особисті", чиста инсинуація: наші посли-патріоти дїлали тілько в интересї всего загалу Русинів.
Наконець, що з такою емфазою підносить "Черв. Русь", будьто би правительство поперед хотїло робити угоду з старою партією, а именно з пп. Антоневичем, Кулачковским (!) і Герасимовичем, єсть то чиста бляґа. Ми питали о то трох членів руского клюбу, а нї оден не знав нам нїчого більше сказати, як то, о чім була згадка в "Дѣлї".
Чи не осуджує ся справа сама, котра таким оружієм воює? Ми виказали противній сторонї множество ложей, а могли би ще більше виказати; здаєть ся тота сторона забула народну нашу приповідку: Брехнею цїлий світ перейдеш, та назад не вернеш ся. З руско-народного театру.
Вчера повторено в-друге "Різдвяну ніч", оперу Лисенка, в сали тов. Frohsinn-y. Публики зійшлось не богато, а вина в тім паде головно на пізне оповіщенє того представленя; але все таки було досить львівских Русинів, котрі вже були на першім представленю сеї опери а тепер знов поспішили, щоби налюбоватись сим твором нашого славного композитора. І справдї, мельодійність і прегарні поодинокі сольо співи та дуети і терцети дають ся пізнати пересїчній публицї аж по тім, коли вслухає ся з увагою в ту композицію — а доказом того хоч би і ся обставина, що на вчерашнім представленю лунала саля від оплесків. Оплески ті припали по найбільшій части в участи п-и Клїшевскій і пп. Борковскому та Ольшаньскому, хоч і п-а Долистівна та п. Стечиньскій удостоїлись за знамените виведенє своїх мельодійних партів признаня від публики. За те хори у вчерашім представленю, хоч держались добре, були слабші, мабуть за-для того, що деякі члени "Бояна" не взяли участи в тім представленю. — Рускій театр славно закінчив свою гостину у Львові, вивівши на сценї "Різдвяну ніч", котра не лиш заинтересувала у великім степени також і львівску публику польску та зискала собі з єї сторони всяке признанє. Przegląd і Dziennik Pol. в рецензіях з "Різдвяної ночи" не лиш признають сю оперу не лиш за майстерску композицію, котра повинна появитись і на більших сценах столичних, але також о співі та грі наших артистів відозвались з всякими похвалами.
Дирекція руско-народного театру заявляє отсим, при нагодї виставленя опери "Різдвяна ніч", подяку всїм тим Вп. панам, котрі не щадили своїх заходів, щоби як з одної сторони довести до виставленя сеї опери, так з другої сторони, щоби ся вистава випала світло під кождим взглядом. І так дякує дирекція Впов. проф. п. Вахнянинови, що наглядав і управляв пробами музичними та не щадив труду, щоби довести цїле дїло успішно до кінця; — Вп. членам тов. "Боян" за скріпленє своєю участію хорів, а именно п. Венгриновичеви за неутомимі заходи в тій справі; — вкінци Вп. п. Фалеви, капельмайстрови тов. "Гармонії", що підняв ся сего трудного дїла", за котре нїякій другій капельмайстер музичний не хотїв взятись. 