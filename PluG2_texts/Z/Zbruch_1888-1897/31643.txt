Игнатїй Деллінґер помер. — З-під Маґерова пишуть.

Игнатїй Деллінґер помер сими днями в Монахіюм і Нїмеччина стратила в нїм одного з найбільших своїх учених. Имя єго сталось широко звістним підчас собору ватиканьского в р. 1870, коли то Деллінґер і сорок других професорів монахійского університету заявились против рїшень сего собору. В р. 1870 не хотїв він признати доґмату о непогрїшимости папи, а в листї до архіепископа заявив, що декрети ватиканьского собору не опирають ся нї на письмі святім, нї на переданю, тому він яко христіянин, богослов, историк і горожанин не може узнати доґмату о непогрїшимости. Велика екскомуніка з цвітня р. 1871 не змінила єго поглядів на ту справу. Також і баварске правительство не звертало увагу на єго екскомуніку, бо полишило єго на становищи професора університету, презеса академії наук і члена висшої палати послів. В р. 1848 був членом франкфуртского парляменту; тогдї виступав сміло за відлученєм церкви від світскої власти та узнавав потребу скликаня вселеньского собору. Пізнїйше в своїм творї про середновічні леґенди папскі доказував, що не має нїякої основи леґенда про се, мов-би цісар Константин дарував папі римску територію, і з того мала би походити світска власть папи. Екскомунікований з католицкої церкви, хотїв Деллінґер основати віроісповідну громаду "старокатоликів". На похоронах явилось велике число людей, також цілий університет крім видїлу богословского. Над гробом промовляв професор Фрідріх (старокатолик) в окруженю грецких архимандритів і анґліканьских духовних. Фрідріх величав Деллінґера за найславнїйшого богослова.
З-під Маґерова пишуть: У нас біда, як взагалї в цілім краю, з тою різницею, що немала біда таки з самою бідою. Нїчого не чувати у нас о роздачи соли для худоби. А що дотичить маючих роздаватись позичок і під помог, то жиди полохають людей, щоби не брали тих грошей, бо вийдуть на тім так само як довжники зліквідованих банків. Крім того вказують жиди на уступ в дотичнім обіжнику равского староства, де між иншим говорить ся о dobrowolnem рodjęciu robót szarwarkowych jako wynagrodzenie za dobrodziejstwo pożyczki. Також і се, що двірскі общари мають потверджати піднятє позички, причинає ся до вістей, мов би за позички заводила ся вдруге панщина. Се єсть доказом довірія селян до верховодячих сфер, з чого лиш користають жиди лихварї. О розмірах нужди можна мати понятє вже хоч-би з того, що одна громада Маґерів зголосилась о підпомогу в такій високости, яка визначена на цілий повіт. 