Важне для руских будівничих! — Найновійшій і найсильнїйшій маяк електричний. — Штука фотографованя звізд. —  В Александрії.

Важне для руских будівничих! Оголошенє лицитації! В мисль у поважненя староства в Золочеві розписуєся на день 15. жовтня с. р. публична офертова лицитація на предприємство будови будинків парохіяльних при гр. кат. парохії в Сасові, а именно парохії, стодоли, шпійхлїра, стайнї, возівнї і опарканеня. Лицитація відбудеся в гр. кат. урядї парохіяльнім в Сасові. Квота обнята кошторисом виносить 8.467 зр. 50 кр. Письменні оферти, заосмотрені в вадіюм 10% і остемпловані маркою на 50 кр., треба вносити до гр.-кат. пароха в Сасові. Вадіюм затримуєсь яко кавція до викінченя і відобраня будови після затверджених плянів а предприємець по списаню умови має приступити безпроволочно до будови і укінчти єї до кінця серпня І889 р. Квота 8.467 зр. 50 кр. виплатиться в чотирох ратах; послїдна наступить в жовтни 1889 р. Близші поясненя і условія можна переглянути в урядї громадскім в Сасові. З комитету церковного в Сасові. Сим. Пітушевскій, гр. кат. парох і голова комитету церковного.
Найновійшій і найсильнїйшій маяк електричний (лїхтарня морска), межи всїми, які на світї суть, знаходиться на полудневім побережу острова „Wigt”. Світло єго має силу світла 60.000 свічок і жарить так ясно, що хотївши на него хоть на хвильку дивитись, треба брати перед очи подвійне почорнене скло. Коли єсть мрака, можна через доданє машин резервових скріпити світло так, що рівняєся силї світла 6 миліонів свічок. Але що при дуже густій мраці навіть і тої сили за мало, бо і світло сонця за мале, то на лїхтарни єсть уставлена велика “мрачна” труба, котра висилає на далекі води свій величезний голос в таких самих перервах часу, як світло в дні погідні, яснїюче, то знов пригасаюче. Машин електричних і парових моторів єсть для запасу три рази тілько, як потрібно, так, що після обчисленя людского не єсть можливо, щоби лїхтарня могла коли перервати службу, хоть-би лиш на часок.
Штука фотографованя звізд робить величезні поступи. В Парижи видано карту Плеяд (названих у нас Квочкою), на котрій видко навіть звізди 18-ої величини, отже такі, що їх і найсильнїйшими телескопами видїти не можна. Чутлива плита виказала і много нових, незнаних мрачних пятен, котрих не показав ще нїякій телескоп.
В Александрії відкрито сими днями гріб — як загально думають — Александра Великого. Домовина ціла марморна, боки єї і віко дуже штучної роботи; ширина єї 1.10 метра, висота 0.90 м., а грубість віка 0.50 м. Домовина находилась 9 метрів під землею. 