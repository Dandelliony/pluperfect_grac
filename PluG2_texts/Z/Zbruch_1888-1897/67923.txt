Справи шкільні.

За-для переміни шкіл філіяльних на етатові, за-для підвисшеня стіпендій для учительских кандидатів і взагалї за-для полїпшеня платнї учителїв — надїє ся краєва рада шкільна, що потреба приниманя осіб без кваліфікацій (без испиту зрілости) на тимчасових учителїв устане або бодай значно обмежить ся. Длятого краєва рада шкільна видала таке зарядженє:
1. Особи без кваліфікації, котрим краєва рада шкільна дозволила повнити тимчасово учительскі функції, можуть се виконувати лиш на таких посадах, на котрих можуть бути під управою етатових учителїв.
2. Єсли окружна рада шкільна бажає з конечности дати занятє некваліфікованому учителеви на самостійній посадї, мусить на се одержати в кождім поодинокім случаю перед початком року шкільного спеціяльний дозвіл краєвої ради шкільної. Сей виїмковий дозвіл буде удїлятись лиш таким некваліфікованим учителям, котрі бодай через один рік повнили учительскі функції з добрим успіхом. До внесень того рода має долучити окружна рада шкільна табелю кваліфікаційну після взірця.
3. Окружні инспектори шкільні будуть докладати стараня, щоби сі некваліфіковані учителї, котрі заявили здібність в учительскім званю і добре ведуть ся, постарали ся як найскорше о учительску кваліфікацію. Краєва рада шкільна готова на внесенє окружної ради шкільної ремунерувати тих етатових учителїв, котрі з добрим успіхом займуть ся приспособленєм некваліфікованих учителїв до испиту учительского.
4. Окружна рада шкільна буде старати ся о се, щоби усунути тих некваліфікованих учителїв, по котрих чи то за-для браку здібности, чи то для инших хиб не можна надїяти ся, що зложать испит учительскій та виобразують ся на добрих учителїв. Именно же не вільно окружній радї шкільній відмовити принятя особам, що зголошують ся з испитом зрілости, єсли в наслїдок усуненя учителя некваліфікованого можуть найти місце для матуриста. 