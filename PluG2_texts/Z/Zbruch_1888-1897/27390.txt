◦ ◦ ◦ ◦ ◦ ◦ ◦ ◦ ◦ ◦

Відень 28 вересня. Урядова газета віденьска доносить, що урядники будуть обовязані носити мундур лиш в часї служби. — Ходить поголоска, що гр. Гогенварт має бути именований членом палати панів.
Берлин 28 вересня. Нїмецка армія має бути збільшена о 30.000 людей. — Либеральна і правительственна праса виступає против ческих Нїмців за их нетактовне поступованє і доказує, що они повинні були від разу вислати своїх делегатів на конференцію до Відня.
Париж 28 вересня. Уневажненє вибору Булянжера викликало тут велике невдоволенє. Комитет ревизіонистів на Монтмартр скликує митинг, щоби против того запротестувати.
Рим 28 вересня. Riforma доносить, що потверджуєсь поголоска, що кардинала Скіяфино, котрий був за помиренєм Ватикану з Квириналом, отроєно. В сїй справі ведеся слїдство і відбудеся секція помершого.
Білград 28 вересня. Вість, будьто-би кор. Милан думав приїхати до Сербії і обняти регентію, суть безосновні. Король міг-би обняти регентію лиш при помочи збройної сили. — Королеву Наталію будуть витати лиш зовсїм приватно.
Амстердам 28 вересня. В Ротерданї застрайкувало 5000 робітників корабельних; полиція мусїла збройно виступити против страйкуючих і богато з них арештувала. 