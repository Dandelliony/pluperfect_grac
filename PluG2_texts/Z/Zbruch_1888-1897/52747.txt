Статистика адвокатів. — Фестин тов. ремісників "Зоря",

Статистика адвокатів.
В Австрії на 23,844.554 мешканцїв після послїдної конскрипції було 3110 адвокатів, так що оден адвокат припадав на 7667 мешканцїв. Межи поодинокими краями заходять дуже великі різницї. В Австрії нисшій (з Віднем) припадає оден адвокат на 3100 мешканцїв, в Побережу на 5400, в Тиролю на 6200, в Чехах на 7400, в Сальцбургу на 7900, в Стирії на 8300, в Мораві на 8400, в Дальмації на 8600, в Австрії горішній на 9700, в Буковинї на 10.000, в Шлезку на 10.600, в Каринтії на 11.600, в Галичинї на 15.380 а в Країнї на 23.700 мешканцїв. Треба зауважати, що населенє Австрії збільшило ся від 1882 р. о 7% а число адвокатів о 28%. Однакож і ту виказують поодинокі краї значні різницї. В Чехах, Галичинї і Буковинї збільшилось населенє від 1882 р. о 4, 6 і 11% а число адвокатів в сих краях о 42,61 та 94%. В Стирії збільшила ся людність о 5% а число адвокатів о 3%, в Країнї прибуло людности о 3% а число адвокатів не змінило ся, в Тироли-ж людність зббльшилась о 2.5% а число адвокатів зменшило ся о 2.6%. Що до головних міст, то припадає оден адвокат в Празї на 850 душ, в Инсбруку на 1160, в Кракові на 1200, у Львові на 1300, в Бернї на 1400, в Целовацу на 1500, в Опаві на 1570, в Чернівцях на 1600, в Сальцбурґу на 1700, в Відни на 1850, в Градци на 1900, в Трієстї на 2000, в Лінцу на 2100, в Люблянї на 2500, в Зарі на 3100 душ. Відень має 735 а Прага 216 адвокатів. Пересїчно припадає в головних містах оден адвокат на 1600 мешканцїв, на провінції на 1700. До того треба додати, що на 910 судових повітів Австрії єсть все ще 300 таких, де нема ніякого адвоката. Фестин тов. ремісників "Зоря",
над ставом Кисельки, відложений минувшої недїлї на вчера, удав ся що-до виконаня проґрами, але не дописав що до матеріяльної сторони, а тим самим фонд запомоговий тов. "Зорі" не то не збільшить ся, але буде мусїло товариство покрити досить значний недобір. Публики зійшлось дуже мало, може одна трета часть як минувшої недїлї. Головна вина сего паде таки на непогоду, бо не лиш майже що години дощ, аж до 3-ої год. з полудня, але і захмарений небозві та переймаюче зимно (на улицях Львова можна побачити в зимових одягах) відстрашили львівску публику. Проґрама фестину випала вдоволяючо. Хор, зложений п. К., збирав добре заслужені оплески, а гра аматорів в штуцї "Тимко капраль" вдоволила вповнї присутних. Штучні огнї відпали, бо цїлком оправдано, комітет фестиновий не хотїв прибільшувати видатків. Розуміє ся, що найбільше оживленою точкою проґрами були танцї, до котрих, хоч би лиш з утілітарного взгляду, щоби розігрітись, ставало по кільканацять пар і з вервою гуляли. Немило вразила всїх неприсутність "молодого поколїня", се значить членів "Академічного Братства", котре могло чином доказати свою симпатію для "робітницких" верств. Але оно то все так буває, що инакше пише ся в теорії по "Народах" а инакше виходить в практицї. Хиба може се поколїнє хотїло наочно придивитись паньским забавам, бо вчера був першій день прогонів львівских, щоби відтак належито сокрушати ті паньскі витребеньки? — С. 