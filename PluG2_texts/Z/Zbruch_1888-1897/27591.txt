Відгомін по повени.

Przegląd помістив таку допис з над Свічи: Дуже часто подибуємо по газетах дописи, що доносять о шкодах з повени з-над Висли, Сяну, Вислоки і т. п та сейчас читаємо о завязавших-ся комитетах, на чолї котрих стоять старости, маршалки і инші впливові особи. Такі комитети стараються не лиш о поміч хвилеву для потерпівших але і о поміч на будуче а одержавши підпомогу з фондів краєвих або правительственних забезпечують бодай по части найнебезпечнїйші місця від будучих повеней. Не подибали ми доси згадки о шкодах, які нанесла рїка Свіча, хоч та рїка майже що року чинить величезні шкоди громадам, положеним над нею, котрі суть мов-би за світом та не знають о тім, що можуть ба навіть мають право жадати якоїсь помочи. Минувшого місяця рїка Свіча разом з притокою Сукилем виступила з свого вельми неправильного русла роблячи шкоду, якої не затямили найстарші люде. Через три днї були залиті села і місточка: Дїдушиці, Соколів, Лани, Баличі подорожні і підгірні, Демня, Сулятичі і т. д. Вода несла хати, трами, худобу; по селах зойк; бьють в звони, мов-би вже був конець світа; день і ніч всї пильнували і вижидали, коли і у них забере вода хату і ціле господарство, що лучилось не одному. Але гіршій вид представився очам, коли опала вода: майже нї один господар не може розпізнати, де єго луки; в однім місци вода забрала землю а в другім нанесла рїни грубо на дві стопи. Бідний селянин ще не тілько уважає на се; але далеко страшнїйше для него побачити: з поля довготи 80 до 100 сяжнїв тепер остало ледви два сяжнї, або в місци, де була кукурудза та просо нинї пливе вигідно рїка. Тутешні околиці мають дуже мало орного грунту, лиш по більшій части пасовиска, що отже не випалила сегорічна посуха, то все майже занесла вода рїнею і бідний селянин з великим трудом визбирав бульбу, фасолю і кукурудзу на тих рїняках. Висла або Сян, коли вилиють, нанесуть з собою намулу, котрий на другій рік, єсли нема повени, вродить в двоє а гірскі рїки нанесуть тілько каміня і рїни, що найлїпші поля стають неужитками а до того ще і меншають, бо все вода забирає по кусникови. А що-ж на се наші громади? Спокійно вижидають слїдуючого виливу, бо суть безрадні а нїхто не прийде им з помочею. Вже місяць минув а нїхто не поспитає, чи сі громади существують. Вправдї радили им, щоби удавалися з просьбою до властей о поміч, але они на се відповідали: "а хто нам се напише, щоби була яка користь; писар ледви знає писати, треба пійти 4 милї до адвоката, добре заплатити, збавити час а на остаток хто знає, чи все здасться на що". Цілком справедливі виводи, бо коби яка власть взялась з иниціятивою до помочи то може-би був якій успіх. Громади ті, по части в стрийскім по части в жидачівскім повітї, віддалені 3 до 4 милї від повітового міста і в таких громадах рїдко коли явиться якій висшій урядник або достойник. Не гадаємо, щоби хто небудь міг не допустити до повени, але прийти з пільгою і помочею бідним громадам може власть. Тепер ще богато можна зробити, щоби вскорї не счезло кілька сел понад Свічею. Тепер малими тамами і малим фондом (бо громади самі не спроможуться) можна забезпечили кілька сел від заглади, та що-ж, нема кому заходитись коло того а не маючи впливових людей, не можна нїчого зробити. 