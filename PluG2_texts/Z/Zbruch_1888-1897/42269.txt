Из Снятина. — Перед львівским трибуналом.

Из Снятина. [Вибори до видїлу ради повітової.]
Дня 1 н. ст. жовтня відбували ся в снятиньскій радї повітовій вибори до видїлу повітового. Шанси були такі, що пани і жиди мали 14 голосів, а курія сельска 11 голосів, бо належачій до неї о. Коржаньскій уважав за відповідне не явитись цїлковито. Перевага по сторонї противників походила головно з сеї причини, що підчас виборів з курії міскої всї снятиньскі радні Русини пійшли до одного богача на похорон, бо не сподївались, щоби при сих виборах мож було бодай одну склянчину пива випити.
Коли-ж тепер прийшло до виборів до видїлу, то партія паньско-жидівска не дала собі навіть нїчого і говорити о якімсь порозуміню, а з цїлою брутальностію домагала ся, щоби курія селяньска здала ся на ласку і неласку. Наші знов клали яко conditio sine qua non, щоби не вибирати на маршалка зненавидженого в цїлім повітї п. Мойсу, а впрочім годила ся на всякі инші точки. Мимо того отже, що розходило ся лиш о сей один пункт та що на маршалка клали Русини п. Н. Криштофовича, дїдича з Залуча, — котрого потім віцемаршалком вибрано — пани уперли ся на своїм, а всї наші радні як один муж вийшли з салї. Тогдї пани почали справджувати вибори, а потім відложили засїданє на пополудне.
Однакож і тепер здержались они від всяких переговорів, а вислали лише трех послів до наших взиваючи их, щоби о 3½ години явили ся в сали нарад, бо в противнім случаю переведуть вибори без курії сельскої. A що при тім не роблено нїяких уступств, то наші здержались і тепер від участи, і так вибрано видїл повітовий голосами панів і жидів. Маршалком вибрано Стефана Мойсу з Рудник, віце-маршалком Николая Криштофовича з Залуча, а на видїлових: Іосифа Теодоровича з Русова, Маркуса Германа, кс. Ант. Ґурского з Заболотова і Тита Нїмчевского аптикаря снятиньского. [Члена з ґрупи сїльскої не вибрано.]
Мов-би для наданя цїлій справі ще більшої цїхи комедії, наказав снятиньскій бурмістр поліцаям стріляти з моздїрів, нїби то в знак побіди над chłopstwem, і довів хиба до того, що по містї стала ходити анекдота, що Niemądrowski robi próby z bezdymnym prochem. Розуміє ся само собою, що потім не бракувало і вистрілів шампана, котрим новосплоджений "соединеними силами" жидів і панів маршалок п. Мойса старав ся змити той немилий факт, що 70.000 селян снятиньского повіту не хоче о нїм і чути. Таку то маєте нову илюстрацію з одної сторони ославленої zgody а з другої несправедливости теперішної ординації виборчої до рад повітових, і ми лише цїкаві, чи серед таких обставин поважить ся правительство предложили вибір п. Мойси до затвердженя цїсареви?!
Клим Обух. Перед львівским трибуналом 
судьїв присяжних веде ся від кількох днїв розправа против Максима Зельонки, господаря з Будинина, пов. сокальского, о скритоубійство і підпаленє. Зельонка мав убити зарібника Мартина Мирецкого, щоби зрабувати сїрак, чоботи і пилу. Оба они були налоговими піяками і Мирецкій коморував у Зельонки. Раз якось пропав Мирецкій без слїду а по селї розійшлась вість, що єго убили россійскі обіздчики, коли перепачковував якісь товари. Але по-при ту вість, говорили також, що Зельонка убив свого товариша і закопав в хатї. Війт зробив ревізію в хатї і справдї найдено трупа. В тім самім часї погоріла загорода сестрінця Зельонки Василя Ляховского і ще кілька инших господарств. Підозрінє упало на Зельонку, бо він щось посварив ся з сестрінцем за бульбу. У війта признав ся Зельонка до підпаленя, але при розправі заперечив все, бо, як казав, у війта вимусили на нїм таке зізнанє тортурами (по-під колїна протягнули кіл і привязали руки). Що-до убійства Мирецкого, то каже, що він нагле помер а з боязни, щоби не казали справити єму похоронів, закопав мерця в хатї. Сїрак з мерця зняв і велїв продати єго жінцї своїй Фесцї і тещи Мартї за півтора літри горівки. Познак нїяких що-до скритоубійства нема, хиба що при сварцї сказала раз Феська: Чекай ти різнику, най но скажу слівце, то пійдеш в кайдани. До розправи покликано 38 свідків. Феська і Марта обжаловані також о співучасть в рабунку. 