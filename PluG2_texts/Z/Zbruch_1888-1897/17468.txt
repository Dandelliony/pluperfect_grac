Віденьскій костел св. Стефана. — Цікаві женихи  у Львові. — З Добромиля пишуть нам. 

Віденьскій костел св. Стефана оглянула недавно комисія фахових людей і осудила, що костел, так як нинї єсть, може кождої хвилї завалитись. Треба отже скрїпити оздоби готицкі, ціле вязанє криші змінити на зелїзне і головний звін, вилитий 1711 року, в котрий тепер за-для небезпечности не звонять, треба перенести до иншої вежї.
Дуже цікаві женихи завелись тепер у Львові: стараються о ручку панночки одної, а коли на конто посагу хапнуть де-що звінкої монети, тогдї стараються о ручку другої, а як знов хапнуть, то о ручку третої, і т. д. Такого одного цікавого жениха, з званя агронома, пошукує тепер суд. Залицяючись уже до четвертої з черги панночки, дочки львівского промисловця, хватнув на конто посагу 1000 зр. нїбито на заложенє интересу промислового — уже навіть льокаль був наймив — а вкінци пропав!
З Добромиля пишуть нам: Дня 8 н. ст. сїчня має відбутись вінчанє п. Тадея Сулими Шавловского властителя дібр і ц. к. старости добромильского (тепер покликаного до министерства просвіти) з панною Смаржевскою, дочкою небіщика посла. В тиждень по єго звінчаню дня 15 н. ст. сїчня, має тутешна интелигенція польска виправити п. Шавлоскому великій бенкет в касинї добромильскім. Завязався уже й комитет, до котрого входять пп. Кольб, начальник суду; Лев Стецяк, бурмистр Добромиля; і Болеслав Прус Студзиньскій, ц. к. комисар староства. Комитет той порозсилав уже запрошеня до людей з интелигенції польскої і рускої в цілім повітї, запрошуючи всїх взяти участь в бенкетї на честь п. Шавловского, а перед тим прислати на кошти того бенкету 5 зр. з. в. від особи на руки комисаря староства п. Студзиньского. Перед розісланєм запросин на сей бенкет були дві партії, кожда инчої гадки: одна була за тим, щоби справити гучний пир з що найлучшим їством та напитком і на господинь пиру запросити панї: судіїну Кольбову і адюнктові Зеннегову і Вислоцку; друга-ж партія була за тим, щоби вправдї візвати всю интелигенцію в повітї до складок по 5 зр., але зложену суму — котра була-би поважна, бо лиш від 200 людей дала би 1.000 зр. — ужити на ціли добродїйні. Побідила партія перша — і дня 15 сїчня буде в Добромили велике gaudium... 