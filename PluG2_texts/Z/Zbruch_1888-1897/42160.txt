◦ ◦ ◦ ◦ ◦ ◦ ◦ ◦ ◦ ◦

Канцелярію товариства "Просвіти" перенесено вчера, для більшої догідности публики, з першого поверха каменицї під ч. 27 при улици Вірменьскій — на партер тої-ж каменицї до обширної комнати зараз по лївій руцї від входу. У вікнах канцелярії виложено книжочки видавництва "Просвіти". В комнатї на першім поверсї, де доси була канцелярія, умістить ся частина бібліотеки товариства "Просвіти", бо з причини, що доси за мало було місця в льокали товариства, бібліотека бл. п. Евсевія Грушкевича не могла бути упорядкована і спочивала в паках.
При складаню присяги Впреосв. митрополитом Сембратовичем, яко тайного совітника, в руки цїсаря сего понедїлка, були присутні ґр. Кальнокій, яко міністер цїсарского двору, і ґр. Травтмансдорф, великій гофмайстер надвірний. До сїм торжественнім актї принимав цїсар нашого митрополита на авдієнції.
Обсяг дїланя міско-делеґованих судів повітових у Відни, Празї, Львові і инших містах буде — після Allg. Juristen Ztg. — значно розширений з огляду на зріст дотичних повітів і тому правительство внесе до ради державної в тій справі відповідний проєкт закона.
Проф. Мих. Драгоманів переїздив сими днями разом з родиною через Відень до Софії, де вже другій рік викладати буде всесвітну исторію в першім болгарскім університету. П. Драгоманів буде і сей рік викладати исторію по россійски, але се не робить нїякої трудности для студентів з огляду на се, що в болгарских ґімназіях язик россійскій єсть обовязковим предметом.
Огнї. З Залозець нових пишуть нам 1 н. ст. жовтня: Вчера о 3-ій год. по полудни погоріло в 15 мінутах чотирнацять домів з всїми припасами збіжа і цїлим майном. Ратунок був неможливий, бо при сильнім вітрі огонь обняв в одній хвили всї доми. Щастє, що вітер дув на поле, тож погоріли тілько ті доми, що були від поля а инакше було би пійшло цїле місто з димом. Но знов велике нещастє, бо в огни погоріли дві женщини, мати і донька, що вбігли в горючу вже хату, виратувати ще трошка проса. — В Новосїлцї, пов. борщівского, погоріло дня 25 н. ст. вересня обійстє Михайла Гуцуляка з хатою, будинками господарскими і з сегорічними плодами, именно 70 клґр. тютюну на подї. Гуцуляк вибрав ся з жінкою на поле а коло хати лишилось лиш троє дїтей. Огонь займив ся зі стодоли, під котру мала висипати Гуцулякова попіл з жаріючими ще углями. При огни много ратувала місцева сторожа скарбова. — В Чернушовичах коло Львова погоріли передвчера три хати коло церкви. — В Теофіпільцї, пов. бережаньского, погоріла 26 вересня хата двірска, в котрій мешкав економ. До огню збігло ся досить людей, але з голими руками, тож і не можна було ратувати. Якось удалось дещо повиносити з хати, хоч були і такі, що лїзли до хати, щоби хопити дещо з-відтам. Щастє, що того дня був дощ, тож і не займили ся вже сусїдні хати та будинки.
Дрібні вісти. Вахмайстер жандармерії Иван Роговскій, відзначений срібним хрестом за виратованє чоловіка з огню. — В Коломиї помер Мих. Лукашевич, вислужений офіцир, в 74 р. житя. Крил. о. Кел. Костецкій, греко-кат. парох черновецкій, піддав ся операції недужого ока у д-ра Борисикевича в Зарваници; операція перевела ся добре. — Міністер рільництва именував Генр. Микулього адюнктом адміністраційним при бук. дирекції дібр греко-прав. фонду в Чернівцях. — Дня 28 н. ст. вересня відбулось в Ставчанах під Львовом вінчанє д-ра Антона Хомина, львівского лїкаря, з п-ю Іоаною Струминьскою, донькою місцевого пароха. — Громада Криве, пов. березівского, одержала від цїсаря 100 зр. підпомоги на будову школи. Д-р Теофиль Стапа, вислужений фізик салінарний, упокоїв ся в Болехові в 74 роцї житя. — Властителї краківских друкарень згодили ся від 1 н. ст. жовтня с. р. піднести всїм робітникам платню о 15 процент. — Болеслава Стохлиньска, числяча 30 лїт, отроївши ся розчином фосфорним, занедужала на ул. Пекарскій так тяжко, що треба було відвезти єї до шпиталю. 