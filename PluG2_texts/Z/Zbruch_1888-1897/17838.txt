"Plebs contribuens". — Дирекція руско-народного театру побаламутила. — "Ивась Розпорювач у Львові!"

"Plebs contribuens" — В статейці під таким заголовком порушив нинїшний "Dziennik Polski" одну на вид дрібну, а в основі рїчи все таки не маловажну і досить характеристичну справу. Коли — каже — була Польща а язиком урядовим був язик латиньскій, то навіть сам король польскій, пишучи до обивателя рїчи-посполитої, нїколи не опустив слова "Dominus". Пізнїйше, по розборї Польщї, коли прийшли до "Галичини і Володимирії" урядники Нїмці, також пишучи до обивателя держави, не поминули додати "Herr", були люде чемні і добре виховані. Осталась по них навіть приказка "Bezahl' pan Polak"... Аж коли Нїмців прогнано, а настала автономія і почали над обивателями краю панувати "rodacy", — пропало і "Dominus", щезло і "Herr", а обивателїв краю і держави почато уважати за plebs сontribuens, за таку голоту, що супротив неї нї дрібки чемности не треба, — она тілько на те, щоби платила і мовчала. — А прецінь, здаєсь, рїч справедлива, щоби, коли обиватель мусить титуловати "Світлий", "Пресвітлий" кождий ц. к. уряд, зложений з людей, котрих та сontribuens plebs податками утримує, — обивателї могли в свої покорї також домагатися, щоби і уряди до них промовляли на письмі (и устно, ред. Дѣла) чемно, а на то тепер замість "Dominus" і "Herr" єсть дуже добре слово "Пан"...
Дирекція руско-народного театру так побаламутилася заметями снїговими, що из Стрия кождого дня куди инде їхала: одного дня до Жовкви, другого до Бродів — і так нам доносила, аж наконець рїшила уже їхати таки до Жовкви. Як нинї нам дирекція доносить, Русини жовківскі приготовились і конче ждуть приїзду театру, отже театр виїде вперед до Жовкви, а з-відтам до Бродів. А поки наступить виїзд, театр мусить, хоч з меншим успіхом, давати представленя в Стрию. Нинї в суботу представляє там на дохід, убогої дїтвори "Сватанє на Гончарівці" а завтра, в недїлю, знамениту комедію Адольфа Абрагамовича "Муж из чемности". Буде се послїдний сего сезону виступ в Стрию. В Жовкви першій раз виступив театр в середу д. 23 н. ст. сїчня, а другій раз в четвер 24 сїчня і т. д. Репертуар буде йти в такім порядку, як був уже оповіщений в "Дѣлї". Очевидно, редакція і з тих слів, якими недавно промовляла до амбиції знаної з твердого патріотизму жовківскої Руси, не уймає анї одної йоти.
"Ивась Розпорювач у Львові!" — вість тая, Бог знає з-відки виринувши, страшно заполохала дївчата львівскі. Від кількох днїв паничний страх перед тим "розпорювачем дївчат" не унимаєся, бо дївчата всяким заперечуваням не дають віри. Коли им толкувати, що нема видимої рації, длячого би "Джон Розпорювач", маючи з Лондону виїхати, як-раз обібрав собї Львів, бо нїби-то, на єго гадку, у Львові дївчата були-би найспосібнїйшим матеріялом до єго операції, — то они відповідають, що "Ивась" властиво не нарочно прибув до Львова, а тілько загостив в переїздї до Петербурга. Він – розказують собі дівчата у Львові — молодий, гарний джентельмен; тілько що оженився, а жїнка утекла від него, то він шукає єї і їздить по всїх містах на світї; з роспуки і люти поре дївчата і доти буде так мститись над бїдними дївчатами, доки не відшукає своєї жїнки. Поки-що "розпорювач" гостить у Лвові, не виїхав ще до Петербурга, — тому вечером дївчата бояться з кухнї вийти на улицю, коло кирниць пусто... Люде розповідають дивні дива, які сими днями виходять из gui pro quo — из того, що неодин з найлучшими интенціями "кавалер" ставсь в очех дївочих страшним "Йвасем"... цур єму! Але на конто "Ивася Розпорювача" і деякі "кавалери" позволяють собї таких жартів, що полиція могла-би їх засадити до "Иванової хати". Оногди о год. 8. вечером хтось припяв паннї учительці X. шпилькою картку: "Остерїгаю тебе по раз першій і другій; за третим разом страчу тебе!" Картку тую спостерегла панна X., аж як прийшла на лекцію. Не треба й казати, як страшно перелякалася бідна дївчина! По тім фактї можна сподїватися, що полиція стане слїдити за пропагаторами вісти про "Ивася Розпорювача".  