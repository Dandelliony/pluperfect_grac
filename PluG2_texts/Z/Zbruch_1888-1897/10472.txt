В справі розводу сербского короля – Телеграми

Першій акт в справі розводу сербского короля скінчився. Ген. Протич виїхав з наслїдником престола дня 11 с. м. в полудне. Королева не ставила вже нїякого опору, бо царь мав їй заявити через якусь довірочну особу, що она не може сподїватись від него нїякої помочи. Підчас виїзду наслїдника престола стояла королева в вікнї і плакала. Нинї рано о 6 год. переїздив кн. Александер з ген. Протичем через Відень і поїхав просто до Білграду. Разом з ними поїхав також і сербскій посол у Відни, Богичевич. — Кажуть, що нїмецке правительство поступило собі дуже безвзглядно супротив королевої Наталії. Характеристичним єсть, як відозвалась „Nordd. Allg. Ztg.“ о побутї королевої в Висбаденї. Прускі власти — каже згадана газета — завізвали на прошенє сербского правительства королеву Наталію, щоби она видала сербского наслїдника престола повномочникови короля Милана. Королева відмовила тому завізваню. Здавалося, що она хоче силою опертися виданю наслїдника і говорено навіть, що в тій цїли служба королевої буде узброєна. Нїмецкому правительству не може то бути приятно брати на себе одвічальність за то, що внутрїшні роздори сербскі ведуться в Висбаденї при участи нїмецкої полиції. Добре би було, щоби королева, коли хоче ставити опір нїмецким властям, перенеслася по-за границї нїмецкої держави. Бесїда найпершого з бисмарківских органів була отже для королевої Наталії досить ясна. Здаєсь однакож, що королева не хотїла сама скорше зрозуміти свого критичного положеня, бо треба було щоби аж президент полиції доручив їй приказ виїзду. Тогдї доперва заявила єму королева, що зараз виїзджає. По виїздї наслїдника престола виїхала отже королева зараз вечером з Висбадену до Відня. Нинї має она станути у Відни і поїде з-ідси мабуть до Россії. — Кажуть, що послїдних кілька днїв була королева формально в прускім арештї; полиція, хоч з-далека, окружала єї палату. Послїдного дня, перед виїздом королевої, окружала єї палату велика маса народу і зробила виїзджаючій велику овацію. Якій буде теперь конець сеї справи, годї знати. Кажуть, що синод буде насамперед радити над тим, чи єсть компетентний судити справу королївского супружества, чи справа ся належить перед консисторію. З одної сторони припускають отже, що синод заявиться компетентним а з другої сторони кажуть знов, що король мав пристати на то, щоби справу сю судила консисторія, позаяк королева того домагаєся. Телеграми
Висбаден 14. липня. Королева сербска видала вчера наслїдника престола президентови полиції; наслїдник престола виїхав в полудне до Білграду а королева вибралась вечером до Відня.
Париж 14 липня. Сеї ночи зібралася була перед редакцією булянжистівскої газети „Кокард“ велика товпа прихильників Булянжера, але не прийшло до нїякої поважнїйшої манифестації. Стан Булянжера єсть значно лїпшій; горячка зменшилась. 