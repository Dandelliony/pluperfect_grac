◦ ◦ ◦ ◦ ◦ ◦ ◦ ◦ ◦ ◦

В Товаристві взаїмних обезпечень "Днїстер" прибуло в місяци маю с. р. 2196 важних поліс на обезпеченє вартости 1.324.042 зр. в. а. Разом від сїчня до кінця мая 1894 виставлено 7.726 поліс на загальну суму обезпечену 4,850.531 зр., коли в протягу того самого часу в 1893 роцї було 3806 поліс на суму 2,360.957 зр. обезпеченої вартости.   Наукове товариство им. Шевченка рішило на осьмім засїданю секції фільольоґічної на внесенє проф. Володим. Коцовского просити наші монастирі василіяньскі, щоби позволили описати свої архіви, старинні рукописи і книжки для зладженя катальоґів; або щоби самі оо. монахи зволили тим займити ся та прислали спис тих річей товариству. О те саме рішено просити і все духовеньство руске. Відповідна відозва буде поміщена в часописях.   Теперішна слота — то наслїдки вистави, то кара Божа в понятью львівских робітників. Ту кару стягнули на людей пани, що почали уряджувати виставу "краєву" без Бога. І так в першій лінії провинили архіепископи, що позволили робити в недїлї і свята. Дальше при отвореню вистави, замість запросити священика, щоби поблагословив, они — шляхта, установили 3 зр. за вступ і не допустили більше нїкого. Гнїв Божій проявив ся і тим, що коли архикнязь Кароль Людвик приїхав до Львова отвирати виставу, в него дома у Відни град повитовкав вікна. — Взагалї львівска вистава збудила у робітників велике негодованє, бо им здаєсь, що цїлий край мусить за-для неї терпіти. В краю нужда — мовляв — а панам захотїлось витрибеньків та вистави. І задля тої вистави тепер лютить ся слота та кидає бідних людей в пропасть роспуки.   Відгомін брідских виборів. Дня 9 н. ст. мая відбула ся в Бродах перед судьєю Ильницким карна розправа против Николая Коса з фільварків великих, котрий аґітуючи за вибором Мих. Павлика на посла до сойму, розносив по домах друковані відозви, хоч не мав на се дозволу політичної власти. Судья засудив Коса на 5 зр. грошевої кари, заміняючи єї рівночасно на 24 годин арешту. В мотивах засуду піднесено між иншим, що відозви за Павликом представляли небезпечність.   Снїги в червни. З усїх сторін доносять про студїнь і снїги. Оногди падав снїг в новім Пештї і коло Ракош-Пальоти. Так само упали великі снїги в північній Угорщинї в горах. І з Стирії доносять про снїгові опади. Гора замкова в Градци представляла оногди серед лїтної зелени в долинї правдиво зимовий вид, бо була цїла снїгом покрита. Так само покриті снїгом гори над рікою Мур. Снїги упали і в Тироли та Зальцбурзї і в Крайнї. В декотрих сторонах Швайцарії упали навіть дуже великі снїги; н. пр. в Интерлякен покриває вже від кількох днїв дахи всїх домів груба на 10 центім. верства снїгу а цїла околиця виглядає як би серед глубокої зими.   Кіньскі перегони у Львові розпочинають ся в недїлю дня 17 н. ст. червня о годинї 2½ пополудни. В першім дни буде шість бігів. Де першого бігу о нагороду 1000 корон, жертвуваних намістником ґр. Баденім именовано 18 коней; до другого бігу о нагороду австрійского Джокей-Клюбу 2.000 зр., 8 коней; до третого бігу о нагороду правительственну II кляси 4000 корон, 8 коней; до четвертого бігу о нагороду товариства 1.600 корон, 9 коней; до пятого бігу з плотами о нагороду 100 дукатів, жертвуваних ґр. Мар. Потоцкого, 7 коней; а до шестого бігу мисливского о нагороду 1.000 корон, жертвуваних ґр. Вяч. Баворовским, именовано 13 коней.   Засуди на кару смерти в Австрії в 1893 роцї. Найвисшій трибунал предкладає що року в маю міністерству судівництва виказ, кілько засудів смерти видано і кілько екзекуцій виповнено. Виказ за минувшій рік для Долитавщини обіймає 74 засудів, т. є о 3 більше як в роцї 1892. На поодинокі краї коронні припадає на Мораву 15, на Чехію 12, Галичину всхідну 11, Трієст і Побереже 9, на инші краї коронні від 1 до 5. Виїмку становить лише Сольногород і Країна, де минувшого року не видано анї одного засуду на смерть і не переведено нї одної екзекуції. З числа 74 засуджених на кару смерти, уласкавив цїсар 72.   Архикнязь Альбрехт в своїй подорожи для инспекції войск в Галичинї приїхав вчера вечірним поїздом о годинї 6-ій мін. 46 до Львова. — В недїлю дня 17 н. ст. червня рано приїде до Львова архикнязь Райнер, инспектор оборони краєвої, і забавить тут до вечера.   Зміна власности. Маєтність Рожанівка, Анелівка і Тлусте село, в повітї залїщицкім купив Кароль Бубер за 350.000 зр. Ті села продав д-р Тіль, яко куратор недужого на ум властителя тих дібр.   Санкціонований закон. Wiener Ztg. доносить, що цїсар удїлив санкції ухваленому соймом галицким проєктови закона, дозваляючого громадї Струсів побирати додатки громадскі від спіритусу, напитків спіритусових, меду і пива, а то почавши від хвилї, коли закон війде в житє аж до 1899 року.   Церков в Більчи-Доброкутї, селї скальского деканата, станиславівскої епархії, буде відновлена і розширена. З причини, що згадана громада дуже бідна, позволило їй намістництво збирати жертви в користь тої-ж церкви в слїдуючих повітах: Богородчани, Борщів, Бучач, Гусятин, Коломия, Теребовля, Товмач-Чортків і Залїщики. Жертви просить ся посилати на руки місцевого священика, експонованого сотрудника о. Мих. Медведского, послїдна почта Більче золоте.   В львівскій радї міскій заявив в четвер презідент Мохнацкій, що архикнязь Кароль Людвик відзивав ся похвально о містї в часї єго перебуваня в столици краю. — Відтак прочитано интерпеляції о непорядках на кіннім і елєктричнім трамваю, а також з причини товченя каміня на улицях. Презідент обіцяв зарядити все потрібне для усуненя зла. Просьбу дирекції кінного трамваю о позволенє будови короткого шляху до самого зелїзничого двірця на Підзамчи відложено до часу полагодженя непорядків на тім трамваю, именно щодо побираня висших такс против договора. Дальше приймила рада до відомости, що на холєричні зарядженя видано 87.650 зр. З того лишив ся лише деревляний барак на Янівскім, побудований за суму 30.000 зр. При тій нагодї радний д-р Сельскій критикував устроєнє і конструкцію того бараку, не відповідаючого вимогам гиґієни. Дальше предложено радї роздїлити цїле місто на 6 коминарских районів, збільшити число коминарских майстрів з 17 на 21 і завести книжочки для потвердженя. Деякі радні предкладали супротив численних надужить знести коминарскій монополь, а завести свобідну конкуренцію, однако за-для недостачі комплєту не прийшло до голосованя.   Дѣло   