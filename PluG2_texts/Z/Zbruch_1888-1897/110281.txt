◦ ◦ ◦ ◦ ◦ ◦ ◦ ◦ ◦ ◦

Народне віче в Рудках, скликане на 27-ого с. м., відбуло ся там дуже гарно під проводом о. Стеф. Онишкевича при участи чотирох сот селян і пару священиків. Реферат про вибори мав п. Романчук і єму збір устроїв сердечну овацію.   Вп. о. Василь Левицкій, прокуратор для справ рускої церкви при Апост. престолї в Римі, именований тайним шамбеляном Єго Святости папи Льва XIII.   Політичний процес в Перемишли против Витовда Pеґеза, Вітика і других відбуде ся 4-ого н. ст. лютого перед трибуналом присяглих, а вступ на розправу буде лише за білєтами.   Стіпендією имени бл. п. Петра Целевича, б. пароха з Викторова, в сумі 50 зр. річно надїлив управляючій совіт "Народного Дому" сироту по селянинї п. Ив. Савчака, слухача І-го року прав на львівскім університетї. Надїлений стіпендією буде побирати єї до скінченя студій.   Здичілі улани. Дня 20-ого с. м. приїхала вечірним поїздом до Жовкви молода 18-лїтна дївчина відвідати там свою сестру. По дорозї до міста зачепив єї оден з тамошних уланів і спитав чемно, куди йде. Дївчина, не підозріваючи нїчого злого, відповіла, що хотїла би відпитати свою сестру, але не знає єї адреси. Улан порадив їй, щоби переночувала у одного порядного господаря, якого він їй покаже, а рано зможе лекше відпитати сестру. Та замість до господаря улан завів свою жертву до війскової кузнї, де єї 18 вояків мимо опору і плачів збезчестили. Омлїлу вже дївчину затягли ті самі сини Марша ще до війскової стайнї, де огидна орґія продовжала ся дальше. Завдяки щасливому припадкови війшли до затарасованої стайнї два капралї, що прочуваючи щось лихого силою виважили двері і — знайшовши жертву в страшнім станї безпритомности, відвезли єї до маґістрату а відтак до шпиталю. Дївчина доперва в недїлю 24-ого прийшла до себе і відзискала память. Слїдчій судья списав протокол, на основі котрого вість о тім і перейшла в часописи.   Уконституованє рад повітових. Нова рада повітова у Львові на першім своїм засїданю 27-ого с. м. вибрала: маршалком поновно Давида Абрагамовича, заступником маршалка поновно кс. инфулата д-ра Заблоцкого, а на видїлових: господаря Ивана Максимозвича [Русина], Валеріяна Кшечуновича, Леопольда Бачевского, проф. універс. д-ра Яновича і д-ра Валєрія Вайґарта. — Нова рада повітова в Чорткові вибрала: маршалком д-ра Рудрофа, заступником маршалка Альфреда Досхота, а видїловими: о. Михалевича, Іос. Богдановича, д-ра Іос. Кроковского, д-ра Іос. Городиского і Андр. Марчака.   Убійство. Дня 13-ого с. м. поперечив ся в коршмі в Сеньові пов. ярославского Иван Килик з Іосифом Сарнецким, сином лїсничого. Килик вибіг з коршми, незадовго потім витовк вікно, вистрілив зі стрільби до Сарнецкого і положив єго трупом на місце. Ивана Килика приловила жандармерія в лїсї, де він укривав ся, і замкнула єго до вязницї в Радимнї. Убійник признав ся до вини. Той сам Килик убив в стодолї перед 13 лїтами свою братову, однак не було певних доказів. Впрочім він був кілька разів караний за крадїж.   Поклади вугля. З Бродів доносять, що в сусїднім селї Накваши відкрито щедрі поклади камінного вугля. Комісія знатоків, що прибула на місце, мала заявити, що добуванє тих покладів принесе великі зиски.   Кровава бійка між хлопцями. Два малі хлопцї львівскі поперечили ся вчера на ул. св. Мартина і не довго надумуючись, вхопили за оружє, яке коло себе мали т. є. за ножі, та кинулись на себе. Один з них дістав дві досить небезпечні рани в лице та в груди і єго треба було відвезти до шпиталю.   Дѣло 