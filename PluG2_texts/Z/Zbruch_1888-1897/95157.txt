◦ ◦ ◦ ◦ ◦ ◦ ◦ ◦ ◦ ◦

Видїл наукового товариства имени Шевченка у Львові запрошує сим всїх своїх членів на звичайні загальні збори, що відбудуть ся дня 2 н. ст. лютого с. р. о 10 годинї рано в комнатах "Рускої Бесїди" [при улици Вірменьскій н-р 2 на І поверсї] з слїдуючим порядком дневним: 1) Відкритє зборів головою товариства; 2) справозданє секретарске з дїяльности видїлу і секцій; 3) справозданє касове і адміністраційне; 4) вибір голови і нового видїлу; 5) реферати проф. Грушевского і Верхратского; 6) Внесеня членів. — Олександер Барвіньскій голова. Осип Маковей секретар.   Здоровлє посла Романчука все поправляє ся; недужій встав вже з ліжка і єсть надїя, що ще зможе взяти участь в засїданях сойму під конець сесії.   Баль руского ґімн. товариства "Сокіл" у Львові відбуде ся дня 3 н. ст. лютого в великій сали "Народного Дому". Початок о годинї 8-ій вечером. Вступ від особи 2 зр., білєт фамілійний 5 зр. — лише за запрошенями; вступ для членів 1 зр. Хто доси запрошеня не одержав, зволить зголоситись до друга Хойнацкого, управителя Ставропигійскої книгарнї. Члени не потребують запрошеня. Комітет балевий докладає всяких можливих старань, щоб забава відбула ся на загальне вдоволенє. Роботи декораційні припоручено знаній фірмі друга Турковского. За старшину "Сокола" Ст. Кубик справник.   Дальшій публичний відчит д-р Грушевского з исторії Руси не відбуде ся в середу а ві второк дня 29 н. ст. сїчня о 6-ій годинї вечером в III-ій сали рускої ґімназії.   Нова руска часопись почала що тиждня виходити в Чернівцях п. заг. "Буковуньскіи Вѣдомости". Ся часопись єсть орґаном політичного товариства "Народної Ради" в Чернівцях, заступаючої напрям політики послів Тиминьского і Воляна.   Льокальні зелїзницї. Neue fr. Presse заповідає, що тогорічне предложенє правительственне о фінансовій участи держави в будові льокальних зелїзниць не обмежить ся як тамтогорічне виключно на Чехії, Старій, Долішній Австрії і Мораві, але обійме ще й наші краї монархії. В Галичинї проєктовано на сей рік 6 нових шляхів, а то: Тшебиня-Скавцї (49½ клм. коштом 2,500.000 зр.), Хабівка-Закопане (47 клм. коштом 1.400.000 зр.), Лупків-Тїсна (27.4 клм. 700.000 зр.), Борки великі-Грималів (31.4 клм. 900.000 зр.), Коломия-Залїщики (64.6 клм. 2,550.000 зр.), Шепарівцї-Делятин (28.9 клм. 850.000 зр.), разом 248.8 кільометрів коштом 8,900.000 зр. Держава має причинити ся до сеї будови квотою 1,400.000 зр.   Дѣло 