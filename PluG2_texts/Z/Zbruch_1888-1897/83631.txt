◦ ◦ ◦ ◦ ◦ ◦ ◦ ◦ ◦ ◦

Віче в Сколім, скликане "Підгірскою Радою" в Стрию на 13 н. ст. жовтня не відбудеся, бо як нам доносять телєґрафічно зі Стрия власти заборонили єго з причини небезпечности холєри.   Видїл медичний у Львові. Намістництво запросило до Львова д-ра Наполеона Цибульского професора фізіольоґії в університетї краківскім, щоби на місци удїлив вказівок, які спеціяльні урядженя потрібні, щоби будуюче ся тепер у Львові заведенє фізіольоґічне відповіло всїм вимогам теперішної науки фізіольоґії.   Театр рускій дає послїдне представленє в Камінцї струмиловій в недїлю д. 15 н. ст. жовтня і переїздить до Львова в понедїлок д. 16 жовтня. Совіт "Народного Дому", станувши перед роками на становиску партійнім і занатемізувавши театр наш, не даєсь переблагати, щоби велику салю сеї народної институції відступити театрови. Совіт сей заставляєсь тим, що нїби-то саля "Народного Дому" не надаєсь до приміщеня сцени, що заходить небезпечність огню і т. д. Театр наш містив ся в сали "Народного Дому" яких 20 лїт і тогдї говорено, що саля та найкрасша на цїлий Львів, а про небезпечність огню і не думано. Нинї заведено на всїх сценах великі обезпеченя против усяких катастроф. Декорації суть импреґновані, світла всї покриті сїтками, а і приписи поліційні дуже строгі. Вода й сторожа огнева розставлені всюди в будинку. А мимо того й тепер предсїдатель совіта, о. Делькевич, заявив делєґатови "Бесїди Рускої", що театр рускій не одержить салї в институції, котра чей-же має служити цїлям народним Русинів?!   Совіт Народного Дому у Львові розписав конкурс на стіпендію з фундації о. Льва Mацїлиньского з Коропця з речинцем до 30 н. ст. падолиста. Стіпендія (50 зр. річно) призначена для учениць або учеників середних шкіл. Першеньство мають свояки фундатора.   Фіскалізм. Подібна пригода яка стрітила у Львові одного проф. школи реальної, про що ми доносили, стрітила і адюнкта судового в Щирци п. Позняка. Як пишуть до польских часописей прийшов сими днями екзекутор податковий до бюра адюнкта в судї, в часї коли той переводив публичну розправу і в присутности сторін стягнув від него таксу войскову.   З вистави краєвої. Новий плян ситуаційний вистави вийшов сими днями в 10.000 примірників і можна єго набути в канцелярії вистави. — Бар. Попер властитель великих тартаків парових в Долинї зголосив власний павільон на виставу. Павільон буде містити вироби промислу лїсного і сирі продукти деревні. Між иншими буде там пень смереки незвичайних вже нинї розмірів в Карпатах.   Дрібні вісти. У Львові помер в 63-ім роцї житя Жигмонт Козловскій, властитель більшої посїлости і посол на сойм краєвий з ґрупи більшої посїлости сяніцкого округа. Покійний був вітцем посла на сойм краєвий і до ради державної д-ра Володимира Козловского.   Дѣло 