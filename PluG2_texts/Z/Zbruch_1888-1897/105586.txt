◦ ◦ ◦ ◦ ◦ ◦ ◦ ◦ ◦ ◦

Справа заосмотреня Львова водою полагодить ся мабуть уже в короткім часї. Громада міста заключила умову зі знаним инжінером Смрекром і той уже розпочав вступні роботи. Може бути, що Львів буде мати спроваджувану рурами воду аж з-під Яворова, отже аж з-за шість миль. Водопроводи будуть коштувати міліони, але се покриє ся з маючої ся затягнути десятьміліонової позички. Позичка тая, в видї обліґацій, вже вправдї нотує ся на біржи віденьскій, але в дїйстности нема єї ще анї в торговли, анї в посїданю приватнім.   Стрейк столярів львівских розпічне ся 6-ого с. м., бо не прийшло до порозуміня між роботодавцями а робітниками. Принципали кажуть, що коли би пристали на услівя поставлені им робітниками, то зруйнувались би матеріяльно.   "Руска Каса" в Чернівцях уконституувала ся дня 1. червня с. р. в присутности нотаря.   Руска католицка церков в Чернівцях. Незадовго буде вибудована в Чернівцях при Семигородскій улици, коло касарень Альбрехта, нова руска католицка церков, для котрої подарував маґістрат площу в обємі 1590 квадр. метрів, вартости 4770 зр. Будова тої церкви має коштувати 34.000 зр., з котрої то суми одна половина призбирана жертвами, а другу половину має дати кат. фонд реліґійний. Освященє угольного каменя має відбути ся в місяци вересни сего року.   Огнї. З Косова пишуть нам, що там 3-ого с. м. вибух о півночи огонь в середмістю, в дїльници жидівскій, і згоріло 32 домів. Огонь був підложений; як тамтого року, так і сего хтось підпалив ятки, тілько що торік удало ся огонь в час придушити. Розуміє ся, жиди убезпечують ся, а то добре, так що на огни не тратять, а може й зискують. — В Балигородї дня 1 с. м. о 8 годинї вечером вибух огонь в жидівскім домі в ринку коло церкви і при великім вітрі знищив майже половину місточка. Згоріли самі жидівскі доми. Ратунок при вітрі був неможливий, але своєю дорогою балигородска громада не має нїяких приладів до гашеня. В великій небезпечности був будинок судовий, бо вже кілька раз займав ся, але завдяки возьному Иванисї урятовано єго, а коли-б він був запалив ся, були би пійшли з димом коло него школа, аптика, почта, уряд податковий, жандармерія і т. д.   З Стрия доносять, що тамошна жандармерія, занявши ся розслїдами, з-відки походять курсуючі від довшого часу в околици стрийскій фальшиві банкноти десяти ґульденові дійшла, що кільканацять поважних купцїв торгуючих волами, платили фальшівками за воли селянам. Тих купцїв відставила жандармерія до окружного суду в Самборі. Ходять вісти, що власти впали на слїд ще й инших спільників того злочину.   Арешт на дієти посольскі послів демократів польских Левицкого і Рутовского наложив хтось з других послів польских. Говорять, що се певно з причини видавництва Przełom-у, котрий ті посли видавали і редаґували, а нїхто єго не хотїв читати. [З руских послів писав в Przełom-і п. Вахнянин.]   Дрібні вісти. Цїсар дарував з своїх фондів громадї Боринцї загірні в повітї бобрецкім на внутрішне устроєнє новозбудованої церкви філіяльної 100 зр. запомога. — У Львові застрілив ся позавчера на цитадели однорічний охотник при 30 п. п. Кароль Марцінковскій, а в Кракові застрілив ся в своїм мешканю офіцир 1-ого полку артилєрії Кароль Бранднер. — В Кракові оногди вискочив з кінного трамваю в часї скорої їзди заступник офіцира з 56 п. п. Вільгельм Вейвода так нещасливо, що дістав ся під колеса і ті згрохотали єму кости в обох ногах. — В Освіцимі облив ся нафтою в приступі божевільства купець Лейзор Ґрубер, відтак підпалив на собі одїж і згорів в страшних муках мов жива смолоскипа. — У Львові коло костела св. Анни стояла від віків стара липа, під котрою [як кажуть] любив пересиджувати король Иван Собіскій; сими днями та липа, що могла мати по-над триста лїт, сама впала від старости. — Холєра в Єгиптї треває дальше; від вересня мин. року до 2-ого с. м. захорувало загалом 3038 осіб, а з тих умерло 2523. — Антоній Аґопсович, властитель Баланець, Бучачок, Трофанівки і Колачковець в повітї коломийскім, помер в Трофанівцї дня 30 мая в 52 роцї житя. — Янина з Рудковских Бродска, знана з драмату, якій відограв ся перед кількома лїтами на граници румуньскій межи єї чоловіком а д-ром Медвеєм [Медвей в поєдинку застрілив Бродского] померла сими днями на сухоти в 27-ім роцї житя в Кентах яко монахиня сестер "zmartwychwstanek". — В Пільзнї д. 29 мая застрілив нехотячи підчас вправ войскових однорічний охотник капрала. — В Березовици під Тернополем упав у ріку Серет вояк 10. полку драґонів Иван Вівчар і утопив ся. — Православні архимандрити Репта і Филипович одержали в Чернівцях в часї литургії митру, жезл та мантію і торжественно введено их на визначені для них сїдища биля митрополичого престола. — В парку Стрийскім або Килиньского у Львові поставлено недавно посеред парку зі складок львівского міщаньства памятник варшавского шевця Килиньского, знаного патріота-"полковника" польского. — В Ярославі заносить ся на страйк робітників мулярских, наколи предприємцї не згодять ся на 10-годинний день роботи, на уложене робітниками minimum платнї і на 14-дневну виповідь.   Дѣло 