◦ ◦ ◦ ◦ ◦ ◦ ◦ ◦ ◦ ◦

Посол о. Николай Счиньскій гостив сими днями у Львові, привізши вписати синка до ґімназії рускої. О. Сїчиньскій умістив сина в институтї руского товариства Педаґоґічного имени св. О. Николая. Сказавши до слова, институт той розвиває ся дуже красно: Сего року помістив уже шістьдесять хлопцїв.
В Скалатї відбулась в двох послїдних днях минувшого місяця конференція учительска, на котрі мали обговоритись важні справи, дотикаючі цїле учительство. Шкода було заходу, бо учительство не могло висказати своєї гадки в тих справах, позаяк инспектор шкільний (предсїдатель конференції) відбирав кождому голос, єсли тілько хотїв висказатись в дечім відмінно від особистих поглядів пана инспектора. Так отже цїла конференція, то чиста комедія і шкода видатків, бо замість сеї пародії нарад лїпше наказати обіжником, а учителї будуть повинуватись, хоч би і бачили, що в розпорядженях від великого престола суть похибки.
Майстер від церковних скарбон. Келестин Томес, швець зі Золочева, познакомив ся у Львові з Ант. Піттоманом (Піттерманом). При гутірцї звірив ся Піттоман свому знакомому, що від довшого часу, бо від 7 лїт, заробляє на житє кражею по костелах, а именно кражею грошей зі скарбон — і розуміє ся, намовляв Томеса до такої доброї спілки. Щоби показати своє ремесло, пійшли оба до костела Марії Магдалини і там Піттоман в очах свого спільника витягнув из скарбони 2 зр. 20 кр., а відтак зі скарбони при гробі Христа коло катедри 90 кр. А такого способу уживав Піт. при крадежи. Кусничок тростини, облїплений якоюсь мастею, вкладаєсь до скарбони а там гроші прилїпляють ся. По такім удалім испитї предложив Піт. крадїж на більші розміри в костелї Марії Магдалини, і тому мав ся Томес дати замкнути в костелї. Але Томес дав знати поліції, і аґент поліційний придержав на Високім замку Піттомана, при котрім найдено єго начинє: два куснї тростини і пушку з мастею. Не повелось при тім і Томесови, бо поліція пізнала в нїм пташка, за котрим слїдить золочівскій суд за якусь крадїж.
Фальшівники рублїв. Недавно — як доносить "Кіевское Слово" — викрито в Острозї цїлу шайку фальшівників, котра виробляла і пускала в світ фальшиву монету. Чотирох участників шайки увязнено (трех в Острозї а одного у Львові), часть их утекла а решта з них проживає в Бердичеві і Житомирі та мабуть вже також увязнена. Як виявило ся, то ся шайка вже від кількох лїт збуває фальшиву монету, доставляну їй жидами. Один з тих жидів увязнений, а одну жидівку віднайдено у Львові і там придержано. Догадують ся, що фальшиву монету виготовлювано у Львові, бо в Острозї не найдено нїяких приборів. Фальшиву монету продавано легковірним людям по дуже низькій цїнї; много жидів в Острозї випозичувало гроші на векслї на великій процент а виплачувало позички фальшивими грішми. Згадана шайка мала по многих містах своїх аґентів, котрі видавали фальшиві гроші. Викритє сеї шайки викликало в Острозї і в єго околици великій переполох, бо кождий побоює ся, чи не має сам якої фальшивої монети. Деякі говорять, що монету фальшовано в однім підміскім селї і що по перших арештованях знищено прибори до фальшованя а самі фальшивники утекли.
Огнї. З неосторожности дїтей, полишених без догляду в хатї, займив ся дня 30 серпня огень в Корчминї, пов. равского і за годину знищив 11 будинків господарских з всїм сегорічним збіжем. Щастє, що люде сильно ратували, а то вигоріло би було цїле село. На місце огню прибули сторожі пожарні з Угнова і Белза, місточок віддалених від Корчмина більше як на милю.
Холера. Про появу холери в Мекцї пишуть з Каіру під днем 18 серпня: Підчас великого храму падав дощ великими струями в Мекцї. В Мунї принесло слїдуючого дня 250.000 богомольцїв жертви. Из землї взносились пари водні. Переважне число богомольцїв не мили ся через много днїв, а одїж их зовсїм перемокла. До сего додати треба, ще тисячі верблюдів, ослів і т. п., котрі стовпились на вузкій просторони. Не дивно отже, що занесені индійскими богомолцями холерні мікроби найшли тут знаменито поле, щоби розширити ся. Нїхто не в силї подати достаточного а певного числа померших від того дня на холеру. Лїкарі суть дуже мовчаливі. Они кажуть, що що дня умирає в Мекцї 150 людей, але не раз вже мерло на заразу по 500 людей в протягу 24 годин. Тепер ще таборує перед воротами Джеддаг 17.500 богомолцїв. Нема міста, в котрім більше би холери лякати ся можна як в Мекцї. Мекка далеко віддалена і позбавлена всяких засобів, средств до житя, без лїків і средств десінфекційних. Султан телеґрафував: "Робіть всьо, щоби лиш хоробу побороти, а сли се Божа воля, щоби наше благословене місто Джеддаг за-для зарази збурити, то нехай ся стане." — З Лондону доносять під днем 28 серпня, що там сконстатовано в однім тиждни 12 случаїв смерти на холеру або холеричні слабости. Розумієсь, що під означенєм холери треба там розуміти лиш cholera nostras. 