На засїданю ради міста Львова. — Плян міста Львова. — Відкопано храм Афродити. — Библіотека университетска. 

На засїданю ради міста Львова рішено вислати президента і двох радних до властей краєвих, щоби на будинок IV-ої гимназії не визначувано пляцу побіч политехники, длятого що се місце положене за далеко від середини міста, дальше що вирїзанє парку при Липовій улици позбавило-би місто краси і користи з погляду гигієничного і що далека дорога наражує здоровлє молодежи, особливо зимою. Одтак новоутворену улицю побіч лютераньскої церкви названо улицею Кампіона (так звався один бурмистр м. Львова в XVII віці); нову улицю, що веде від ул. Городецкої через грунти Рапапорта до ул. Короткої, назвало Барскою; а нову улицю, що йде побіч улиці Льва Сапіги, названо улицею Хшановских. Назву улиці Векслярскої змінено на ул. Боїмів. Щоби сильнїйше освітити місто, рішено освітити ринок від улиц Краківскої і Галицкої чотирма поломенями, а від ул. Рускої і Доминиканьскої трома; уставити 7 нафтових лїхтарн системи п. Братковского на пляцу Маріяцкім, Голуховских, Галицкім, а коло готелю Англійского і костела св. Марії Снїжної. Також рїшено утворити теоретичний курс гимнастики для учителїв шкіл народних і призначено на се 600 зр.
Плян міста Львова. Іосиф Хованець, инжинир, виготовив плян міста Львова а небавом має єго видати громада міста своїм накладом. Плян буде кольорований а назви улиць, пляців і публичних будинків будуть друковані.
В Пафос на островї Кипрї відкопано в сих днях храм Афродити. Знайдено кілка цікавих написей, марморову голову Ероса і кілька кусників виробів бронзових і глиняних. Також найдено там золоту шпильку до волося, котрої головку творять чотири козячі голови, а над ними чотири голуби. Розкопи веде англійска школа з Атен.
Библіотека университетска отворена тепер і в пополудневих годинах. Причиниться се не мало до вигоди студентів і публики. 