Відозва до руского народу в Галичинї і Буковинї.

Дорогі Братя!   Відчуваючи велике значінє свого відродженя національного, поспішили радо і щиро Русини з Галичини та Буковини — віддати честь незабутному Маркіянови Шашкевичеви, поклонитись порохам свого поета-будителя та зложити их на вічний спочинок в столици Галицкої Руси.   Се початок патріотичного обовязку вдячної Руси, бо ж годї нам лишити дорогі останки безсмертного Маркіяна Шашкевича, не звеличивши памяти сего мужа на вічний час! Розпочате дїло кличе нас до звершеня вінця слави. Нам годить ся на могилї Маркіяна Шашкевича коштом руского народу поставити величавий памятник, щоби красив на вдячний спомин грядучих поколїнь тлїнні останки сего великого борця за наше истнованє, а щоб тої памяти не затерла нїяка сила часу, поставити єму ще другій нерукотворний памятник — заснувати стіпендію имени Маркіяна Шашкевича для убогої, рускої шкільної молодежи.   Идучи за щирим покликом Патріотів, Комітет для перенесеня тлїнних останків Маркіяна Шашкевича рішив на своїм послїднім засїданю дня 3 н. ст. падолиста 1893 завізвати Головний Видїл Товариства "Просвіта" у Львові, щоби той-же заняв ся збиранєм датків на памятник Маркіяна Шашкевича [на личаківскім кладовищи у Львові] і на стіпендію имени Маркіяна Шашкевича, переховував зібрані фонди і ними орудував.   Комітет при своїм розвязаню даючи отсим почин до нового дїла — відзиваєсь нинї до всїх руских Институцій, Товариств, Громад і всїх Русинів Галичини та Буковини, щоби з повним одушевленєм і свідомостію народної справи поспішили з щедрими жертвами на сю цїль, надсилаючи их до Товариства "Просвіта" у Львові.   Най сильна віра в громадну силу руского народу та благородна цїль будять і кріплять всїх вірних синів одної Неньки до сего патріотичного дїла!   Комітет для перенесеня тлїнних останків Маркіяна Шашкевича у Львові.   Дѣло 