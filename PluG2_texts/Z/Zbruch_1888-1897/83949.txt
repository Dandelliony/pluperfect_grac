◦ ◦ ◦ ◦ ◦ ◦ ◦ ◦ ◦ ◦

Перші загальні збори товариства "Міщаньска Бесїда" в Стрию відбули ся в недїлю по полудни дня 22 н. ст. жовтня в сали Руского Касина в готели під "Чорним Орлом". Комітет основателїв запросив до участи в зборах всїх Русинів міста Стрия друкованими відозвами. Про хід зборів надїємо ся одержати близші вісти від котрого з участників і тогдї подано их до відомости наших читателїв. Тим часом зазначуємо, що порядок зборів був такій: 1) Попередила збори торжественна вечірня з молебнем до Пр. Богородицї в церкви міскій; 2) збори отворено вступною промовою; відтак відбули ся 3) вписи членів; 4) вибір голови і видїлу товариства і 5) внесеня членів. — Потреба такого товариства, котре було би огнищем житя міщаньства стрийского на лад львівскої "Зорі", давала ся вже від давна відчувати, тож щиро радуємо ся, що патріоти стрийскі не пожалїли труду і заснували знов одно руске товариство більше, котре надїятись буде гарно розвиватись. Щасть Боже до розпочатого дїла!   Новосїлки лїскі, де почивають мощі Маркіяна Шашкевича і де дня 31 н. ст. жовтня с. р. відбуде ся народне торжество, лежать коло Задвіря, віддалені 6 кільометрів від стації зелїзничої. Всї, що хотять приїхати до Новосїлок повинні вибирати ся до Задвіря, а не до Камінки струмилової. До Задвіря зелїзницею а відтак ще 6 кільометрів возом. Вкінци примітити треба, що Новосїлки село, тож і реставрації нема.   Товариство академичне "Союз" именувало своїми почетними членами пп.: М. Драгоманова, Єротея Пигуляка, д-ра Ив. Франка і Ив. Нечуя-Левицкого.   В окрузї галицкої дирекції скарбу нема вже тепер безплатних практикантів; всї що вступили, навіть послїдними часами до служби скарбової мають по 500—600 зр. адютум. До служби концептової приймають ся тепер кандидати вже по зложеню другого испиту державного. Кандидати, що мають три испити державні одержать рівночасно з принятєм адютум, тим же, що вступили з двома испитами будуть надані адюта зараз по зложеню третого испиту.   Огнї. Дня 8 н. ст. жовтня згоріло в Сновидови, бучацкого повіта, руске приходство. Згоріло мешканє і всї будинки. Шкода була обезпечена в краківскім товаристві на 2.420 зр. Церков з божою помочію уратовано.   Дрібні вісти. Як польскі часописи доносять, відбуде ся на другій місяць в Кракові вінчанє повістеписателя польского Генр. Сїнкевича з панною Марією Володкевичівною. Генр. Сїнкевич єсть вдівцем. — Дня 26 н. ст. жовтня о 6-ій годинї з полудня відбуде ся в церкви св. Юра у Львові вінчанє п. Григорія Косара, окінченого богослова з панною Анною Деконьскою. — Дня 28 н. ст. жовтня о 7-ій годинї вечером відбуде ся в Дрогобичи в церкви св. Трійцї вінчанє п. Андрія Любінюка учителя з панною Марією Подлускою.   Дѣло 