Сїмь мандатів посольских – Справа посла Шенерера. 

Сїмь мандатів посольских до галицкого сойму єсть опорожнених на місце тих послів, що по відроченю сесії минувшого року або померли або зложили свої мандати. Именно померли посли : Смаржевскій (більша посїлість в Перемискім), гр. Волод. Бадені (місто Ярослав), д-р Мрочковскій (місто Станиславів), Генрик Янко (громади сельскі округа Рудки-Комарно) і кс. Бухвальд (громади сельскі округа Ясло-Бжостек - Фриштак). Зложили мандати посли : Тит Сїнгалевич (громади сельскі округа Снятин-Заболотів) і І. Кохановскій (громади сельскі округа Домброва-Пильзно).
Справа посла Шенерера. Вчера відбулась у Відни перед найвисшим трибуналом розправа апеляційна против Шенерера. Будинок судовий окружили вояки полиційні і стражники судові. Проводив Шмерлинґ, обвиняв генеральний прокуратор Кример, а Шенерера боронив д-р Клинґер. Трибунал затвердив в цїлости засуд першої инстанції. Коли Шенерер виходив з салї, зібрані на улици піднесли оклик в єго честь, за що полиція увязнила кілька осіб. Вечером зібралось більше число людей на улици, де мешкає Шенерер, вижидаючи якої демонстрації. Сильна патроля полиційна розігнала товпу, причїм скалїчили конї кілька осіб (полиція виїхала кінно). 