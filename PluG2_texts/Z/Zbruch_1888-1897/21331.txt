◦ ◦ ◦ ◦ ◦ ◦ ◦ ◦ ◦ ◦

Галицкій сенат найвисшого суду у Відни має ще сего року збільшитись о трех совітників двору.
Важне відкритє археологичне удалося зробити галицкій краєвій радї шкільній. Ото відшукала декрет надворний з р. 1800 і на основі того декрету поручила всїм учителям шкіл середних; щоби доносили власти, коли хто з них загадає женитися.
Дрібні вісти. В Станиславові пращали в четвер мин. тиждня правительст. комисаря Ляникевича именованого старостою для Жовкви. — Додаток на мешканє признано також учителям і учителькам шкіл народних в містї Тарнові (10% річної пенсії, отже 45 зр.). — Намістник надав стипендію з фондації им. Кароля-Людвика 190 зр. Ив. Ант. Чабаньскому, правникови IV року у Львові. — Министерство рільництва удїлило Мечисл. Пйотровскому, асистентови школи рільничої в Чернихові, стипендію 1000 зр. на дальше образованє за границею (в Липску а потім в Берлинї) на учителя зоольогії і годівлї для середних шкіл рільничих. — "Академическій Кружок" у Львові устроює д. 17 н. ст. мая вечерок з танцями. — Посаду протомедика по пок. Бісядецкім мав заняти проф. д-р Корчиньскій з Кракова; тепер же доносять, що він за се достоїньство мабуть подякує. — Министер-"rodak" Залескій святкувати буде свята Великодні у Львові. — Пан Яворскій, презес польского клюбу у Відни, має дістати достоїньство тайного совітника. — Президент д-р Смолька прибув вже з Відня до Львова. — Катедру карного права в университетї віденьскім по вислуженім проф. Вальберґу, достане д-р Рульф, професор нїм. университету в Празї, свого часу професор у Львові. — В Остраві моравскій в копальни вугля вибух ґаз і згинуло 5 робітників, а 2 робітники тяжко поранені. — Архиеп. Моравскій зложив на руки намістника гр. Баденія 2.675 зр., котрі хтось зложив при сповіди, кажучи, що має на совісти покривдженє фонду публичного. 