◦ ◦ ◦ ◦ ◦ ◦ ◦ ◦ ◦ ◦

    Нинїшні збори Наук. товариства им. Шевченка відбули ся від год. 10 з-рана до 2½ з полудня. Головою товариства вибрано проф. Мих. Грушевского 52 голосами против 34, котрі упали на п. Ол. Барвіньского. Дальше до нового видїлу вибрано: д-ра Д. Савчака, Ис. Громницкого, Петра Огоновского, Костя Паньковского і проф. Илью Кокорудза, а на заступників Юл. Левицкого і Ив. Раковского.   З "Сокола": Передвступні роботи около вечерка руско-львівского "Сокола" заповідженого на 7-го н. ст. лютого, майже вже покінчені. Вступ на ґалєрію на місця сидячі 2 кор., на стоячі 1 кор. Вечер сей заповідає ся дуже хорошо. Під вправною батутою двох аранжерів "Соколів" при мельодійних звуках повної капелї 80 полку піхоти і жаркім танци наших Соколів можна буде сесю ніч весело перебути. — За комітет вечерковий: В. Крижановскій голова, Я.В. Рудницкій заступник.   З Коломиї пишуть нам: Дня 7 н. ст. лютого відбуде ся в сали каси щадничої в Коломиї заходом "Руского жіночого кружка" аматорске представленє "Учителя", комедії Ив. Франка в 3 дїях. Початок о год. 7½. Дохід на "Народний Дім" в Коломиї. — Дня 15 н. ст. лютого відбуде ся заходом товариства "Родина" вечер з танцями. Комітет робить великі приготовленя, а що вечерки "Родини" удають ся все знаменито, тож надїяти ся, що Вп. Родимцї численно зберуть ся. Хто би не дістав запрошеня, одержать в віддїлї "Родини" або при касї.   Нова стація телєґрафу з обмеженою службою денною заводить ся з днем 1 лютого с. р. в Сороцку повіта скалатского при тамошнім ц. к. урядї почтовім.   Про нову церков в Маркополи [в повітї брідскім] помістив "Душпастир" довшу статью з описом тої ново-побудованої та недавно поблагословленої церкви. Відзначуєсь она — як нам доносять — особливою красою самої структури та добірностію оздіб і безперечно могла би бута окрасою кождого міста. Єї побудовано щирими заходами тамошного пароха о. Кулицкого а при щедрій помочи ґрафів Дїдушицких з Пеняк. Чину благословеня довершив о. декан Жуковецкій при сослуженю сусїдних священиків, а кождий участник сего торжества [висше 2000 душ народу] одержав на памятку образок Матери Божої маркопільскої.   В польскім историчнім товаристві у Львові читав в суботу д-р Ол. Колесса про нашу староруску літературу XI–XIII. в. Прелєґент розвивав свій погляд, що література полудневої Руси була вже в тій добі і своїм змістом і літературною формою відрубна від північно-рускої літератури, яка розвивала ся в Новгородї. В дискусії над тим відчитом забирали слово д-р Папе, д-р Фінкель, д-р Болов-Антоневич і д-р Франко.   Дрібні вісти. Дня 9 н. ст. лютого с. р. відбуде ся в Гарасимові [почта Незвиска а зелїзнича сгація Турка ad Коломия] вінчанє панни Євгенії Хойнацкої з професором ґімназіяльним з Тернополя п. Михайлом Константиновичем. — Дяя 21-го с. м. вибухла нафта в однім збірнику, що містив в собі 460 бочок, а належав до першої нафтярскої спілки в Печенїжинї; цїлий збірник вигорів до дна; шкоди є на 25.000 зр., та она була обезпечена. Вибух наступив в наслїдок хемічного процесу.   Дѣло 