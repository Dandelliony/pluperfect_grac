◦ ◦ ◦ ◦ ◦ ◦ ◦ ◦ ◦ ◦

На авдієнції у цїсаря в четвер були між иншими: маршалок краєвий кн. Евстахій Сангушко, посол соймовий Жигмонт Дембовскій і депутація міста Коломиї, зложена з бурмістра Аслана і членів ради міскої: о. Кобиляньского та адвоката д-ра Трахтенберґа.
Здоровлє посла Юліяна Романчука раз-у раз поправляє ся. Інфільтрат в ямі черевній що-раз зменшує ся. Не виключена можливість, що посол Романчук виїде ще перед кінцем сеї сесії до Відня.
В справі подорожи буковиньского маршалка краєвого до Відня, пише Gazeta Polska, що властивою причиною зїзду послів румуньских в Чернівцях і подорожи бар. Василька єсть справа вибору членів до будучого видїлу краєвого. Як зачувати домагає ся правительство рішучо, щоби до видїлу війшов також представитель Русинів. Найбільше виглядів на становище будучого маршалка краю має мати посол Лупул, а кандидатура бар. Василька, єсть — як довідує ся Gazeta Polska з міродайного жерела — рішучо неможлива.
Снїги. З Скільщини доносять, що там від 18-го мая запанувала зима а минувшої середи верхи гір покрили ся на ново снїгом. Задля студени засїви сходять пізно.
Огнї. В Байківцях, в повітї тернопільскім, згоріли дня 20 н. ст. мая три будинки вартости до 400 зр. Шкода була убезпечена. Огонь удало ся зльокалізувати і перешкодити більшому нещастю.
Дві стіпендійні запомоги з фонда 3-го мая, кожда по 25 зр., призначені для учеників селяньского походженя, одного з львівскої, евентуально з станіславівскої епархії а другого з перемискої, надав управляючій совіт "Народного Дому" у Львові: Володимирови Олїйникови, ученикови 4-ої кл. ґімназії золочівскої і Николаєви Минькови, ученикови 2-ої кл. ґімназіяльної в Самборі.
В львівскім товаристві правничім відбув ся в пятницю відчит посла до ради державної д-ра Витовта Левицкого о новім проєктї реформи податкової. Прелєґент, подавши короткій погляд на давнійше австрійске законодатство податкове, представив зібраним численно слухателям тарифу додану до проєкту податку заробкового. Після сеї тарифи платити будуть на пр. адвокати 40 до 160 зр. податку від адвокатури а крім того осібний податок від числа конципієнтів і помічників в канцелярії. В загалї принято скалю від 1½ до 6%. Податок заробковий буде контінґентований т. є. роздїлений на повіти. Будуть установлені осібні комісії контінґентові; комісії ті будуть мати право взивати свідків, знатоків і відбирати від них присягу. Податок заробковий будуть платити товариства задаткові, господарскі і т. и. Постанови проєкту що-до податку від платнї урядників будуть також змінені. На пр. урядник, що побирає 650 зр., платить тепер 11 зр. 5 кр. податку доходового, після нового проєкту буде платити вправдї лиш 6 зр. 50 кр., але крім того титулом податку особисто доходового ще 4 зр. отже разом 10 зр. 50 кр., або о 55 кр. менше як доси; але урядник з пенсією 1000 зр. платить тепер 17 зр. а після нового проєкту буде платити 19 зр. 20 кр., або о 2 зр. 20 кр. більше. За те урядники з висшою платнею будуть менше платити і так: з платнею 3000 зр. зискають 2 зр., з платнею 4000 зр. зискають 4 зр., з платнею 5000 зр. зискають 26 зр., з платнею 6000 зр. зискають 19 зр., з платнею 9000 зр. зискають 71 зр., з платнею 12.000 зр. зискають 138 зр., а з платнею 14.000 зр. зискають 162 зр. Новозаведений податок від рент, буде наложений від рент і доходів в загалї. Податок особисто-доходовий будуть платити всї без виїмки; увільнені будуть лише доходи низші від 600 зр. Будуть установлені комісії оцїнкові і апеляційні вибірні; оцїнкові комісії будуть дїлити ся на комісії повітові і міскі. Засїданя комісії будуть тайні, а за зраду тайни суди будуть карати арештом. Викладу д-ра Левицкого вислухали зібрані з великою увагою, а відтак подякували прелєґентови за познакомленє их з основами нового закона податкового.
Про перетяженє шкільної молодежи наукою читав дня 14 н. ст. мая проф. Шпільман на засїданю товариства учителїв висших шкіл. Сконстатувавши, що нинї підносять ся загально голоси против перетяженя наукою шкільної молодежи, вказані прелєґент на Нїмеччину, де перетяженє се дійшло вже до кульмінаційної точки. Нїмецкій ученик має за час від 11-го до 19-го року житя більше як 20.000 годин науки а лише 600 годин ґімнастики. Осібна фахова комісія в Німеччинї рішила, що наука повинна ити постепенно від 18 до найбільше 32 годин тижднево, а кромі того по кождих двох годинах науки має бути 15 мінут перерви. Однако найшкіднїйші для здоровля учеників суть занятя домашні. Длятого правительство гессеньске управильнило ще в 1883 роцї домашну науку в той спосіб, що в народних школах не може она перевисшати 3 годин, в низшій ґімназії 6, а в висшій 18 годин тижднево. Як лікарі сконстатували, перетяженє наукою молодежи єсть причиною многих недуг як: болю голови, анемії, неврастонії, упливів крови з носа а також не виключена можливість, що в наслїдок сего появляють ся що раз частїйше случаї божевільства. Длятого прелєґент думає, що треба для учеників подїлити добу на 3 части: 8 годин науки, 8 годин розривки і 8 годин сну. Над відчитом переведено дискусію.
З нагоди 900-лїтного ювілею основаня епископства на Волини рішили власти россійскі роздати межи народ сельскій такі брошури: 1) "Епископи давної луцкої епархії" (оправа полотняна, золотий образок); 2) "Девятьсотлїтье православія на Волини" (оправа папірова червона з золотими витисками); 3) "Житє св. князя Володимира" (оправа папірова, чорна); 4) "Побут царя і царицї на Волини і их добродїйства" (оправа червона, береги золочені); 5) "Пятьдесятьлїтє Почаївскої Лаври" (оправа полотняна чорна). Польскі ґазети пишуть, що всї ті книжки призначені головно для галицких селян, та що до границї вислано вже цїлі паки тих книжок і богато их нїби єсть уже між селянами в Галичинї. 