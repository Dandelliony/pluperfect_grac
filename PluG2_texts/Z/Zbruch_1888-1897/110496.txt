◦ ◦ ◦ ◦ ◦ ◦ ◦ ◦ ◦ ◦

З Наук. товариства имени Шевченка. В середу о годинї 7-ій вечером відбуде ся в канцелярії товариства [ул. Академічна ч. 8.] засїданє секції исторично-фільософічної і фільольоґїчної. На порядку дневнім: а) справа уконституованя секцій, б) реферати.   З видїлу Руского товариства педаґоґічного. Заходом видїлу відбуде ся в середу 10-ого лютого о 6. годинї вечером в комнатї IV-ої кляси рускої ґімназії [Народний Дім III. поверх] другій відчит д-pa Т. Мандибура про Олімпію. Вступ вільний. Видїл сподїває ся численної участи нашої интеліґенції. — Засїданє головного видїлу відбуде ся в суботу 13-ого лютого о годинї 5½ в канцелярії дирекції рускої ґімназії. — Загальні збори Руского товариства педаґоґічного відбудуть ся дня 7 н. ст. марта о 2-ій годинї пополудни в комнатї IV-ої кляси рускої ґімназії у Львові.   Краєва рада шкільна рескриптом до ч. 9064/96 припоручила слїдуючі книжочки видані товариством "Просвіта" у Львові [Ринок ч. 10.] яко надаючі ся на нагороди пильности для молодежи шкільної, а именно: 1) Цїсар Франц Іосиф І., 2) Повістки, 3) Житє св. Ивана Золотоустого, 4) Галя, 5) З житя Якова Кука, 6) Фінляндія і Сахара, 7) Дещо про землю, 8) Ганс Ефеде, 9) З Маркіянової спадщини. Отже звертаємо увагу Вп. учителїв на той рескрипт і сподїваємо ся, що зволять закупувати повисші премійні книжочки в товаристві "Просвіта" у Львові.   Еміґраційний аґент Міслєр з Бреми є недорівнаний в реклямі. Недавно писали ми, що він розсилає відтам в Галичинї стїнні годинники для канцелярій громадских (розуміє ся на годинниках є фірма Міслєра), а тепер розсилає селянам безплатно брошки з своїм портретом. Деякі селяне дістали их по 15 штук.   Будова промислового музея у Львові має зачати ся вже в короткім часї на площи Castrum против "Народного Дому". Справою будови занимає ся комітет зложений в першій лінії з представителїв львівскої щадницї, котра жертвувала на сю будову значну суму, а відтак з делєґатів ради міскої.   B справі кадетскої школи у Львові запали вже ухвали ради міста Львова. Школа має бути побудована на грунтах під Стрийским парком, званих "Примірками". Місто відступає ті грунти під будову за 60.000 зр., хоч вартість их виносить 96.000 зр. Приймає ся засада, що до коштів будови має вчислятись і вартість грунту, а від цїлої тої суми правительство має платити річне відшкодованє, котрого високість буде залежати від того, в якім часї буде правительство се відшкодованє платити. Час лишає ся правительству до вибору від 28 до 30 лїт, Рада міска висказала бажанє, щоби польска і pyска мова були в тій школї обовязкові та щоби до неї приймали лише Поляків і Русинів.   О криту галю на головнім залїзничім двірци у Львові старає ся тепер львівска рада міска в міністерстві зелїзниць. Міністерство з-разу відмовило галї, але пізнїйше, коли вибрана з ради міскої комісія предложила проєкт галї, котра буде лиш о 170.000 зр. дорожша від проєктованого вже правительством критого перону, тогдї головний заряд зелїзниць зробив місту надїю на здїйстненє єго бажань. Комісія, маючи приреченє міністерства, сподїває ся, що справа критої галї буде полагоджена по єї мисли.   Самоубійство панночки. Незнана порядно убрана панночка, бльондинка в віцї більше-менше 18 лїт, отруїла ся сірчаною кислотою в почекальни на зелїзничій стації Зарваниця коло Золочева. Знайдено при нїй білєта вільної їзди з Перемишля і кільканацять крейцарів. Сукня на нїй була матеріяльна, темно-зелена, а білє значене буквами К. О. Дозорець стації Трояв застав єї вже в аґонії. Поховано єї на сїльскім цвинтари в Плугові.   Дрібні вісти. В Анґлії помер недавне в 84-ім роцї житя Исаак Пітмам, винахідник стеноґрафії. Винайшов він єї перед 60 роками, бувши 24-лїтним учителем, і назвав з-разу "фоноґрафією". — На зелїзничій стації в Копичинцях буде побудована на весну огрівальня на три паровози з побічним варстатовим будинком. Кошт будови винесе близько 30.000 зр.   Дѣло 