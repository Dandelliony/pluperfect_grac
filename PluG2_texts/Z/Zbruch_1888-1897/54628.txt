О руску школу в Чернівцях.

Ві второк дня 2 (14) липня с. р. предложив радний п. Исидор Винницкій черновецкій радї громадскій слїдуючу петицію тов. "Руска Школа" в Чернівцях підписану всїми виднїйшими Русинами черновецкими, з просьбою о чим скорше й прихильне рішенє:
"Хвальна Радо громадска! — Увзглядняючи зовсїм справедливо факт, що рідна мова є найважнїйшим, бо природним чинником образованя, призначає артикул 19 (уступ 3) основного закону державного з дня 21. грудня 1867 р. (В. з. д. ч. 142), щоби в краях, в котрих жиє кілька народностей, публичні школи були так уладжені, аби не вживаючи примусу до вивченя другої краєвої мови, кождій из тих народностей дані були потрібні способи образованя в своїй мові. Коли отся в интересї правдивого культурного розвою кождого народу не оминаєма законна постанова для всїх шкільних заведень має своє значінє, яке знехтувати годї, то увзглядненє й виконанє єї конечне в школї народній, позаяк дитина, вступаюча до сеї школи в порівнаню до задачі, яку їй ставляєсь, навіть своєї рідної мови не знає достаточно. О скілько труднїйшою стаєсь задача ученика й учителя, наколи викладовим язиком не єсть рідна мова дитини, але бесїда тілько дуже мало або й зовсїм їй незнакома. Кілько муки має найталановитшій ученик і найлїпшій учитель та й то тілько послугуючись рідною мовою, які більші успіхи анїж чисто механічні з такої утяжливої науки, кілько часу тратить ся на таку нїяк не образуючу науку, се все представити завело-б нас задалеко. Ми ограничимось на то, щоб сконстатувати, що власне порушені найлучші обставини дуже рідко лучають ся. Противно є то незаперечимий факт, що дїти необзнакомлені зовсїм або тілько дуже рідко, дуже мало або недокладно з викладовим язиком учителя, котрий не володїє их мовою рідною достаточно, навчать ся ледво механічного читаня і писаня, тратять лїта не з своєї вини, і причиняють родичам безхосенні великі видатки, а вкінци жде их сумна будучність. Такі сумні випадки далеко частїйші як передше наведені щасливі случаї, позаяк учителї дуже рідко володїють всїми в містї уживаними численними мовами, а рівнож знов нема в Чернівцях нї одної школи, ба й кляси, в котрій би не було школярів різних народностей.
Таке урядженє, що противить ся зазначеній на вступі законній постанові й причиняє Русинам матеріяльну і моральну шкоду, мають і наші тутешні міскі школи. Без взгляду на поважне число душ руских в Чернівцях, що виносить звиж 10.000, з котрих помимо не сприяючих обставин майже 1000 дїтей до народної школи ходить, нема у нас доси нї одної школи з викладовим язиком руским. Орґанізаційний статут міских шкіл народних надає справдї усїм в нашім містї уживаним мовам отже й рускій назву мови викладової, але єї уживають учителї, та й то тільки поодинокі лиш яко средство наукове. О скілько черновецкі школи комунальні служать руским горожанам сего міста, то доказують найвиразнїйше статистичні дані, виписані з послїдного (X.) справозданя ц. к. міского шкільного инспектора, після котрих число руских дїтей виносить в першім роцї шкільнім 60% дїтей нїмецких а в четвертім роцї шкільнім спадає вже лиш на 15%. З порівнаня числа дїтей першої кляси в VII справозданю черновецкого инспектора шкільного з числом дїтей четвертого року шкільного в X справозданю виходить, що з дїтей нїмецких поступило до 4 кляси дві третини, а з руских  ледво пята частина.
Из сказаного тут виходить досить ясно, що теперішний устрій черновецких шкіл міских що-до мови викладової містить велику шкоду для руских дїтей дотично их душевного образованя, а й в матеріяльнім взглядї.
Впрочім треба зважити, що недосточне число дуже переповнених шкіл черновецких вимагає конечно отвореня нових шкіл вже в найблизшій будучности. Тому ходить властиво тілько о то, щоби школї, котра має бути отворена, надати характер школи з викладовим язиком руским. Тим би далось руским дїтям можність лїпшого образованя на рідній мові і упрощено а тим то й злекшено й піднесено-б і в прочих школах міских науку, позаяк винято-б з усїх шкіл середмістя а й з многих особливо близших передміских більшу часть руских дїтей.
Кладучи на підставі вичислених тут важких обставин морального і матеріяльного добра руского народа, натиски на необходимо конечне вихованє своїх дїтей в рускій мові, підписані далекі від того, щоби заперечити практичну і иншу користь знаня прочих краєвих мов а особливо, противно они бажають, щоби ихним дїтям дана була нагода навчитись на підставі рідної мови, яко матери мов, і инших язиків, особливо-ж нїмецкого.
Зваживши порушені ту причини дотикаючі жизненні интереси рускоїї нації, особливо-ж опираючись на наведені у вступі і трибуналом адміністраційним помисли сеї просьби вже интерпретованої законної постанови просять підписані:
"Хвальна рада громадска зводить ухвалити чим скорше заснованє чотириклясової школи народної в Чернівцях з викладовою мовою рускою на кошт громадскій."
Повисша петиція буде трактована після реґуляміну, с. є. перше в дотичних секціях а відтак в повній радї. "Не знаємо — пише "Буковина" — як рішить рада міска сю для Русинів преважну справу. На всякій спосіб надїють ся черновецкі Русини, що не прийдесь им, як колись львівским, удаватись до висшої инстанції. Що жаданє Русинів зовсїм управнене і що черновецка рада громадска не може відтягнутись від обовязку отворити народну школу руску, се рішив трибунал адміністраційний. Не знаємо, як задивляєсь на справу основаня рускої школи в Чернівцях проча не-руска людність міста, бо черновецкі их орґани-ґазети не висказали ся доси о сїй справі, лиш просто єї записали. Ми скажемо, — кінчить "Буковина", згадавши взагалї про потребу побільшеня числа народних шкіл в Чернівцях — що заложенє нових шкіл або переміна истнуючих шкіл нїмецких на такі школи, де би учено на народній мові, не може статись перешкодою просьбі Русинів; противно признаємо се право і другим, ба навіть потребу, щоби се право переведено на дїлї для добра кождої народности, бо тілько на рідній мові можлива правдива культура. 