Справи соймові.

Комісія буджетова на внесенє посла Ст. Баденього полагодила справу субвенції рускому театрови під зарядом тов. "Руска Бесїда" у Львові.
Видїл краєвий предложив в окремім справозданю результат нарад анкети в справі руского театру і внесенє підвисшеня субвенції до суми 8.000 зр. Комісія буджетова на основі результату нарад анкети, котра з одної сторони признавши, що рускій театр під зарядом "Бесїди" вдоволяє з огляду артистичного і з огляду на народний напрям, а з другої сторони признавши конечну потребу підвисшеня теперішної субвенції, — годить ся в засадї на підвисшенє предложене краєвим видїлом.
Однак єсли — як из справоздань товариства "Бесїди" так і з нарад анкети показуєсь, — уже з дотеперішної субвенції уживано часть на преміованє найцїннїйших праць драматичної літератури рускої, а і комісія буджетова допускає, що сойм схоче мати нагоду показати, що чисто-народний напрям в літературі рускій найде у него все щиру підпору, — то комісія думає, що предкладану видїлом субвенцію треба роздїлити і призначити часть тої субвенції на дві премії конкурсові за найлїпші твори сценічні. Після погляду комісії, видїл краєвий найде можність зложити комітет судьїв конкурсових в порозуміню з товариством "Бесїда" в той спосіб, щоби сі конкурси вплинули користно на розвій рускої літератури драматичної в напрямі чисто народнім рускім. Комісія зазначує вкінци, що було би пожаданою річію, аби одна з нагород призначена була для штук людових, і вносить:
Для театру руского під зарядом товариства "Бесїда" 7.250 зр., а на дві нагороди за найлїпші твори рускі 750 зр. Поручає ся краєвому видїлови, щоби розписав на 1891 рік драматичний конкурс на найлїпші сценічні твори рускі.
Дальше комісія ухвалила: товариству "Просвітї" 1.000 зр.; часописи "Учитель" 500 зр.; товариству "Шкільна поміч" у Львові 200 зр.; рускому товариству педаґоґічному на институт св. О. Николая 300 зр.; проф. Олекс. Барвіньскому на "Руску историчну бібліотеку" 500 зр.; товариству "Академичне Братство" 200 зр.; ремісничому товариству "Зоря" у Львові 100 зр.; школї чч. Василіянок в Яворові 500 зр.; Юлії Шашкевичевій, вдові по Маркіянї 100 зр.; парох. комітетови церковному в Сяноцї на реставрацію церкви 1.200 зр. безпроцентової позички; на видавництво руских підручників шкільних 2.000 зр.; на запомоги бурсам руским і польским 1.200 зр. і т. д.
Пос. Адам Єнджейович рішив невідклично зложити свій мандат члена видїлу краєвого і сими днями внесе свою резиґнацію. Таким чином будуть опорожнені два мандати членів видїлу краєвого: один по Октаві Пєтрускім, другій по Єнджейовичу. Що-до евентуальної обсади тих двох посад, довідала ся Gazeta Lwowsk-a, що на одну буде вибраний посол Хамец і єму то имовірно повірить маршалок краєвий своє заступство. [Заступником маршалка в видїлї краєвім був Окт. Петрускій а мав 5000 зр. пенсії, о 1000 зр. більше, як инчі члени видїлу.] О другій мандат (по Єнджейовичу) убігаєсь чимало послів польских. 