◦ ◦ ◦ ◦ ◦ ◦ ◦ ◦ ◦ ◦

З львівских перегонів. Вчера був третій і найважнїйшій день перегонів львівских, бо було 6 бігів a між ними біг о цїсарску нагороду 4.000 зр. В першім бігу о нагороду намістника (500 зр.) добігла перша до мети кляч п. Скаціґіни Донна, в другім о нагороду товариства хову коней (500 зр.) п. Альф. Ґарапіха Faire Diana; в третім о нагороду цїсарску (4000 зр.) п. Мисловского Szereny; в четвертім о нагороду "Антониньску" (1000 зр.) п. Мисловского Kaczer; в пятім бігу з перешкодами о нагороду ґр. Ром. Потоцкого (500 зр.) п. Скаціґіни Tosca а в шестім мисливскім бігу (Steeple chase) о нагороду товариства (700 зр.) п. Хайста Marosa.
Смерть з голоду в арештї громадскім найшов глухонїмий жебрак в Грабинї, селї віддаленім 2 милї від Опави на Шлезку австрійскім. Слїдча комісія судова сконстатувала доси сі факти. Дня 14 н. ст. червня в недїлю хотїв війт Грабина, Антін Шмід, замкнути когось до громадского арешту. Коли розтворив двері арешту, спостеріг лежачого трупа якогось чоловіка. Коли начальник громади анї нїхто з присутних не знав яким способом чоловік сей дістав ся до арешту, завізвано команданта жандармерії а сей пізнав в нїм дурноватого глухонїмого жебрака незнаного єму по назвиску. З дальших доходжень сконстантовано, що чоловік сей жебрав дня 1 н. ст. червня у слюсаря Шурди. Шурда наказав свому хлопцеви відвести жебрака до жандармерії а коли хлопець не застав в касарни жандармерії нїкого, пішов до поліціянта Черного (під той час тяжко хорого) взяв від него ключ від арешту і з помочею парібка шинкаря Камрада, Ернеста Гарасина замкнув глухонїмого до арешту а ключ віддав Черному. Черни забув однакож на жебрака і він умер мабуть голодовою смертію, на що вказують рани на руках нещасного. Правдоподібно гриз з голоду руки. Слїдство судове в сїй справі веде ся дальше.
На засїданю антропольоґічної комісії краківскої академії наук дня 15 с. м. принято до відомости, що д-р Гринцевич, висланий на розслїди антропометричні на Білу Русь і Литву, за час тримісячної подорожи виконав свою місію наукову з знаменитим успіхом. Опісля представлено між иншими новими працями науковими: "Збірник пісень і загадок білоруских" Єлиньскої з Вильна.
О крадежи в краківскій командї корпусу. В ночи з суботи на недїлю доконано, як ми вже доносили, в президіяльнім бюрі краківскої команди корпусу смілу крадїж. Добре обзнакомлені з місцем дістали ся злодїї через мур на подвірє будинку, закрали ся на коритар, отворили витрихом двері і зайшли таким способом до комнати, де були пляни фортифікаційні. З відси забрали они богато плянів, кілька річей власности команданта корпусу ґен. Кріґсгаммера та поутїкали тою самою дорогою, котрою прийшли. На дорозї задержала их патроль поліційно-війскова, котрою доводив по цивільному убраний инспектор поліційний. Він власне спостеріг підозрілих прохожих і хотїв их задержати питанєм, з відки идуть та що несуть з собою. Оба злодїї однакож почали утїкати, розбігши ся в противні сторони. Певно, що були би поутїкали, єсли би не то, що всї поліціянти, будучі в службі, стояли на своїх становисках. Прикликані отже свиставками допомогли до зловленя переступників. Оба достали ся зі всїм, що украли, в руки власти поліційної, кождий в иншій сторонї міста. Утїкали же до улицї Довгої, з відки возом хотїли відїхати до Михалович на границю россійску. В дирекції поліції перетрясли обох в присутности инспектора поліції Пайонка і знайшли коло них всї украдені пляни і річи ґен. Кріґсгаммера. Здодїї, Рудольф Герман і Шмук, походячі з Кракова, мають бути австрійскими дезертерами. Герман служив при артилєрії і був занятий, яко писар при командї корпусу. Припускають що оба переступники сповнили крадїж в интересї сусїдної держави та що то они викрали перед кількома місяцями пляни кріпостні. Повстало також підозрінє, чи не суть то ті самі индівідуми, що перед кількома лїтами, підчас побуту цїсаря в Галичинї напали в Ярослави двох офіцирів, з котрих одного забили а другого тяжко покалїчили.
Про град в Староміщинї пишуть нам ще слїдуюче: Буря з градом зачала ся 10 н. ст. червня о 3 годинї з рана в горах коло Люговиск. Ишла она з відси в напрямі з полудневого заходу на північний всхід і захопила собою простір на милю широко. Коло Хирова знищив град засїви в селах: Биличи, Волошиновій, часть Ляшок мурованих, дальше в Березові, Сливници, Слохини, Городовичах, частя Посади Фульштиньскої, части Болозви, в Товарни, Куневі, Буковій, Биличи, Чишках і Радохінцях. Відтак перейшла буря в Мостиске до Болехович і дальше в Яворівске. В Хировщинї лютилась буря о 4½ год. рано a в Яворівщинї о 5½. Всюди нужда велика. 