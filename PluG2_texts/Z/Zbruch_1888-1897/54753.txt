◦ ◦ ◦ ◦ ◦ ◦ ◦ ◦ ◦ ◦

Відень 8 серпня. Архикнягиня Стефанїя вчера перед полуднем зложила візиту князю болгарскому Фердинандови. — Ту приїхав кн. Петро Караджорджевич. — Трактат торговельний з Швайцарією ще може буде заключений, трудність така, що Нїмеччина не хоче згодитись.
Берн 8 серпня. Півофіціяльний Berner Bund пише: На случай зірваня торговельних переговорів Швайцарії з Австрією і Нїмеччиною, переговори наступаючі з Италією вже ті три держави не вели би в Бернї, але Австрія і Нїмеччина осібно в Мюнхенї. А по наконечнім зірваню переговорів Франція мабуть робила би стараня наближитись до Швайцарії і тогдї гадка Капрівіого о завязаню митової ліґи пропала би.
Будапешт 8 серпня. Параґраф 2 закона о адміністрації по довгій дебатї вчера принято. Нинї трете читанє. Підчас дебати Стефан Тисса сказав, що в наслїдокь обструкції не більшість, але цїла вітчина потерпіла пораженє. Президент мін. Сапарій виразив ся, що правительство за високо ставляє парляментаризм, щоби забирати ся до насильних средств.
Берлин 8 серпня. Цїсар здоровий, хоч сильнїйше потовк ся, нїж з-початку оголосили. За те князь мекленбурґско-швериньскій смертельно хорий.
Гамбурґ 8 серпня. Hamburger Correspondent пише: В Берлинї суть пересвідчені, що найважнїйше реченє в комунікатї "Правительст. Вѣстника" є се, в котрім піднесено притиск на ентузіястичне принятє француских гостей і на тоаст царя. Дальше кажуть, що комунікат се відповідь на дуже офіціяльну статю дневника Temps з дня 1 серпня, в котрій поведенє царя вияснено так, що цар піддав ся бажаню россійского загалу та побратимство народу россійского і француского представлено важним фактором.
Париж 8 серпня. Королева Наталія приїде ту в осени на довшій час. 