◦ ◦ ◦ ◦ ◦ ◦ ◦ ◦ ◦ ◦

Похорон бл. п. о. Іосифа Заячківского відбув ся в суботу дня 17 н. ст. марта при досить скупім числї священиків. Народу з Лопянки і Грабівки явило ся досить, прибуло також дві процесії зі Спаса і Підсухова. Від товариств не було нїяких депутацій, лише д-р Савчак надіслав кондолєнційну телєґраму. Промовляло трех священиків, а то перед домом о. Теоф. Щуровскій зі Струтина, в церкві о. Соз. Медведскій з Охьхівки, а над могилою о. Данило Танячкевич з Закомаря.   Доповняючій вибір одного члена ради повітової в Сокали з ґрупи громад сїльских, розписаний на день 7 н. ст. мая, а одного члена тої-ж ради з ґрупи більшої посїлости на день 9 н. ст. мая.   Урядник маґістрату перед судом. Оногди відбула ся у Львові розправа судова між горожанином львівским Абрисовским а офіціялом маґістрату Служевским. Причиною процесу була така пригода, яку п. Абрисовскій мав в маґістратї львівскім. Ходило о підписанє свідоцтва моральности і убожества для сина п. Абрисовского. Свідоцтво було виставлене в язицї рускім. Крадина, дієтарій маґістратскій, казав собі се свідоцтво синови п. Абрисовского переводити на польске, бо як казав, не знає по руски і свідоцтва не підписано. Отже п. Абрисовскій удав ся сам до бюра в тій справі, але тут обиджено єго. Офіціял Служевскій і дієтарій Крадина, не досить що поганьбили п. Абрисовского, але ще й викинули єго за двері. Пійшли жалоби до суду від п. Абрисовского о обиду чести а від Крадини і Служевского о обиду в часї урядованя і о клевету перед висшою властію. Тягнуло ся се довшій час, аж оногди прийшло до розправи і засуду. Красина не станув до розправи, лише предложив свідоцтво лїкарске, представляючи, що терпить на "повнокровність черева, катар хронічний жолудка і кишок, розширенє аорти, загальне ослабленє, котре на случай, єсли би мав довше перебувати в душній сали, могло би навести на него апоплєктичний напад". Позаяк письмо презідента міста заявило, що Крадина єсть лише дієтарем з річною платнею 369 зр., отже Абрисовского увільнено від обжалованя обиди урядника в службі. Дальше виявила розправа, що п. Абрисовского дїйстно скривджено і судья засудив супротив того п. Служевского за обиду чести на 2 днї арешту, або 10 зр. кари. Засуджений зголосив жалобу неважности.   Статути капітули станиславівскої вже потверджені апостольским престолом. Першій достойник тої капітули, архипресвитер має право носити митру. Архипресвитером єсть тепер крил. Фацієвич.   Зміна властителїв. Маєтність Мигучени, в повітї серетскім на Буковинї купив від Шлефера за 80.000 зр. ґр. Витовт Воляньскій.   Дрібні вісти. Міністер торговлї затвердив вибір Адольфа Бика на презідента, а Мих. Куляка на заступника презідента палати торговельно-промислової в Бродах на 1894. р —В Оглядові помер адюнкт податковий Адам Мяневич в 83-ім роцї житя.   Дѣло 