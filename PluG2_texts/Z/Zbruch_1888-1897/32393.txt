З Бродів. [Поминки за бл. п. архикн. Рудольфа.] — Розрухи студентскі в Кракові.

З Бродів. [Поминки за бл. п. архикн. Рудольфа.]
В четвер (30 н. ст. сїчня) відбуло ся яко в день смерти бл. п. архикн. Рудольфа поминальне богослуженє в городскій церкви для молодежи брідскої ґімназії названої именем арх. Рудольфа.
Богослуженє відбуло ся дуже торжественно і величаво. До великого престола станули о. крилош. Лотоцкій, ґімн. катихит о. Ярема і сотрудник о. Рибак. Крім рускої молодежи ґімназіяльної з учителями явились на богослужинє староста ґр. Руссоцкій на чолї урядників староства, командант тутешньої залоги войскової разом з корпусом офіцирским і деякі горожане. До звеличеня торжества причинив ся чимало трогаючій спів хору учеників ґімназіяльних, котрі цїлу службу Божу відспівали дуже мельодійно і пронимаючо. Коли почав ся сумний парастас, заяснїла в неоднім оцї слеза за великим мужем, котрий був так добрий, дбав про науку і просвіту народів і не один раз заявив був велику симпатію для Русинів, но на превеликій жаль так ненадїйно і так передчасно опустив сей поділ земний.
При сїй нагодї замітимо одну річ. На богослуженю сїм не було наших женщин, як і взагалї мало бувають в церкви. Чому се, не знаю, але церков простора, гарно відновлена, спів хору чаруючій, підносить душу і серце.
Х. Розрухи студентскі в Кракові. З Кракова доносять, що вже не лучали ся нїякі студентскі демонстрації або маніфестації, а то відповідно до рішень віча академичного. Д-р Корчиньскій мав першій свій виклад, на котрім явились досить численно академики. Загальне невдоволенє викликує поступованє одної фракції академиків, котра завязалась була в читальни в окремий клюб під назвою Łączność. Клюб сей числить лиш 30 членів. Збирають они підписи против рішеня віча о уступленю ректора. Також замовили они у різьбаря Блотницкого новий бюст Корчиньского. Академики краківскі одержують з різних сторін і від всяких осіб та товариств приватні письма; між иншими одержали они таке письмо: Вискази симпатії і співчутя засилає релеґованим громадка женщин краківских. — Сенат удїлив нагани академикови Шукевичеви, авторови инкримінованих статей в Ognisk-y. — Ще на початку розрухів сенат університетскій виключив двох инших академиків Півернеца і Ґайслера, котрих ще перед місяцем самі их товариші виключили з посеред себе за провину публичного насильства. Доси та релеґація не єсть урядово затверджена, бо оба згадані академики публично протестують і жадають мирового суду почетного. — З Кракова доносять, що на авдієнції у намістника перед студентами були: д-р Корчиньскій з д-ром Цоллем, єзуїт Яцковскій і комісар поліції Костшевскій. — Богато заколоту в Кракові наробило войско. Бо коли лиш якій аґент поліційний повідомив войско, що стояло на одваху, мов би то в якім місци зібрались студенти і треба войскової помочи, зараз бігли вояки в т. зв. Laufschritt-ї, а за ними цїла товпа людей, котрі раді були знати, що стало ся і приглядати ся розрухам по улицях. — Вчера зійшлось велике число студентів висших шкіл львівских і студенти дубляньскі в льокалю Штадміллера і порішили одноголосно резолюцію в справі релеґації академиків краківских: Новицкого, Ґурского і Яниковского. (Резолюцію прокураторія сконфіскувала в Kurjer-ї Lw., то єї не подаємо). Кромі резолюції порішено солідарність з ухвалою віча академиків краківских, що д-р Корчиньскій повинен уступити з ректорату, також вибрано спільну комісію для збираня складок на релеґованих товаришів, також назначено негідне і нетовариске поступованє клюбу Łączność при тих розрухах студентских в Кракові. 