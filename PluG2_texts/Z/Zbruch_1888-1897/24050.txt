Жертва спорів о народність і віроісповіданє.

В Сучаві відбулась сими днями розправа карна, котра кидає темне світло на відносини в полудневих повітах Буковини, а котрих причина шовинизм і безоглядна нетерпимість румунизаторів. — Секретарем манипуляційним староства в Кимполюнзї був довгі лїта Юліян Кобиляньскій, Русин, гр.-кат. віроісповіданя, маючій 47 лїт бездоганної служби правительственної. А що в тім містї мале число гр. католиків не мало своєї церкви, тому Кобиляньскій поставив собі за ціль житя побудовати там церков. Між шовинистами румуньскими настав переполох; почали они всїми силами противдїлати постановленю Кобиляньского, а вислїдом тих заходів було обжалованє Кобиляньского перед прокураторією, що приймає взятки, а властиво змушує сторони платити собі за урядові чинности. Прокуратор сучавскій Гоян в актї обжалованя піднїс провину в 14 случаях в той спосіб, що Кобиляньскій при вношеню сторонами реклямацій від служби войскової брав від них взятки і нелегально полагоджував их справи. Обжалований признав, що селяне нераз приходили до него о пораду в реклямаціях, ба навіть він сам писав им реклямації, за котрі добровільно давали єму селяне дарунки грошеві, коли реклямація віднесла успіх. Грошей тих не брав Кобиляньскій для себе, ино відтягнувши видатки пороблені на поданє, решту призначав на фонд будови гр.-кат. церкви в Кимполюнзї. Свідки зізнали, що Кобиляньскій прибільшив фонд будови церкви о 2000 зр. і ствердили, що они добровільно давали гроші за успішні реклямації. Також зізнали, що они не хотїли вносити жалоби за се на Кобиляньского, а лиш послухали намови і грозьби адюнкта податкового Сокаля, котрий їздив в околици Дорни і Кимполюнга та намавляв людей вносити жалоби. При розправі заявили, що відкликують всї свої жалоби. Показалося дальше, що Сокаль був орудієм в руках слїдчого судьї, адюнкта судового Тудана, котрий сам яко судія слїдчий укладав карні донесеня против Кобиляньского, відтак через Сокаля давав ті донесеня переписувати покутному писарєви Фаєрови і принимав их до протоколу судового. На основі тих своїх власних жалоб Тудан починав і переводив слїдство. При переслуханю свідків в слїдстві, обіцював им Тудан по 150 зр., єсли зізнають в некористь Кобиляньского, та клав перед ними мошонку, заявляючи, що в нїй 150 зр., котру одержати може кождий, хто зізнасть фальшиво. Єсли якій свідок мимо того зізнав правду в користь Кобиляньского, то Тудан нищив сей протокол і не долучував єго до актів слїдства. Розумієся, що трибунал карний мусїв увільнити п. Кобиляньского від всїх закидів. Ціла розправа виявила корупцію в буковиньскім судівництві. Тудан єсть адюнктом в Сучаві. 