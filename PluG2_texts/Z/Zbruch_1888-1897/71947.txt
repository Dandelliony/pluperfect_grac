Вистава краєва в. р. 1894.

Президія вистави старає ся тепер виконати рішеня комітету головного з дня 25 вересня. Достойники, именовані почетними президентами вистави, приняли дотичні запрошеня дуже прихильно. В дуже зичливый і сердечний спосіб подякували за той вибір пп. міністри: Фалькенгайн, Бакегем і Залєскій. З их відповідей виходить, що наша вистава може бути певна сильної підпомоги від центрального правительства, котре певно призначить немалу запомогу державну на виставу. Ми не сумнїваємо ся, що і Коло Польске і краєве правительство постарає ся, щоби запомога та відповідала гідно розмірови вистави, обшарови і становиску нашого краю.
День авдієнції, на котрій президія вистави має просити Є. В. Цїсаря о принятє протекторату над виставою, ще не назначений. Однак вже нинї можна числити на то, що найдостойнїйшій протектор послїдних вистав в Ґрацу і Празї і тепер прийме протекторат, тим певнїйше, що в розмові з делєґатами польскими висказав жаль з причини відкликаня приїзду Єго до Галичини і що при нагодї вистави відвідає наш край.
Тепер розходить ся о уконституованє комітету виконуючого. В тій цїли запрошено Видїл краєвий, ц. к. Намістницво з кр. Радою шкільною, Репрезентацію м. Львова і Кракова, оба товариства рільничі в краю і всї три палати торговельні і промислові, щоби дали своїх відпоручників до виконуючого комітету. Рівночасно мають уконституовати ся секції головного комітету і зложити докладну програму вистави. Праця велика, і тому зі всїм треба спішити ся. Президія вже нинї розслїджує площу вистави, як повести комунікацію, з відки добути води, де ставити будинки і т. п.
Комісія орґанізаційна зібрала вже значну суму на виставу, але она ще за мала на таку велику цїль. Ческа народна вистава коштувала около 1,800.000 зр., а на нашу виставу треба що найменше 600.000 зр. На буде дохід з вистави від виставцїв, звиджуючих виставу, з льотерії і т. п., але велику часть розходів мусять покрити запомоги держави, краю, репрезентацій повітовых, міских, институцій фінансових і т. п.
Комітет вистави повинен старати ся не лише о великі гроші з фондів публичних, але просити і о дрібні запомоги менші институції, так як в ческій виставі брав участь цїлий нарід. Бажати би собі можна, щоби кождий обиватель краю звидїв тую виставу, і тому треба принимати також і малі датки на виставу. Віддїлы товариств господарских, кружки рільничі, каси ощадности, завдаткові і т. п. повинні при ухвалюваню свого буджету тямити також і на виставу. Запомоги не конче платити відразу, а можна дати их в трех ратах і вставити до двох або і трех буджетів, бо вистава буде замкнена не скорше, як при кінци 1894 р., або й з початком 1895 р.
Місто Перемишль субскрибовало на виставу 500 зр., Коросно 25 зр., стрийска Рада пов. 100 зр., а кілька міст з західної Галичини також відповідні суми. 