Поверхня Австро-Угорщини. — На загальних зборах львівскої комнати адвокатскої. — Инфлюенца змоглася на ново у Відни.

Поверхня Австро-Угорщини. Процесор физикальної географії в віденьскім университетї, д-р Альбрехт Пенк, предложив в червни академії наук розвідку, котрої зміст, крім чисто науково значеня, може обходити також і загал. З сеї розвідки можна дізнатись, що доси не знали докладно поверхнї австро-угорскої держави, бо в числах подаваних урядово заходили великі різняці. Та недокладність в такім питаню, котре має велику вагу як в науковому так і практичнім взгладї, приневолила професора Пенка, робити в тім напрямі студії, щоби справити ті недокладні числа. В р.1869 подавано поверхню Австро-Угорщини на 624.234 квадр. кильометрів, а найновійше урядове число в Statistisches Handbuch der österreichisch-ungariechen Monarchie з p. 1888 подає 622.309.65 кв. кильом. Але єсли возьмемо числа комисії регуляційної для податку грунтового, то покажесь 625.041.08 кв. к., а географ Стрїльбицкій при помірї Европи подав поверхню Австро-Угорщини на 624.623.4 кв. к. Між найвисшим а найнизшим числом отже єсть різниця на 3313.75 кв. к. Проф. Пенк ужив до помірів поверхнї нового способу а то на спеціяльній мапі Австро-Угорщини, виданої войсковим институтом географичним. Розміри сеї мапи (1:75.000) роблять можливим обчислити поверхню навіть в дробах квадр. кильометрів і звернути увагу на найменші кривизни границь. Поміри велись на 400 листах сеї мапи під доглядом проф. Пенка при помочи полярного пляниметру Амслєра і виказали поверхню монархії на 625.056.77 кв. к., отже о 3247,12 більше як найновійше урядове число. А треба знати, що така різниця не єсть малозначна, бо рівнаєсь поверхня вел. княжества саксоньско-ваймарского, а більша від вел. кн. Мекленбург Стрелиц. Тим способом обчислювано доси монархію о такій кусень менше як графство Гориції. Найбільша різниця заходила в обчисленю поверхнї Угорщини, бо о 3054.02 кв. к., хоч і инші краї не були докладно помірені на пр. низшій Австрія хибувало 30.38 кв. кильометрів.
На загальних зборах львівскої комнати адвокатскої, з дня 21 грудня, під проводом д-ра Кабата, адвокат д-р Помяновскій здавав справу з дїяльности видїлу комнати в минувшім півроці. Кромі звичайних справ урядових внїс видїл петицію до сталої комисії для кодексу карного з жаданєм, щоби покутне писарство було зачислене до провин в карніму законї; також жалобу до краєвої дирекції скарбу на поступованє львівскої администрації податкової, котра безпідставно підносить податок доходовий львівским адвокатами, помимо того, що при збільшаючім-ся числї і конкуренції адвокатів доходи их зменшаються очевидно з кождим днем. Адвокати Макс і Красиньскій навели сензаційні факти о дїяльности дотичного урядника администрації податкової, котрий, щоби умотивувати підвисшенє, покликуєся на неистнуючі опинії мужів довіря вибраних львівскою комнатою адвокатскою, бо сі мужі заявляють, що о доходи поодиноких адвокатів цілком их не питали. По поясненях, даних в той справі адв. Помяновским і Малаховским именем видїлу, рїшили збори, що президія комнати адвокатскої має удатися до президента краєвої дирекції скарбу з устним представленєм в сїй справі. Опісля наступили вибори, котрих результат ми подали в попереднім числї.
Инфлюенца змоглася на ново у Відни. В многих случаях переходить инфлюенца в запаленє суставів. В Пряшеві мав запасти на инфлюенцу цілий тамошний гарнизон войсковий. Також з Білграду і Софії доносять, що инфлюенца появилася. Число недужих в Парижи обчислюють на 500.000 осіб. З Брукселї доносять, що тамі померло сїм осіб на инфлюенцу. — Берлиньскій проф. д-р Авг. Гирш, звістний епидемик, оголосив таку розвідку о инфлюенці: Инфлюенца лучаєся на цілій кули земскій, серед всяких климатичних обставин; чи на инфлюенцю впливають зміни воздуха, се також велике питанє. З 125 епидемій инфлюенци зачиналися: 50 в зимі, 35 на веснї, 16 в лїтї а 24 в осени і з того припускають, що зимна пора року сприяє розвоєви сеї епидемії, хоч з другої сторони треба додати, що раз почавшася епидемія, а властиво пандемія, переходила через різні краї і продовжалась в різних порах року, а з деяких тропичних країн подають, що власне найгорячійша пора лїтна єсть у них сезоновою порою для инфлюенци. Також здаєся, що недуга починаєся цілком независимо від впливів землї, поживи або инших змислових причин, радше можна припустити, що специфичною причиною инфлюенци єсть се, що находиться в воздусї і занечищає єго, ся отруя міязматична, о котрій на разі ще нїчого певного не знаєся сказати. Вже минувшого столїтя подавано за причину инфлюенци органичні (звіринні і ростинні) матерії в воздусї, а сей погляд являєся і тепер змодернизований під видом "инфлюенційного бактеріона". О самій недузї можна се сказати, що она не розширюєсь нї через особисту комуникацію, нї через филї воздуха. Також нема ніякої звязи між инфлюенцою а иншими пошестями як н. пр. холерою. — В послїдній хвили довідуємося, що в львівскій рускій семинарії духовній лучилися три случаї занедужаня на инфлюенцу, сконстатовані лїкарем заведеня. 