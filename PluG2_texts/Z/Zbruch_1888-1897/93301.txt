◦ ◦ ◦ ◦ ◦ ◦ ◦ ◦ ◦ ◦

На увязнених в Тернополи т. назв. "омладинистов" польских почато семи днями в польских кругах збирати грошеві складки. На сю цїль зложив доси посол до ради державної д-р Кароль Леваковскій 25 зр., а молодїж польска у Львові і кружок пань зібрали між собою 27 зр.   Великій огонь навістив вже другій раз від кількох лїт село Мізунь, долиньского повіта, дня 27 н. ст. жовтня в саме полудне. З причини сильного вітру тяжко було навіть подумати о ратованю і огнева сторожа, що наспіла з тартаку бар. Попера в Вигодї, уратувала ледве дві хати з-між горючих будинків. Жертвою пожару упало 23 загород селяньских разом з цїлим припасом збіжа і паші. Причиною пожару була имовірно неосторожність при сушеню льну і конопель. З-між погорілцїв ледве половина була обезпечена.   Заборонені збори. На день 4 н. ст. падолиста скликано в Тернополи народне віче в справі виборчої реформи. Однако староство заборонило відбути се віче і яко мотив подало — холєру.   Князь Уельскій, що як звістно, їде з жінкою і сином до Ливадії, одержав про смерть царя на стації Ст. Пельтен, в дорозї з Остенди до Відня, від даньского короля. О годинї 5-ій і 20 мін. прибув князь до Відня і зараз замовив осібний поїзд на 10-у годину і 15 мін. Нинї переїде князь через Львів і Підволочиска до Ливадії.   Для ополченцїв. Маґістрат пригадує, що ті з ополченцїв, котрі служили у войску або одержали карти призначеня до спеціяльної служби в ополченю і мешкають на території міста Львова, мають зголосити ся в речинци від 5 до 8 н. ст. падолиста, а на случай надзвичайних перешкод 15 або 16 падолиста с. р. в львівскім маґістратї (радна саля, І. поверх) в часї від 9. до 1. години перед полуднем, або від 4-ої до 6-ої пополудни. Интересовані мають принести з собою всякі войскові документи, які мають в руках, евентуально инші папери, як: метрику хрещеня, свідоцтво приналежности, або службову книжку і т. д. Ополченцї, надїлені картами призначеня до спеціяльної служби, мають крім того зголосити кождочасну зміну побуту в громадскій зверхности (в маґістратї) свого давнїйшого і нового місця побуту. Хто не виповнить приписаних обовязків, буде караний грошевою карою до 200 зр.   Львівскій дурисвіт. Арон Мальц, мешкаючій при ул. Казимирівскій у Львові, пустив ся на свого рода промисл. Одного дня казав собі подрукувати на гарнім папері красні вінєти з написею General-Agentur fur Cognac, Liguere, Uhren, Fensterscheiben і т. д. На сїм папері порозписував Мальц листи до різних фірм, жертвуючи им свої услуги яко аґент і жадаючи заступства на цїлу Галичину і Буковину. Між иншими одержала таке письмо і фабрика сторів Ц. Клємта в Бравнав та пристала на жаданя Арона Мальца. Небавом по тім одержала ся фабрика замовленє на кількадесять сторів до вікон підписане "Hauseigentumer Tumanek poste restante Leinberg". Ce "poste restante" чомусь фірмі не подобало ся і она розвідавши ся, що "Hauseigen tumer-a Tamank-a" в львівскій табули нема, відослала замовленє з близшими поясненями до львівскої прокураторії. Конець був такій, що оногди ставав "шеф ґенеральной аґентії" перед львівским судом, котрий добачивши в єго дїяльности обманьство, засудив на 6 місяцїв вязницї.   Заведенє нових білєтов вступу на двірець. Дирекція зелїзниць оголошує: Вступ на перон двірця дозволений тілько за оказанєм білєту їзди або вступу. Білєти вступу уповажняють оказателїв тілько до пробуваня в ждальнях і на перонї; входити до ваґонів безусловно зборонено. Ті, що супротивляють ся тій заборонї, заплатять судовому рішеню не підлягаючу кару в сумі трех зр.   Дрібні вісти. Вчера переїздив через Підволочиска і Львів до Сан Ремо великій князь Сергій з недужим вел. кн. Алексєм Михайловичем. За великими князями, наспіла о 7 годинї вечером телєґрама з Ливадії з вістею про смерть царя та взиваюча их до повороту, однако вел. князї були вже в дорозї до Кракова і телєґраму вислано дальше.   Дѣло 