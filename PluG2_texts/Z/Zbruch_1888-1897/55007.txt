Шпіони?

Від часу до часу доносять часописи про арештованя шпіонів. По слїдстві звичайно показує ся, що ті "шпіони" зовсїм не служать иншим державам і на шпіонстві не розуміють ся хиба на чім иншім. І так "шпіон" Евсевій Станафтєвич, про котрого арештованє в Чернівцях ми донесли, замість таким поганим ремеслом як шпіоньство, заняв ся молодою жінкою одного заможного старшого Поляка в бесарабскій ґубернії, — чого вправдї за заслугу єму також вчислити не можна, але-ж і о шпіонство також підозрівати годї. Станафтєвич був практикантом при телєґрафі і мешкав у того Поляка. А що був незвичайно ввічливий для єго молодої жінки, то Поляк пригадав єму, що і ввічливість не всюди доплачує і прогнав єго з дому. Небавом стратив Станафтєвич і посаду, бо не пильнував своєї роботи. До якімсь часї занедужала жінка Поляка, а що чоловік мав добре серце, то й послав єї з грішми до Карльсбаду. До тих славних не близька дорога, а жінка, не знати з-відки, набрала пересвідченя, що і в Чернівцях можна так само добре лїчитись, як в Карльсбадї, і тому там лишилась. Листів до "старого" не писала через пять недїль, що очевидно не дуже єму подобалось. Аж раз від знакомого довідуєсь він случайно, що жінка єго в Чернівцях. Їде він до Черновець і справдї стрічає свою жінку на ринку. Яка их стріча була, не знати, однакож на всякій спосіб приїхав він зовсїм непотрібно, бо она анї єго не потребувала, анї грошей на лїки. Заздалегідь взяла собі з каси чоловіка 7000 рублїв в паперах, то й мала з чого виживити і себе і — свого практиканта, з котрим лїчилась. Мимо того "старий" пійшов до поліції, щоби позбутись суперника, і аж поліція розлучила єго з милою. А що він перед тим добровільно не хотїв явитись на поліції, то з того пійшла чутка, що зловлено — шпіона. Єго небавом випустили на волю і всї троє живуть ще в Черновцях, розуміє ся, не у великій згодї. Жінцї не може "старий" доказати, що се не єї гроші, і обжалувати єї перед судом, а жінка не хоче з Черновець виїхати, бо справдї занедужала на жовтачку і хоче лїчити ся... Се один "шпіон", а другого увязнено в Белзци. Єсть то полковник россійского войска і "чиновник особих дорученій" варшавского ґенераль-ґубернатора, Николай Димитрієвич Сонцов. На двірци белзецкім увязнив єго комісар поліції мимо того, що мав пашпорт, відтак прибула до Белзця слїдча комісія, зложена з над комісара львівскої поліції Майдінґера і равского комісаря повітового Гадзиньского, і забрала полковника до Рави рускої. 