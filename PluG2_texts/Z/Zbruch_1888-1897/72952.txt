◦ ◦ ◦ ◦ ◦ ◦ ◦ ◦ ◦ ◦

Дальшій виклад для женщин відбуде ся в недїлю дня 13 н. ст. падолиста в комнатах "Рускої Бесїди". Викладати буде проф. Тисовскій з фізики.
Епископи Пелеш і Куїловскій прибули оногди до Львова і замешкали в митрополичій палатї. Цїлею того приїзду мають бути якісь спільні наради з митрополитом Сильвестром Сембратовичем.
Холєра. В Пісках великих помер оногди на холєру 16-лїтний Стеф. Дина. Нових случаїв не було. — В повітї ниськім в селї Домбровиця умер сплавник, именем Кобиляр, серед підозріних познак. Бактеріольоґічні розслїди виказали прутнї Коха. Однако позаяк сплавник прибув до Домбровицї з Конґресівки, а в громадї тій не було инших случаїв недуги то можна сей один случай уважати за спорадичний. — В Будапештї занедужало вчера 9 осіб, умерло 3. — В царстві польскім холєра взагалї зменшила ся, в ґубернії-ж кіївскій ширить ся пошесть ще з давною силою, хоч случаї смерти вже рідші.
Ворожбит. Жидови Коплеви в Смільній, дрогобицкого повіта, утїкла перед кількома тижднями дочка з якимсь христіянином. Жиди розбігли ся на всї сторони, але не могли єї віднайти. Кілька днїв пізнїйше явив ся у жида селянин маючій бути з Чорної, і обіцяв Коплеви так поворожити, що дочка прилетить воздухом домів. Жиди увірили, напоїли і нагодували селянина, добре єму заплатили а він почав тепер ворожити. Випровадив жидів в ночи з коршми і водячи их по всїх верхах, заєдно щось то приговорював, то копав то вкінци полов якесь зїлє. Коли вже жиди помучились, вернув селянин з ними до коршми, казав им слухати, чи не настає буря, бо зараз надлетить пропавша дочка. Тимчасом сам вийшов і пропав, а жиди аж тепер пізнали, що селянин одурив их. — Пропавша дочка Копля находить ся теперь в однім женьскім латиньскім монастири в Перемишли, де приготовлює ся до переходу на христіяньство.
Нові гроші. Від понедїлка т. є. від 7 н. ст. падолиста суть вже в обізї і австрійскі нові золоті гроші а то, двацять коронові штуки. Виглядають они, як кажуть, дуже гарно, бо вибитє не єсть так плоске як на угорских. На австрійских 20 коронівках вибита єсть на личку дуже виразно голова цїсаря, на четї-же орел. На угорских єсть на личку представлений цїсар в повнім уборі коронаційнім та длятого випало вибитє досить невиразно. Доси пійшло вже в курс около 50.000 штук золотих в сумі одного міліона корон. Вже й львівскі контори виміни повиставляли тепер в своих виставах золоті корони.
Усуненє десінфекції. В наслїдок вигасненя холєри знесло намістництво десінфекцію подорожних і их пакунків на зелїзничих двірцях в Кракові і Подґуржу. Таким способом привернено давний порядок і тепер заїзджають подорожні вже просто на перон, купують тут білєти і можуть всїдати до кождого ваґона без нїяких перепон.
Перед львівским судом присяжних ставав оногди Іосиф Бистрицкій, 27-лїтний, швець з Олешич, жонатий і отець одної дитини. Бистрицкого обжалувала прокураторія, що дня 18 н ст. серпня убив в Олешичах, вправдї не умисно, свою тещу Катерину Шидловску. Обжалований боронив ся тим, що коли дня 18 серпня вернув домів над раном нетверезий, розпочала жінка єго сварню з ним, а відтак порвала ся до бійки. Се так обурило Бистрицкого, що хопив за кусник дерева і кинув ним за жінкою, але не потрафив єї лише тещу, котра падаючи ударила ся головою о машину і по двох годинах померла. — Бистрицкого суд увільнив.
Продаж мяса призначеного до закопаня. Ще в липни вислїдили власти краківскі, що тамошний лупій міскій Козловскій продає мясо призначене на закопанє. Власти перевели слїдство а наслїдком того було обжалованє Козловского і 12 спільників о провину з §§.431 і 311 а також §.45 закона з 24 мая 1882 ч. 51 В. з. д. Розправа потвердила вповнї вину обжалованих і трибунал засудив: Козловского на 6 тижднїв арешту, єго господиню Клосовску на 7 тижднїв, дочку єго на 4 тижднї, дальше челядників; Юл. Войцїховского на 2 місяцї, Клициньского на 14 днїв, Іос. Зборовского на 6 тижднїв, жінку Войцїховокого на 4 тижднї, єї сестру на 3 тижднї, вкінци купуючих мясо: Климка на 4 тижднї, жінку єго на 14 днїв, сина на 5 днїв і Іос. Лисовску на 5 днїв.
Автоматичний віз. Сими днями роблено у Відни проби з т. зв. Motorwagen фірми Бенца. Єсть се віз з сидженєм на дві особи, з котрих одна легко вправляє єго в рух корбою і довільно ним повертає. Мотор нафтовий уміщений під сидженєм запалює ся елєктрично, отже цїлком безпечно. Наповнений резервоар вистане на їзду до 100 кільометрів. За годину можна тим возом уїхати 3½ милї а на 1 кільометер виходить нафти за 2 кр. Такій віз коштує тепер ще до 2000 зр., але певна річ, що з часом буде він о много дешевшій. Тимчасом дозволили власти уживати сего воза в околици Відня і по ширших улицях міста. 