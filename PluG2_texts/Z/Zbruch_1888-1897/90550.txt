Звоженє дїтвори на виставу до Львова.

У Львові, дня 4 н. ст. липня 1894.   На виставу краєву до Львова почато з різних сторін краю звозити шкільну молодїж а найбільшу вагу звернено на дїтвору селяньску — na dzcесі wiośсiańskie.   Звоженє дїтвори на виставу до Львова єсть очевидячки наслїдуванєм Чехів з часу прагскої вистави перед двома роками.   Розуміє ся, що проїздка дїтвори до столицї міста і огляненє вистави було би само в собі річію доброю, однакож як неодна в засадї річ буває галицкими Поляками в практицї звихнена, так звихнено і то грубо звихнено також справу звоженя дїтвори шкільної на виставу львівску — а именно через політику.   З дїтворою виправляє ся тепер у Львові — польску політику так само, як виправлювано недавно з Хлюмецким та Гогенвартом, а що 10-лїтний Бартек або Ивась до політики чей-же не доріс, то кождий здорово-мислячій чоловік, глядячи на ті "шопки", які устроюють ся з дїтворою, мусить лише стискати плечима.   Нам не йде о польскі дїти, але глубоко сожалїємо, що до тих польско-патріотичних "шопок" бере ся і дїти рускі. Дїтям з руских сїл [підльвівских], загостившим на виставу рівночасно з дїтьми з-під Кракова, надягнено на голови червоні конфедератки, надїлено их польским прапором і т. д.   Польскі дневники не можуть нарадувати ся таким видом. Gazeta Narodowa нинї у вступній статьї толкує з тої нагоди богато про те, як уже в темні духово маси люду впустив ся луч oświaty rzetelnej w duchu narodowym — і констатує, що ті громади dziatwy polskiej i ruskiej — то засїв нової школи, naszej szkoły.   Так, оно правда: то засїв польскої політики в шкільництві галицкім. Однакож треба ще виждати: які будуть з того засїву жнива... Нам здаєсь, що малий Ивась, дорісши до повнолїтности, щиро посміє ся з тої "шопки", яку строять з ним сего року з нагоди вистави у Львові.   Дѣло   