◦ ◦ ◦ ◦ ◦ ◦ ◦ ◦ ◦ ◦

В Чернівцях — як читаємо в остатнім [7-ім] числї "Буковини" з 1 н. ст. марта — має в місяци цвітни початись видавати "відповідний більшій орґан", котрий має заступати "народну політику цїлої австрійскої Руси" [се-б-то політику послів Барвіньского і Вахнянина]. "Буковина" називає се "конечною потребою" — шкода лишень, що докладнїйше не означила, на скілько потребою для Русинів, а на скілько для кого другого...   Зїзд войтів відбув ся дня 20 н. ст. лютого в Вишатичах повіта перемиского. Зїхало ся 22 війтів і 60 членів громадских рад, щоби порадити ся в справі низшого заклясованя грунтів, положених в их громадах. Провідником зїзду вибрано комісію з 9 членів, до котрої увійшли: Ив. Глиньскій зі Вишатич, Федько Димитраш з Болестрашич, Ник. Олешко з Поздяча, Петро Бабяк зі Стібенка, Гр. Партика з Дусівских халупок, Олекса Бук з Медики, Мих. Савка з Валяви, Ив. Опалиньскій з Бушкович і Андр. Чумер з Дорогоєва. Ся комісія вибрала своїм провідником Ив. Глиньского а заступником Федька Димитраша. Ухвалено внести петицію до кн. Ад. Сапіги, яко посла з перемиского повіта, щоби вставив ся за зниженєм ґрунтового податку. Ухвалено, щоби кожда громада вислала петицію до видїлу краєвого у Львові о зниженє кляс грунтів за високо в тих громадах поклясованих. Вкінци ухвалено вислати до кн. Ад. Сапіги депутацію з просьбою о підпертє тих петицій.   Нові стації телєґрафу. З днем 10 н. ст. лютого будуть отворені нові телєґрафічні стації в Холоєві, каменецкого повіта, в Підгайчиках коло Львова, перемишляньского повіта і в Лопушанцї хоминій під назвою Лопушанка млини, староміского повіта. Ті всї телєґрафічні стації будуть отворені при истнуючих вже в тих місцевостях урядах почтових.   Палія Рясної польскої Макуховского засуджено у Львові по 3-дневній розправі на 12 лїт тяжкої вязницї. При тій нагодї варта згадати, що удаваня божевільства відучено єго на краківскій клїницї при помочи елєктричного току. По двох перших пробах, котрі витримав, забув ся злочинець і запитав обережно сторожа, чи довго потревають проби. Сторож відповів, що цїлий місяць будуть єго елєктризувати що день. Тогдї Макуховскій надумав ся і відзискав розум.   Селяньске віче відбуде ся дня 10 н. ст. марта в Бялій. На дневнім порядку стоять такі справи: Положенє польского населеня на західній граници Галичини, жаданя селяньского сторонництва на тепер, потреба і цїль засновуваня товариств і внесеня участників.   Убійство братанича. В Тернополи відбувала ся сими днями розправа против 68-лїтного Корн. Журовского обжалованого о убійство свого братанича Станислава Журовского. Обжалований був властителем досить значної реальности в Волківцях, а що був бездїтний то й продав єї свому братаничеви Станиславови дуже дешево, вимовивши собі лише право дожизненого мешканя і уживанє домової обстави для себе і своєї 61 лїтної жінки. Братанич, спровадивши ся до Волковець поводив ся так грубо супротив стрика і єго жінки, що цїлком их собі зразив а навіть жінка Корнила мусїла випровадити ся з дому мужа, бо не могла знести упокореня від братанича. Ті відносини з кождим днем ставали прикрійші і дійшло до того, що одного разу братанич в суперечцї кинув ся на стрика з колом. Тогдї загонистий з природи стрик вхопив рушницю і двома вистрілами положив Станислава Журовского трупом. — Обжалований боронив ся тим, що не мав наміру убивати братанича та що вистрілив не знаючи, що робить. Суд по переведеній розправі засудив Журовского за необережність в уживаню оружія на 14 днїв арешту.   Дѣло 