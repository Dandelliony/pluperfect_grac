Д-р Шараневич в Яна Матейка. — Вісти з Америки. — Проф. гр. Тарновскій зрікся платнї. 

Д-р Исидор Шараневич, виїхавши до Кракова на засїданє в академії наук, загостив — як доносить нинїшний "Czas" — дня 24 н. ст. с. м. до маляря Яна Матейка і по мисли однодушної ухвали членів Ставропигійского Института запросив єго на археологично-библіографичну виставу того ж Института. Матейко розмавляв з д-ром Шараневичом більше як годину, випитуючись про виставу, і обіцяв приїхати оглянути єї, коли тілько здоровлє єму дозволить.
Вісти з Америки. Русини з Плимонт заложили у себе читальню заходом п. Тилявского, управителя тамошної "Народної Торговлї". П. Тилявскій повідомляє, що з початком вписалося тілько 20 членів, але тепер що раз більше членів вписуєся, сходяться вечерами і читають книжки і газети. Одна біда, що Русини в Америці мають дуже мало книжок а заки прийдуть з старого краю, то треба ждати більше чим два місяці.
Проф. гр. Стан. Тарновскій, член краєвої ради шкільної, зрїкся своєї платнї за минувшій рік в квотї 1200 зр. і призначив єї на підпомогу вдовиць і сиріт по учителях народних в Галичинї; найменші підмоги будуть 50 зр. Платню, 1200 зр. зложено на руки референта краєвої ради шкільної, п. Лясковницкого, совітника намістництва. Гр. Стан. Тарновскій єсть миліоновим паном. 