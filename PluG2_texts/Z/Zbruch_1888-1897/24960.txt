Первовзори метричної міри. — "Записки путевиї из подорожи Галичанина по Востоці".

Первовзори метричної міри. По майже столїтнім существованю метричної міри, порозсилає Франція до европейских держав первовзори сеї міри. Конференція, скликана ще перед 15 лїтами що-до заведеня спільної міри, порїшила, щоби первовзір метричної ваги, зладжений за часів францускої революції, на ново вимірити, зверификовати а опісля розіслати до поодиноких держав. Первовзір метра переховуєся в францускім архиві державнім в потрійній коробці зелїзній і єсть зладжений з иридіяну плятини; єсть се аліяж металичний, котрий майже цілком не підпадає впливам температури і вельми трудно топиться в огни. Тепер виготовлено з великим трудом і педантичною докладностію нові взори метра з иридіяну плятини і один такій примірник привезе до Відня професор д-р Лянґ, котрий именований членом сеї межинародної конференції. Первовзори метра і килограма переховуватись будуть в державнім архиві.
П. Теодор Білоус оповіщає в коломийскій "Русскій Радї", що виготовив і наміряє видати "Записки путевиї из подорожи Галичанина по Востоці" в двох томах. В дорозї предплати коштують оба томи 1 зр. Як видко з одного уступу "Записок", поданих на пробу в прилозї до "Русскої Ради", язик "Записок" не єсть анї наш рускій, анї россійскій, але чудацка мішанина язикова. Чи не міг би п. Білоус дати рукопись якому знатокови руского язика, щоби єї поправив і зробив легкою до читаня?  