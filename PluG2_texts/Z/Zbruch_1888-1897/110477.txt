◦ ◦ ◦ ◦ ◦ ◦ ◦ ◦ ◦ ◦

Наше молоде товариство "Академічна Громада" дуже скоро розвиває ся, розбуджуючи у себе рух і житє, як різними відчитами так і завязуванєм різних кружків. Недавно повстали там "кружок правників" і "клюб шахістів", а тепер, чуємо, завязав ся свіжо ще й "драматичний кружок." На режісера сего кружка запрошено Українця п. Миколу Вороного, що взагалї так цїкавить ся справами театральними і що тамтого року був якійсь час режісером руско-народного театру. На першій раз для попису драматичний кружок вибрав дуже добру, оріґінальну комедію нашої звістної писательки Олени Пчілки, котра і має бути виставлена в пятницю, 5-ого лютого с. р. в сали клюбу почтового [давнїйше Frohsinn]. Штука ся написана з житя маломіскої интеліґенції на Українї; отже-ж беручи на увагу, що репертуар наш драматичний взагалї дуже бідний на штуки сальонові, думаємо, що ся нова штука буде для нас дуже цїкавою новинкою, тим більше що у Львові вона ще не грана і буде виставлена в першій раз. Вистава "драматичного кружка" мусить бути цїкавою і під зглядом артистичним, бо, як зачуваємо, участники єї в більшости своїй суть аматорами вже старими, рутинованими і виступали не один раз; кількох з них навіть вже служили на сценї руско-народного театру, а одна, панна С., ще до недавна була визначною артисткою на тій сценї і знана ширшій публицї. Отже-ж надїємо ся, що наша публика сердечно відкликне ся на се симпатичне дїло, щоби підтримати єго з самого початку, і в пятницю 5-ого лютого як найчисленнїйше заповнить салю "Frohsinn". Цїни білєтів звичайні, а дістати их можна що дня в "Академічній Громадї" а в день вистави при касї від 6-ої години вечером. Щасть Боже сему молодому кружкови!   Дѣло 