◦ ◦ ◦ ◦ ◦ ◦ ◦ ◦ ◦ ◦

На вчерашний храм св. Юрія у Львові зійшлось кілька тисяч народу з околичних сїл. Богослуженє відправляв Впреосв. митрополит разом з крилошанами. По відправі гостив у себе Впреосв. митрополит священиків, котрі брали участь в торжестві.
Приняті до духовної семінарії питомцї ІІ-го року, числом 21, відбувають тепер реколєкції в будинку св. Юра. Крилошанин о. Білецкій читає им що дня по дві ексорти, а крім того являють ся они на утрени, богослуженю і вечірни та співають що дня акафист і параклис. Реколектанти одержують харч на рахунок семінарії від кухаря пресвитеріяльного дому і суть тим харчем о много більше вдоволені, як харчем в семінарії. О прочих непринятих питомцях, чи их приймуть чи нї, ходять різні вісти.
Видїл краєвий удїлив 2000 зр. субвенції повітовому видїлови в Сокали на перебудованє громадскої дороги, ведучої з Сокаля до Свитарева.
Огонь. Місточко Фриштакть, пов. ясельского, погоріло сеї недїлї. Майже половина місточка вигоріла; урятовано костел і суд. Видїл краевий вислав 300 зр. для погорільцїв.
З Солотвини пишуть до Kurjer-a Lw.: Дня 3 н. ст. мая вечером в копальни нафти і воску земного в Дзвинячи, пов. богородчаньского, застрейкували робітники: гірняки. А що деякі хотїли змусити инших залишити роботу, то жандармерія увязнила двох головних проводирѣв.
У Франції вийшло в минувшім роцї з печати: студій і романів 14.849 томів і 5574 творів музичних. Щоби познакомитись з біжучою літературою францускою треба би денно 40 томів прочитати.
Дрібні вісти. Громада Ляховичі, пов. жидачівского, одержала від цїсаря 50 зр. запомоги на будову школи. — В Станіславові отворив від 1 н. ст. мая п. Стан. Цихоцкій рухому виставу образів. — В Кракові упав вчера сильний град великости оріха і обтовк цвіт і листє на деревинї. — У Львові помер купець Мавр. Баллабан. — Краківскій суд рішив пустити на волю увязненого Вільгельма Фельдмана за кавцією 1000 зр. 