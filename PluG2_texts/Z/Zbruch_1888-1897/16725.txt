Церков Василіянок. — З статистики міста Львова.

Церков Василіянок у Львові буде торжественно посвящена дня 9 (21) грудня. Чину посвященя довершить Впреосв. митрополит Сильвестер. Церков та побудована ревними заходами Впреосв. митрополита і добровільними жертвами всїх галицких Русинів. Принесе она великій хосен як дївочому воспиталищу, так і мешканцям Львова, поселившим-ся в тій части міста, бо они дотепер не мали в тій сторонї нїякої церкви.
З статистики міста Львова. В падолистї померло у Львові 252 осіб, 136 мужчин а 116 женщин, що чинить на 1000 мешканців 24.87%. Після віроісповіданя померло: 141 рим.-кат., 44 грек.-кат., 61 жидів а 6 иншого віросповіданя. — Секретар львівскої палати рукодїльничої, п. Стеф. Висоцкій, зіставив статистику рукодїльників у Лвові. Показуєся, що з днем 10 грудня с. р. було у Львові 11.045 осіб, що займаються рукодїльництвом, а то 3141 майстрів, 6028 челяднинів а 2236 учеників. З загального числа припадає на женщини 1027, хотяй се число єсть значно більше, бо многі не зорганизовалися ще тепер в товариства і тому не входять до спису палати рукодїльничої. Числа, в котрі входять вже майстри, челядники і хлопці, так представляються (подаємо лиш деякі ремесла): кравців 762 (майстрів 248), шевців 2947 (417), шинкарїв 878 (526), швачок 507 (107), модисток 164(52), кравчинь 279 (66), голярїв 116 (59), друкарїв 429 (20), мулярїв 646 (6). 