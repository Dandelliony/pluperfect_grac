◦ ◦ ◦ ◦ ◦ ◦ ◦ ◦ ◦ ◦

Зміни теріторіяльні. Президія намістництва повідомляє, що громада і обшар двірскій Лабач вилучає ся з днем 1 сїчня 1891 р. з округа староства в Золочеві і суду повітового в Олеску а прилучаєсь до округа староства і суду повітового в Бродах.
Копальнї нафтові. В Головецку коло Старого міста на теренї нафтовім проф. д-ра Дуниковского і Спілки появилась обильно нафта вже в першій ямі, в глубинї 90 метрів. Терен сей нафтовий обіймає 800 морґів, єсть скомасований і ґеольоґічно розслїджений. Верченє віддано познаньскому товариству акційному. Треба додати, що у вагу на сей терен звернули розслїди ґеольоґічні з порученя сойму і видїлу краєвого.
Зїзд окружних инспекторів шкільних відбув ся 15 і 16 н. ст. жовтня у Львові. Послїдний такій зїзд відбув ся перед двома роками. Цїль таких зїздів єсть порозумітись в справах педаґоґічних і дидактичних, а відтак управильненє методи научаня та инших практик шкільних. В сегорічнім зїздї взяло участь 30 инспекторов з цїлої Галичини. Засїданя відбували ся в бюрі инспектора шкільного, п. Меч. Барановского в будинку ратушевім. Участники зїзду подїлили ся на чотири секції. З найважнїйших справ, котрі обговорювались на засїданях, згадати треба справу науки доповняючої, науки реаліїв а також ревізію книжок до читаня, уживаних в наших школах народних. На однім засїданю були присутні три инспектори краєві для народних шкіл пп. Днїстряньскій, Ольшевскій і Бол. Барановскій і они то управляли парадами. Також приймав намістник участників зїзду на авдієнції і розпитував их про справи шкільні.
Рада міста Львова порушила на вчерашнім засїданю між иншим отсі важнїйші справи: Для реґуляції улиць має закупитись реальність Махницкого і Рібенбавера при пл. Галицкім за 21.000 зр., каменицю Вайдовскої коло костела Домініканів за 14.000 зр. і 47 сяжнїв ґрунту на ул. Николая. Коштом міста має видатись докладна исторія Львова. Для дезінфекції має закупитись за 1500 зр. кислоти карболевої.
В нашій "Бібліотецї найзнаменитших повістей" почала ся, по скінченю Кулїшевої повісти историчної з часів козацких "Чорна рада", печатати красна хоть не широка повість славно уже звістного в россійскій літературі земляка нашого Володимира Короленка — "Слїпий музика". Просимо наших Вп. читателїв переглянути тепер аркуші скінченої повісти "Чорна рада" і завчасу зареклямувати хибуючого може деякого аркуша, бо опісля може наклад вичерпати ся.
О. Иван Воляньскій повернув уже з женою з Америки до Галичини. В переїздї до Острівчика, своєї парохії, гостив кілька днїв у Львові. О. Воляньскій, як звістно, виїхав був до Шенандору з порученя Впр. митрополита, щоби зробити в руских кольоніях лад по звістнім роздорі межи о. Андруховичем а світскою интеліґенцією. Однакож від часу першого виїзду о. Воляньского з Америки відносини там так змінили ся, що він місії своєї сповнити уже майже не міг і вертає до краю. Вислано туди ще другого священика, о. Обушкевича з перемискої епархії, але можна сумнївати ся, чи і той богато там вдїє (о. Обушкевич осїв в Шамокінї). Паном ситуації єсть нинї в Шенандорі о. К. Андрухович і все має в своїх руках... З "Народних Торговель", завязаних о. Воляньским, деякі поупадали, а деякі потратили давнїйшій кредит. Світскі интеліґентні люде розбрились по Америцї і повибирали собі різні занятя. В місцевости Osceola Mills будує ся нова руска церков. Руских священиків пробуває тепер в кольоніях сїм: Андрухович в Шенандорі (отже в центрі), Гулевич в Фріляндї, Дзюбай в Вільксберах, Грушка в Джерзі-Сіті, Запотоцкій в Кінґстонї, Товт в Мінеаполісї, Обушкевич в Шамокінї. 