Деякі замітки над вічом народним в Рогатинї.

  Коли бл. п. Володимир Барвіньскій зааранжував перше народне віче у Львові в роцї 1881, подїлив предмет нарад на три реферати: політичний, економічний і шкільний. Такій подїл був задержаний довшій час, аж пізнїйше принято предмет нарад більше спеціяльний, полишаючи на боцї загальні квестії, котрих на однім вічу вичерпати не можна, і поставлено за предмет обговоренє питань подрібних.   Віче рогатиньске, з виїмкою одного реферату о. Апол. Филиповского, було закроєне на новий лад вічевий і за предмет нарад поставлено в програму такі пекучі квестії, як загальне голосованє і реформа закона громадского. Віче се импонувало числом своїм, а хоч осягнуло в якійсь мірі бажаний результат, та на жаль, не такій, якого при так численнім зборі треба би жадати.   Передовсїм замітимо, що до віча на провінції не надаєсь зимова пора. Найвідповіднїйшою до того порою єсть весна, по роботах, тогдї найде ся перше- лїпше просторе підсїнє або й стодола в найблизшім селї, де й богато людей може помістити ся, і референт мати-ме чим дихати. Бо міста наші на провінції не мають такого просторого місця, в котрім би зимовою порою більше народу вигідно могло помістити ся. От і в Рогатинї! Правда рада повітова відступила свою салю на збори вічеві, але в тій сали не помістить ся вигідно більше як 150 людей. Прошу-ж собі уявити, що там дїялось, коли зіпхало ся 250 людей на раз, одягнених по зимовому. Треба було отворити двері й вікна, а прочій нарід товпив ся коло вікон і в сїнех аж на улицю, жадно слухаючи голошених рефератів. — Тож референт, хотячи, щоб єго всї чули, мусїв не говорити а кричати кожде слово. При тім з одного боку віяло, а з другого парило — і мимолї приходило на гадку, що таке віче прийдеть ся відлежати.   Друга важна річ, що львівска громада повинна більше интересувати ся вічами на провінції, особливо в тих сторонах де нема кого рефератами гаразд надїляти. На рогатиньске віче обіцяли ся були львівскі люде, однак в послїдній хвили відказали своєї участи. Прийшло в послїдній хвили надїляти рефератами людей неприготованих і д-р Чайківскій довідав ся на годину наперед, що має держати реферат. Чи-ж можна такій реферат назвати рефератом? Таж се хиба необдумана наперед балаканина ex abrupto, котра анї ефекту не зробить, анї не викличе потрібної дискусії на дотичний темат. З того виходить ще й некористь для львівскої громади через здогади, що відмова в послїдній хвили єсть легкоцїненєм патріотів на провінції і их змагань та що львівскій громадї не залежить на звязи межи Львовянами а провінцією... Пригадую собі, що на одних загальних зборах "Народної Ради" у Львові поставлено і принято внесенє, щоби "Народна Рада" звертала більшу увагу на віча провінціональні, щоби висилала на такі віча своїх людей, а в потребі сама такі віча устроювала. На рогатиньскім же вічи нікого зі Львова не було. З того потому виходить, що сама форма одного або другого реферату буває не така, як потреба, і реферат подабає більше на проповідь в церкви, де говорить ся о наших гріхах і пращаню нашим ворогам, нїж о реальній зарадї лихому положеню. Доказом того реферат о. Апол. Филиповского. [Прм. Ред. Д-р Д. Савчак і делєґований видїлом "Народної Ради" референт д-р Андрій Кос перед самим виїздом розхорувались — то "Народна Рада" тут не завинила.]   О. Филиповскій закроїв свій економічний реферат на два днї, а хотївши цїлого вислухати, треба було скликати віче ad hoc на два днї наперед і заповісти людям, щоби взяли с собою на такій час поживу. О. Филиповскій говорив насамперед дефініцію економії, так що нїоден селянин того не зрозумів і пійшов з тим, з чим прийшов. Дальше говорив він і доказував датами статистичними: кілько котрий нарід їсть, кілько щадить, кілько пьє, а особливо кілько пьє? З того всего вийшло, що ми найгірші дїди на світї, що гірших нема, а вина в тім, що ми за богато пьємо горівки. О. референт виказував також, що у нас більше піяків, нїж в Анґлії, бо у нас більше пють горівки, а забув о тім, що в Анґлії пьють кромі горівки етер і опіюм. Вже би раз треба перестати говорити о тім пяньстві, котре там, де єго не пришити, так надоїло, як попсована катаринка. Ся балаканка не мала змислу на вічи, бо тут зібрала ся сама чільна пшениця нашого народу; піяків тут не було, бо тут нїхто не обіцював нї горівки нї ковбаси. Відповідно до цїлої бесїди поставлена була й резолюція, що мовляв: взиває ся священиків, щоби пропаґували тверезість.   Годї замовчати, що селяне, слухаючи доказів статистичних о. референта о нашім нужденнім економічнім положеню, кликали нетерпеливо: Яка-ж на то рада? що нам робити? І довідались ось що: Не пийте горівки та й годї! Яке-ж вражінє понесли наші сїракові патріоти до дому, коли прийшовши сюда кілька миль по морозї вислухати проповідь о пяньстві, котру чують дуже часто в церкви...   Та й то треба сказати при нагодї, що лиху піяньства не зарадить ся самим товариством тверезости. Противно досвід учить, що в котрій місцевости заведено напрасно тверезість, без усуненя причин піяньства, там повстали такі фатальні наслїдки, що нарід здеморалізував ся. Не оден бідак, не могучи чим иншим заступити горівки, зломив присягу і побиваючись своєю совістію, шукав замороченя совісти в горівцї. Усуньмо причини піяньства, а оно само щезне. Наш нарід не має наклону природного до горівки. Порадьмо єму, щоби лїпше живив ся; постараймось у властей духовних о змодерованє за строгих на наш клімат постів; усуньмо наш нарід з-під впливу тих, що єго для своїх цїлей розпивають, — а тогдї на сивуху нїхто не подивить ся. Чи наш хлїбороб винен тому що мусить працювати тяжко а не маючи чим розмочити куска сухого хлїба — помагає собі горівкою, випьє порцію, що єму відтак по голоднім жолудку бушує і голову морочить?   З признанєм треба піднести реферат селянина Воробця. Чоловік сей не спускав ся анї на свою вимову, анї на свою ученість, лише приготовив ся докладно і вистудіював темат як слїд. Тому-то бесїда єго зробила на всїх вічевих знамените вражінє, тим більше, що в своїм рефератї порушив найбільше пекучі нас справи. Шкода лише, що представитель правительства заєдно перебивав єму устами предсїдателя, а вкінци відобрано єму голос — от так, мовляв, нї за що, нї про що — і в наслїдок того не прийшло анї до резолюції, анї до дискусії над виголошеними рефератами.   Взагалї треба піднести, що рогатиньскій власти політичній віче не подобало ся. Вже з самого початку заявив представитель політичний аранжерам віча, щоби не важились порушати справи ческої, бо коли-б се наступило, комісар мав порученє віче розвязати. Се був першій каганець маніфестуючій аж надто різко нашу свободу слова. О ческій справі говорить ся всюди, на всїх вічах, лише в Рогатинї обговоренє тої квестії уважаєсь головною зрадою.   Відтак комісар не дозволив найлекшої критики законів. Не вільно було навіть сказати що якась устава нас кривдить, она для нас зла. П. комісар Матковскій зараз домагав ся енерґічно у предсїдателя, щоби бесїдникови відобрати голос. Так само не вільно було нї словом критикувати правительства, бо — як висказав ся п. комісар приватно — "rząd a ustawa to wszystko jedno". Резолюція що-до ординації виборчої відпала, так само резолюція селянина Воробця — і з цїлого віча рогатиньского не лишило ся нїчого. П. староста, дозваляючи на интервенцію вічевої презідії дальше вести віче по розвязаню комісарем, поставив виразне услівє, що не вільно анї докінчити реферату о ординації виборчій анї ставити резолюції в тім предметї. Се ж ясно як на долони, що оно було з гори обдумане і треба було найменчої нагоди, щоби обдумане наперед виконати. З того би виходило, що й у нас декуди віє законами виїмковими, без стану виїмкового, якій формально проголошено в Чехії.   Нїмий участник віча.   Дѣло 