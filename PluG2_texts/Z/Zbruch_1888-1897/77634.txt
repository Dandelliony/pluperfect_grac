Заслужений начальник громади.

З над Збруча.
Читаючи всїлякі дописи у Вашій поучаючій ґазетї, забрала і мене охота взяти за перо і дещо написати про порядки села Козина над Збручем та єї бувшого начальника громади Честного Данила Якубова.
Якубів єсть родом таки з Козини повіта Скалатскаго, де отець єго був півцем церковним через 27 лїт. В 1859 р. асентерували Якубова і зараз взяли аж до Италії, де тогди була війна. В 1966 р. брав він чинну участь в війнї пруско-австрійскій, під Кралевоградцем, Кеніґрецом і Скалицями. Вернувши до рідного села, почав він господарити на своїм невеличкім куснику поля, побудовав хату і будинки господарскі, ощадностію і неутомимим трудом доробив ся правда і троха маєтку, а нинї уже посїдає 11 морґів добре управленого поля, а худоба у него тоже ладна.
Мешканцї тутешні видячи єго взірцеве господарство і мудре поступованє в кождім дїлї, вибрали єго в 1872 р. на радного, а пізнїйше в 1879 р. Рада громадска вибрала єго одноголосно на начальники громади, на котрім то становищи оставав він без перерви до кінця року 1892. Через той час неутомимо трудив ся Якубів для добра громади, всїма силами старав ся, щоби громадян відвести від піяньства, і таким способом позбутись из своєго села лихварів, котрі тут посїдали уже свої реальности. Коли тоті побачили, що тверезість запанувала в громадї, сейчас продали свої посїлости, а самі почали вандровати до міст.
Єго старанєм заложено касу позичкову 1880 р. з вкладовим капіталом 1633 зр. а нинї уже приросло из 6 прц. до 3600 зр. Єго заходом збудовано порядний шпихлїр на площи коло церкви.
Укінчивши будову шпихлїря, почав він думати, як би ту ще роздобути і збіжа до него. Говорити до громади: "Панове ґазди! Даймо по мірници збіжа до шпихлїря, а коли прийде передновок, то уже нашим бідним людям не прийде ся ити до жида, а будемо могли позичити им из своєго ссипу". — "Але деж там" — повідають богатші — "нам не треба ссипу; як кому треба, то нехай сам ссипле, ми маємо свій шпихлїрі". Але Якубів невідступив таки від своєї задачі, а дїлав дальше. Одну половину шпихлїря винаймив на кілька років а за то купив збіжа. Позаяк геть за селом єсть около 3 морґи "вигону", казав єго зорати і засїяти, і так само і в другім роцї, і правда, був хорошій збір. Але що тоті богачі крикуни ни вирабляли: їздили, гонили худобу по засїві, і т. д. а все лиш, щоби навкучити ся Якубову, а до того ще й кричать, нїби то він для себе тоє засїяв і зібрав. Тепер єсть в шпихлїри — слава Богу — около 36 кірцїв збіжа, а навіть ті самі крикуни приходять і просять, щоби і им позичити збіжа на насїнє.
В 1889 р., коли то був голод в Галичинї, Якубів видячи нужденне положенє своїх громадян, купив за власні гроші кількасот кірцїв бараболї і кукурузи, і все то роздав помежи біднїйших селян без жадного зиску, і до нинї ще майже половина остає ся на довгах при тих людей. В 1892 р. отворено ц. к. Уряд податковий в Грималові, отже зажадали из всїх лїт табель податкових, та почали відбирати податки від селян, і много громадян мусило другій раз платити податок, а то, бачите, з тої причини, що пан писар громадскій невиконтовав належито табель податкових. Почали тоті бідні приходити і плакати та жалувати ся перед своїм начальником громади, що у них уряд податковий другій раз податок побрав. Якубів звертавсь им по можности из своїх гірко запрацьованих грошей, бо аж жаль за серце тисне, коли такій бідачиско приходить зі сльозами в очах.
В минувшім роцї тоті богачі-крикуни, вибрані до ради громадскої, почали робити все на злість Якубову і позволили якійсь Хайцї з чорненькими очима, та солодким трунком, що винаймила собі хату у одного бідака господаря, отворити крамницю. Та в Козинї єсть і так аж три крамницї: дві христіяньскі а одна жидівска, але щож з того, коли наші ґазди нїчого не купують в крамницях христіяньских, лише всьо у жида.
Прошуж ласкаво осудити, чи Данило Якубів неварт поважним за єго так пожиточні дїла? Біднїйші громадяне дуже жалують, що утратили свого начальника. Нехай же тепер і посторонні люде о тім знають, які ту у нас порядки.
А Ви панове крикуни, коли не будете добра громадского пильнувати, ино завсїгди колотню починати, то всїх поименно до часописей на сором подам.
Громадянин. 