◦ ◦ ◦ ◦ ◦ ◦ ◦ ◦ ◦ ◦

Буковиньско-рускій молодий маляр п. Ивасюк, студент віденьскої академії малярскої, виготовив скіц гарного образу в більшім розмірї: "Хмельницкій повертає з битви". П. Ивасюк відбуває тепер однорічну службу войскову у Відни, а опісля виїде за-для дальших студій малярства до Монахії.
Стацію Загоряни на шляху державних зелїзниць коло Горлиць розширять на весну слїдуючого року за-для експорту нафти. Роботи мають коштувати 20.000 зр., і віддані Италіянцеви Кастиліоні.
Реформа испитів зрїлости. Дня 15 сїчня 1890 р. має зійтися у Відни анкета, котра має виявити свій суд і гадку що до зміни постанови і практики при теперїшних испитах зрїлости в середних школах. Здаєся, що анкета буде за знесенєм увільненя від испиту деяких предметів, як прим. исторії, физики, бо досвід висказав, що знамениті ученики не мали понятя о тих предметах.
В кругах учительскіх говорять, що министерство просвіти рішило утворити 16 місць надетатових в галицких школах середних. Єсли вість та справдиться, то 16 суплентів діждеся именованя дїйстними учителями, а суть між кандидатами такі, що ждуть вже на то по кільканацять лїт.
"Русское Слово". Під таким заголовком — як доносить "Черв. Русь" — зачне виходити у Львові з новим 1890 р. илюстрована политична газета для народу. Газета буде видаватись кождого тиждня а передплата виносити буде 4 зр., для членів общества им. Качковского 3 зр. річно. Редакція сеї газети при ул. Рускій ч. 3. В сей спосіб виповняєсь рїшенє сєгорічних загальних зборів общества им. Качковского.
Змартвихвстанці — як подає "Батьківщина" — мають взяти в свої руки руску семинарію духовну у Львові. Першо говорено о Єзуїтах і торгованося з ними, а тепер хотять віддати семинарію Змартвихвстанцям.
Дрібні вісти. Греко-кат. комитет парохіяльний в Лопушници, пов. добромильского, одержав від цісаря 200 зр. підпомоги на реставрацію церкви. — П. Волод. Маріян Гикель, родом з Дрогобича, конципієнт прокураторії скарбу, одержав в львівскім университетї степень доктора прав. — Цісар затвердив вибір гр. І. Стадницкого на презеса а Викт. Кроковского на заступника презеса ради повітової в Мостисках. — У Львові помер артист-маляр Франц Тена в 61 р. житя. — Коло двірця зелїзниці Кароля Людвика найдено 3-місячну дитину, завиту в пеленки; дитину віддано до шпиталю св. Софії а за матерію слїдять. На двірци бачили з тою дитиною молоду женщину, котра мабуть приїхала поїздом краківским або белзецким. 