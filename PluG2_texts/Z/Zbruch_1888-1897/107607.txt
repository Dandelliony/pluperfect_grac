◦ ◦ ◦ ◦ ◦ ◦ ◦ ◦ ◦ ◦

Є. В. цїсар з нагоди перебуваня в Перемишли удїлив з своїх фондів: на бідних міста 800 зр., для тов. св. Вінкентія а Paulo 300 зр., охоронцї дїтей им. св. Ядвиги 200 зр., кляшторови Бенедиктинок 200 зр. бурсам рускій і польскій по 200 зр., а також для убогих з громад: Уйкович 200 зр., Батич 150 зр. і Лентовнї 100 зр., — разом 2.350 зр.   Панна Саломея Крушельницка переїхала з Медіоляна до Трієсту, де пробуде до 3-ого листопада с. р., а на сезон зимовий заанґажована до Одеси.   Огнї. В Бовдурах брідского повіту ударив грім в одну загороду і в наслїдок того огонь знищив 15 господарств зі всїми будинками і припасами збіжа. В часї пожару лютила ся така буря, що годї було ратувати. Шкода виносить около 26.000 зр. Староство зарядило в повітї складки на нещастних погорільцїв, що лишали ся без даху і хлїба.   Наслїдки полишуваня дїтвори без надзору. В Бутківцях під Старим селом тамтого четверга родичі полишали дїтей дома без найменшого надзору. З тої нагоди скористав 10-лїтний синок одного господаря, щоби побавити ся стрільбою, що приманливо висїла на стїнї. Всї сусїдскі дїти збігли ся дивити на сю забаву. Хлопчина вибіг з хати зі стрільбою в руцї і почала ся забава. Нараз випалює стрільба і вганяє весь острий набій заячого шроту в живіт чотиролїтного дїтвака з недалекої загороди. Дїтвак мав ще на тілько сили, що доволїк ся до дому, і там зараз помер.   Відгомони з маневрів корпусних. Найлїпше мав списати ся на маневрах щодо витревалости 19-ий полк оборони краєвої [львівскій], бо нїодин жовнїр з сего полку не пійшов до шпиталю. За те 22-гій полк оборони краєвої [черновецкій] мав майже аж сотку, а инші полки 5–10 недужих. — При знанім випадку в Мостисках, де під колесами гармати згинув 17-лїтний жидок, не обійшлось. як показує ся, ще й без другої жертви. Жовнїр, котрий їхав на переднім кони від гармати, побачивши грозячу жидкови небезпечність, хотїв напрасно спинити конї, що гнали стрілою, і при тім перелетїв через голову коня і в тій самій хвилї ударив єго дишель від гармати так сильно в голову, що погиб на місци.   Комісія артистична польского театру у Львові внесла до видїлу краєвого письмо, в котрім уважає удїленє маґістратом міста Львова концесії на цирк Садолього у Львові за підкопуванє жизнених интересів польского театру і просить о віднятє циркови концесію на представленя бодай в недїлї і свята.   Друга весна в сїм роцї настала над Прутом буковиньским. По холоднім і бурливім серпни загостив там тепер справдїшний весняний май зі всїми обавами природи. На поломаних від остатної тучі деревах зацвили другій раз цвіти, видаючи приємну навкруги воню. Грушки, яблінки, черешнї, вишнї, черемхи і боз — все те цвите в Лужанах, Шипиньцях, Зеленові і Вителївцї на Буковинї. Вид дуже приємний. Але що буде на другій рік? — питають себе люде, коли вже тепер дерева дуже стратили на силї цвитучи в однім роцї два рази.   Дрібні вісти. Д-р Василь Дутчак в Чернівцях одержав від львівского висшого суду краєвого декрет на оборонця в справах карних. — Кс. Стояловскій видав редакції віденьского соціяльно-христіяньского дневника Reichspost процес о обиду чести з §§.488 і 491 закона карного. — Віце-бурмістром в Станиславові вибрано христіянина, столяря п. Кароля Фідлєра; бурмістром єсть там, як відомо, жид д-р Німгін.   Дѣло 