В справі самоубійств у війску.

Gazeta Przemyska помістила замітну статью о самоубійствах в войсковім ґарнізоні в Перемишли.   "На дневникарстві — пише тая часопись — лежить обовязок, щоби пильно записувало всї незвичайні пригоди, про котрі дізнає ся, бо з тих записок, хоч новинкарских, призбирує ся з часом матеріял, що служить основою до важних внесень, до розвязаня многих суспільних питань, до виясненя неодної темної справи в психічних появах. Сему обовязкови хоче й наша часопись відповісти.   Отже подавши в ч. 17 з дня 1 н. ст. марта вість про самоубійство Павла Ковалюка, вояка з 45 полку піхоти, ми пригадали собі, що се самоубійство не одиноке, але замикає оно поки-що цїлий ряд самоубійств, які лучили ся в кількох місяцях між вояками перемискої залоги. Над спорадичним випадком самоубійства ми цїлком не призадумувались би, але як наступить кілька самоубійств по собі, то тогдї становлять они нїби пошесть, котрої причин треба доходити. Дотикаючи справи дразливої, отже й свідомі одвічальности, на яку себе виставляємо, обмежимо ся лиш на обєктивне представленє, полишаючи міродайним кружкам відповідь на питанє, яке криє в собі порушена нами річ.   В ч. 82 з дня 12 жовтня 1893 написано: "Дня 8 с. м. найдено на шляху зелїзничім в обсягу громади Перекопаня трупа рекрута віддїлу тренового Михайла Сїкори. Представляв він страшний вид: Кадовб лежав осібно, ноги відтяті лежали кільканацять кроків дальше, а череп з мозком в корчах при надкушенім бохонци комісного хліба. Нема сумнїву, що Сїкору розїхав поїзд зелїзничій; слїдство-ж викаже, чи Сїкора сам кинув ся під колеса поїзду, чи може припадком був переїханий."   В ч. 83 з дня 15 жовтня 1893: "Едвард Гібер, підофіцир 45 полку піхоти, стоячій залогою в Селисках, відобрав собі житє вистрілом з карабіна. — Також відобрав собі житє Иван Кульганек, підофіцир 77 полку піхоти."   В ч. 84 з дня 19 жовтня 1893: "Янковскій, вояк 10 полку піхоти, відобрав собі житє дня 16 с. м. повісившись."   В ч. 85 з дня 22 жовтня 1893: "Повісив ся в пятницю [20] рекрут 77 полку піхоти."   В ч. 87 з дня 29 жовтня 1893: "Перед тижднем повісив ся рекрут в полку уланів. Два днї пізнїйше рекрут того самого полку відтяв собі два пальцї правої руки, щоби зробити ся неспосібним до служби войскової. А оногди кинув ся Дмитро петран, рекрут, під колеса поїзду зелїзничого і ударений в голову погиб на місци".   В ч. 100 з дня 14 грудня 1893. "Дня 11 с. м. о годинї 8 вечером відобрав собі житє вистрілом з карабіна Н. Орловскій, вояк 59 бат. оборони краєвої."   В ч. 3 з дня 11 сїчня 1894: "Під колесами поїзду зелїзничого стратив житє вояк 6 полку уланів в недїлю 7 с. м. Розірване тїло найдено вечером на шляху зелїзничім."   Отже десять самоубійств припадає на час чотирох місяцїв! Двох допустили ся підофіцири, а вісїм рядові вояки, переважно новобранцї.   Ми старали ся дізнатись в кождім поодинокім випадку о причинї самовбійства, але надармо. Лїкар войсковий і священик, одинокі для нас доступні жерела не могли дати нїяких пояснень бо на перепонї стоять острі приписи, що не дозволяють нїчого виявляти, що викрило заряджене слїдство. Удавати ся до командантів дотичних віддїлів було би також безуспішне. Отже ми обмежились на сухе зазначенє кождого самоубійства, не звертаючи уваги на кружачі вісти. І нинї, хоч напливають нам різні здогади, не сходимо з обібраного становища, може длятого, що наша часопись радикальна і часто праса столична поминає мовчки порушені нами важні справи зі страху перед можливими наслїдками. В сїм же випадку без огляду на політичну закраску, числимо на підпору всїх краєвих часописей, бо тут иде о найдорожше добро: о житє людске, бо хочемо дізнати ся від дотичної власти: що було причиною самоубійства в десятьох наведених нами випадках самоубійства?   На сїм місци зазначуємо, що команданта 10 корпуса фельдмаршал-поручника Ґальґочого і коменданта кріпости фельдмаршал-поручника Рошковского обожають вояки за-для взглядів і опіки, якою ті окружають підвластних; дальше, що команданти поодиноких віддїлів войска і офіцирскій корпус визначують ся вирозумілостію і людскостію, — отже треба зійти низше. Ми не маємо права до того. На се єсть місце в парляментї. Нехай там упаде запитанє, а певно наступить відповідь."   Подавши повисше статью Gazet-и Przemysk-ої, наводимо рівночасно і статистичний результат дослїдів в тій матерії, оголошений в Militar-Wochenblatt.   Що-до загального числа самоубійств взагалї [людей войскових і невойскових] Австрія займає доперва пяте місце, бо на 10.000 мешканцїв припадає самовбійст річно: в Нїмеччинї 2.71, в Данії 2.58, в Швайцарії 2.30, у Франції 1.97, в Австрії 1.63, в Швеції 0.90, в Анґлії 0.76, в Норвеґії 0.70, в Испанії 0.35. — Але порівнавши числа самоубійств в війску, вийдуть зовсїм инакші цифри, а именно: На 10.000 вояків випадає річно самоубійств: в Австрії 12.53, в Нїмеччинї 6.33, в Италії 4.07, у Франції 3.33, в Бельґії 2.44, в Анґлії 2.09. Отже що-до самоубійств в армії Австрія займає перше місце, і то з цифрою два рази більшою нїж друга держава [Нїмеччина], що займає друге місце на тій сумній табели.   Отже, сли мешканцї країв австрійских менше склонні до самоубійств, як мешканцї инших держав, а тимчасом вояки австрійскі значно частїйше допускають ся самовбійств нїж вояки в тих державах, де нарід до самоубійства значно більше склонний, — то річ очевидна, що причина того явища лежить хиба в орґанізації війсковій.   Зарадити тому лиху може лиш управа війскова, тож опінія публична і конституційні заступники народів Австрії справедливо мусять що-раз більше натискати на неї, щоб она рішучо взяла ся розслїдити причини сумного явища і всїми силами старала ся зло викорінити.   Дѣло 