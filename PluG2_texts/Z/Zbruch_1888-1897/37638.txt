◦ ◦ ◦ ◦ ◦ ◦ ◦ ◦ ◦ ◦

На люстрацію староства в Дрогобичи виїхав оногди п. Иван Лідль, віцепрезидент намістництва.
Зїзд молодежи польскої і славяньскої в Кракові — як доносить Kurjer Lw. — мали заказати власти.
З ґімназії станіславівскої — як доносять польскі ґазети — виключено за антіреліґійність 7 учеників, а то 1 з шестої кляси, 4 з пятої а 2 з четвертої кляси.
Якійсь божевільний офіцир резервовий, походячій мабуть з Галичини, хотїв перед кількома днями на силу дістати ся до Бурґу віденьского, щоби, як говорив, в дуже пильнім интересї розмовити ся з цїсаревою. Нещасного відведено на віддїл психіатричний віденьского шпиталю.
На виставу господарско-лїсову у Відни орґанізує ся громадна екскурзія з Галичини. В перших днях липня відійде зі Львова через Краків окремий поїзд товарискій до Відня по знижених цїнах їзди. Участники сеї екскурзії будуть мати і инші догідні улекшеня, а то знижені цїни вступу на виставу і за проживанє в готели. Карти лєґітимаційні на ту екскурзію будуть видаватись у Львові в бюрі містовім зелїзницї Кароля Людвика (готель Жоржа), а в Бродах, Підволочисках, Тернополи, Перемишли, Ярославли, Ряшеві, Тарнові, Бохни і Кракові при касах зелїзничих разом з білетами їзди. Близші оповіщеня подадуть ся ще пізнїйше в ґазетах.
Служба ветеринарійна не переводить ся всюди так, як се годилось би зі взгляду на відносини економічні Галичини. І так доносять з Підволочиск, що тамошний ветеринар повітовий виїхав за відпусткою, а оглядини звірят і продуктів звірячих не віддано, як то давнїйше бувало, лїкареви зелїзничому в Підволочисках, лише треба за кождим разом спроваджувати ветеринаря зі Скалату, віддаденого о три милї. А треба знати, що через Підволочиска входить до Галичини в торговли трансітовій велике число звірят і продуктів звірячих. Через таке спроваджуванє ветеринаря збільшають ся значно кошти для купцїв, бо таки кожда подорож ветеринаря коштує 15 зр., але ще треба до приѣзду ветеринаря держати звірята замкнені по ваґонах серед задухи і спеки та тому гине много звірят. Годилось би на час відпустки дати иншого ветеринаря до Підволочиск, не відстрашувати купцїв, котрі волять висилати свій товар дальшою дорогою на Варшаву з полишенєм Підволочиск. 