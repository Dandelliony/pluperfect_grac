◦ ◦ ◦ ◦ ◦ ◦ ◦ ◦ ◦ ◦

День 1 мая у Львові не проминув так супокійно як попередними роками. По зборах робітничих в ратуши прийшло в полудне до уличних забурень. Именно напала товпа робітників на каменицю Гавсмана при улици Сикстускій, де працювали мулярі і розпочала з ними бійку, щоби их примусити до святкованя. Одного 18-лїтного робітника скинено разом з руштованєм з першого поверха на землю, однако він не потерпів більшої ушкоди. Коли поліція не могла собі дати ради виступило войско і зробило лад. Поліція арештувала кількох напастників, однако товпі удало ся их відбити крім двох, котрих відведено до поліції. В часї заколоту на улици Сикстускій позамикали купцї склепи. Вечером прийшло до заколоту на улици Личаківскій, куди робітники вертали в громаднім походї з прогульки до міста. Робітникам заступило дорогу дві компанії войска і візвали их розійти ся. По довшім часї коли візванє офіцира не помогло а робітники приймили навіть грізну поставу, дав командант приказ набивати карабіни і се спонукало товпу розбігти ся. При тій нагодї арештовано кілька осіб.   Великій огонь навістив вчера о 7-ій годинї рано село Рясну польску під Львовом. Згоріло 24 загород і 70 будинків. Страти величезні, але в значній части обезпечені.   Нешанованє свят. Лише проминули свята а вже надходять вісти про нарушуванє их зі сторони наших властей. Сим разом розходить ся о власть войскову. Именно доносять нам про такій факт: В світлий понедїлок по Воскресенії Хр. відбули ся в Сихові під Львовом вправи войскові. Участь в них брала 9-та, 10-та, 11-та і 12-та компанія 80-го (отже руского) полку піхоти. Здаєть ся, що коментарі до сего факту злишні.   Музики войскові будуть грати у Львові в маю: ві второк дня 1 н. ст. мая перед палатою намістництва (30 полку піх.); в пятницю 4 мая в огородї Міскім (24 п. п.); ві второк 8 мая на Стрільници (55 п. п.); в пятницю 11 мая в огородї міскім (80 п. п.); ві второк 15 мая на Високім Замку (34 п. п.) ; в пятницю 18 мая в огородї міскім (30 п. п.); ві второк 22 мая перед головною командою (80 п. п.); в пятницю 25 мая в огородї міскім а ві второк 29 мая перед головною командою (24 п. п.). Початок все о годинї 5½ з полудня, а на Стрільници о годинї 6½ пополудни.   Вибір одного радного. З причини що трибунал адміністраційний уневажнив вибір радного міста Львова ґр. Юрія Борковского, розписав маґістрат доповняючі вибори одного радного. Вибір відбуде ся дня 15 н. ст. мая.   Богатий жебрак. Зі Станиславова доносять, що дня 15 н. ст. цвітня помер там нагле коло готелю Надвірняньского звістний в містї жебрак Зісє Гольдер. Смерть наступила з обезсиленя, бо помершій уходив за дуже бідного. Однако коли переглянено єго річи найдено між иншими книжочку каси щадничої, виставлену на єго имя на суму 2271 зр., а крім того готівкою 109 зр. 25 кр. і 70 сотиків та богато иншої дрібної монети.   Процес соціялістичний. В Станиславові відбула ся дня 25 н. ст. цвітня розправа против 11 членів соціялістичного товариства Siła, обжалованих о заложенє взглядно належанє до тайного товариства. По переведеній розправі увільнив трибунал всїх обжалованих від вини.   Потвердженє вибору. Постановою з дня 16 н. ст. цвітня затвердив цїсар вибір почетного крилошанина і греко-кат. пароха в Турцї о. Мих. Прухницкого на заступника презеса ради повітової в Турцї.   Дрібні вісти. У Львові помер сими днями Антін Керекіярто, шеф департаменту руху львівскої дирекції зелїзниць в 57-ім роцї житя.   Дѣло 