◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені виїхав вчера рано в товаристві старости Мавтнера на візитацію до Жовкви і прибувши там відбув візитацію староства і уряду податкового, почім удїляв авдієнції. Намістникови представили ся урядники судові, презес ради повітової Мицескій, рада громадска, духовеньство місцеве, оо. Василіяне, Домінікане, Феліціянки і учителї шкіл народних. На обід і на ніч виїхав намістник до Крехова до презеса Мицеского.
Пошести як инфлюенца, діфтерітіс і скарлятина ширять ся в страшний спосіб в Городенцї. Ще гірше діє ся в околици Городенки, де вже від довшого часу панують різні пошести і смертність дійшла до великих розмірів. — Так само ширять ся скарлятина і діфтерітіс в Збаражчинї, особливо між шкільною молодежію. Мимо того однакож шкоди доси не замкнені і пошести ширять ся дальше.
Памятник для Адама Мицкевича в Перемишли відслонено оногди з великим торжеством при участи епископів Солецкого і Ґлязера, представителїв всїх властей правительственних і автономічних та відпоручників приватних товариств. Памятник стоїть на сквері перед будинком судовим. Єсть він враз з підставою 5 метрів високій, з чого 8 метри припадає на підставу а два на саму стать Мицкевича, вирізану з тернопільского пісковця. Цїлість представляє ся дуже гарно.
Про молодїж ґімназіяльну в Тарнові пишуть до Przegląd-y: "Пустота тутешної молодежи ґімназіяльної дійшла до нечуваних розмірів. Недавно шайка учеників ґімназіяльних напала на дім професора З. і повибивала всї шиби, рами вікон поломила, порозбивала вазони і понищила цвіти. Панї З. ударена каменем в голову єсть в небезпечности житя. Все те дїяло ся о 8 годинї вечером. Поліція в виду того остає пассивною. Нема сумнїву, що тут молодїж не робила з власної охоти; наші соціялісти не перестають дїлати посеред молодежи шкільної. Процес ведений минувшого року пересвідчив, що Тарнів єсть одною з головних філій руху соціялістичного, а тутешна ґімназія доставила найбільшого числа".
Цезар Сідолі, властитель цирку, що послїдними часами гостив у Львові, погиб, як пише Pester Lloyd, убитий рукою власного брата Франсоа Жоржа в Ґалачи в Румунії. Причиною убійства була заздрість, що одна Румунка, в котрій оба братя залюбили ся, більше взглядів показувала Цезарови, нїж єму. Франсоа забив Цезара підчас проби вистрілом з револьвера. Куля перейшла серце і смерть наступила в одній хвили. Братоубійника арештувала поліція в Ґалачи. Убитий, Цезар Сідолі був одним з найлїпших їздцїв циркових. Цирк свій дістав в спадщинї по смерти вітця.
Наше галицке килимарство має богато відрубних прикмет під взглядом технічного виконаня, продукції і орнаментики. Ті прикмети не лиш незвичайно важні для етнольоґів, естетиків і розслїдників культури, але они дають им нераз такі поясненя, котрих з инших жерел не могли би дізнати ся. Однакож тій видній галузи нашого домового промислу грозить велика небезпечність від фабричної і машинової продукції. Продукція ся в цїлій західній Европі підкопала килимарство так, що навіть там, де оно з давних давен і в нашім столїтю процвитало, тепер або зовсїм упало, або лише штучно веґетує при державній помочи. Длятого заким і наше галицке руске килимарство стріне подібна доля, треба — поки час і нагода — розслїдити єго теперішний та минувшій стан і в вірнім, повнім образї подати та переказати потомкам і науцї тую часть народного промислу. Справою нашого килимарства заняв ся — як ми вже нераз доносили — рускій меценат п. Володислав Федорович. Остатними часами він спровадив до Галичини кустоса Віденьского музею, д-ра Алойза Ріґля, котрий коштом п. Вол. Федоровича обїхав цїле Поділє за-для студій килимарства і призбирав матеріял до наукової працї. Тілько-ж щоби ся велика праця вийшла як найповнїйшою, мусять єї підперти ширші круги образованої суспільности. В тій цїли — як довідуємось — п. Володислав Федорович і д-р Алойзій Ріґль розсилають по Галичинї квестіонар і просять дотичні особи, щоби квестіонар виповнили як найточнїйше чи то власними информаціями о килимарстві, чи хоть-би й чужими а віригідними. Дати і указки ті причинять ся богато до розясненя стану і части домашного промислу. Ми сподїваємо ся, що земляки наші, діставши квестіонар, виповнять єго докладно і обширно, та відошлють на адресу "Володислав Федорович, Вікно, почта Грималів." 