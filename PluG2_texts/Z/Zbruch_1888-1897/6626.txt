Стан засївів у всхідній Галичинї. — Голос молодо-Чехів про Русинів. — Италійскій президент министрів —  кн. Фердинанд

Стан засївів у всхідній Галичинї. По острій зимі настала весна около половини марта. Снїги скоро стаяли, так що при кінци марта почали вже всюди сїяти. Коло Грималова була перша весняна буря з громами вже 29 марта при 18 степ. R., а на другій день в околици Тернополя. З під Журавна і Перемишлян нарїкають на велике число мишей, котрі добре перезимовали і місцями роблять великі шкоди. Озимини зазеленились гарно, хиба декуда по долах, де випрїли під снїгом; можна надїятись на добрий рік. Пшениця лїпша в полуднево-всхідних повітах, як по тамтій сторонї Львова, над Сяном і північнім поясї Галичини. В Белзкім, коло Цїшанова і Радехова, в Сяніцкім і Перемискім пшеницї середні, а именно пізнїйше сїяні. Так само в Коломийскім. Рано посїяні пшеницї по більшій части надто буйні. — Жито менше гарне від пшеницї. В богато місцевостях випрїло під снїгом, а теперь потребує дуже дощу. Рані жита добрі. В Белзкім жита злі; в повітї цїшанівскім богато переорано; коло Радехова, Камінки струмилової злі, именно по долах. Коло Куликова і в Сяніцкім добрі. Рані жита гарні, пізнїйші переорюють.
Голос молодо-Чехів про Русинів.
По бесїдї пос. Озаркевича при генеральній дебатї над буджетом в радї державній, помістив орган молодо-Чехів „Narodni Listy“ письмо свого справоздавця з ради державної, в котрім той-же застановляєся над долею Русинів в Австріи. Голос се рїдкій в нинїшних тяжких для Русинів часах, тожь годиться нам єго занотувати.
„В боротьбах житя политичного гине — читаємо в „Narodn-їх List-ах“ — все, що не охоронене товстою покривою суворого еґоїзму.
„Идеал, честність, чувство, серце — ох, то синява неба, котру засувають душні випари. Серце і чувство в политицї — то слабість, глупота, котрими даються руководити тілько дїти і люде наївні. Добре знаємо ті зелїзом на твердім камени писані правила политичного кодексу, а прецїнь нераз не можемо перемочи сердечного жалю і само дно душї розриваючого болю.
„Так без горя і жалю нїколи не можемо слухати котрогось из заступників того нещастного народу, котрий ще при розсвітку австрійскої конституціи, на Кромерижскім соймі, мав в репрезентаціи Галичини більшість ! Де жь подїлися Русини ? Чи запались они, — циркницке озеро межи народами австрійскими, — чи затратились, що їх нїгде нема? В передпослїдній каденціи два (три — Ред.) тілько посли рускі сидїли в радї державній, — нинї лишь один („Nar. Listy“ беруть тілько пос. Ковальского — Ред.), один, як коли-б в Галичинї жили самі Поляки.
„Три миліони здорового і вірного народу за правительства, котре на своїм стягу виписало „Рівність всїх народів“, має одинокого посла, і той з самоубійчою довірою стоїть при Нїмцях (клюбі Корониніого — Ред.) і голосує проти Славян. Але чи єго заблуканє заслугує більше на осуду, чи єго грїх єсть більшій, як тих славяньских партій нинїшної більшости, що дають живий нарід держати в гробовій тьмі ночи ? Тяжко будуть відповідати славяньскі посли за байдужність, ба навіть неприхильність, з якою глядять на боротьбу племени руского (rusinskeho) о свою жизнь, а найтяжше відповідати-муть зо то Чехи, бо Русини були для них на соймі Кромерижскім вірними союзниками, ба і опісля, коли Поляки вели проти них борбу в правительствах нїмецких. Нас серце болить, коли глядимо на то, що ми Чехи мовчимо, як Русини, три-миліонна віть наша славяньска, остає без политичних прав, виключена з форум і капитоля, а участь єї в справах державних записана в книгах приходів держави. Бо і ми самі в своїх землях єсьмо богато що більше, як misera contribuens plebs ? Чи на Мораві не панує значна меншість чужинцїв, а в Шлезіи чи маємо які права ? Котрий Чех може бути байдужним на гнет инших народів, коли сам на одній нозї волочить за собою пута?
„Красна і важна то рїчь — политичний союз (Чехів з Поляками — Ред.) а все таки, хочь-би він був навіть такій певний, непохитний і важкій, як гори Крконошї, — ми під цїлою тою вагою не дали-би витиснути из сердець своїх симпатій до руского племени, котрий веде боротьбу не з жестоким чужинцем, а з заслїпленим братом. Той польскій грїх зменшує і злекшує вагу злочинів, яких другі допускаються на польскім народї, бо Поляки в Галичинї уважають собі то за справедливе і дозволене, що у других називають кривдженєм.
„Нинї в радї державній бачимо, правда, чотирох Русинів, котрі сидять на польских лавах. Поляки привели їх з остатних виборів, a „koło“ польске увело їх з тріюмфом до ради державної. Так Римляне, повертаючи з виправ воєнних, не маючи плїнників германьских, брали людей инших народностей, на біляво малювали им волосье, і таких фальшивих Герман запрягали до своїх возів тріюмфальних, щоб горожане римскі думали, що се Германе. То суть польскі Русини. Постави їх бідні, звичайно в довгій рясї духовній, повні найлучших бажань для свого бідного краю, видко, горячі Русини, — але їх провадять Поляки і они им піддаються. Плачуть і зітхають, що марна їх борба, без цїли, що лїпше по доброму домагатись уступок від Поляків... слаба рука Русинів по злому нїчого не докаже. І от, цїлі роки суть вірними паньству польскому, станьчикам, — а де результати тої „политики по доброму“ ? Шкіл не мають, суди і уряди пишуть до них по польски, трираменні хрести им заборонено, а суть і такі Поляки, (Голиївскій і Торосевичь в соймі — Ред.), що доказують, що зовсїм нема Русинів. То результати политики опуртунистичної, политики послушности і негаціи самого себе. Нарід ческій нехай бере собі з Русинів примір відстрашуючій. Лїпше умирати, нїжь так житье своє вести , — лїпше крайний відпір, як така служба !
„Жаль нам стає при бесїдах руских послів, а сим разом до жалю примішувався гіркій гнїв, коли ми бачили, як при бесїдї Озаркевича, котра дорівнувала жалібним псальмам Давида і Єреміи, палата була пуста, а притомні посли не уважали гідним бодай довідатись, на що устами Озаркевича жалуєся три-миліонний нарід ! Навіть славяньскі посли не послухали, а прецїнь могли були почути де-що, що було-би им нагадало власну їх минувшість, а де-що було-б сказано им і про будущину. Чи будучність для всїх Славян збудована на скалї, коли славяньска взаїмність в нинїшних днях так огидно игнорує Русинів ? Русини могуть найти потїху за той грїх сучасних Славян, бо будучність принесе им спасенє,— але чи можуть мати таке самоувіренє всї Славяне, що нинї як ті безучастні левити ходять довкруги руского бідняки ?
„Дїйстно, заки ми написали отсі рядки, бренїли в палатї болючо, мовь звуки арфи Финґаля, жалї рускі. Вітер пронїс їх — і нїхто про них не знає. Нехай хочь отся наша заява братної симпатіи скаже Русинам, що страданя їх бодай в независимій интелигенціи ческого народу будять сочувство.
„Бог вам помагай !“
Италійскій президент министрів, Криспи, предложив оногди палатї послів документи дотикаючі справи африканьскої политики послїдного походу против Абессинцїв, але заразом заявив, що документи ті суть за обємисті і потреба пять до шїсть днїв, щоби їх видрукувати. На внесенє Бонґого, на котре такожь і Криспи згодився, ухвалила палата розпочати дебату над интерпеляцією в справі политики африканьскої ажь в три днї по тім, коли ті документи вийдуть з друку і будуть роздані послам. — З Риму доносять, що першій транспорт войска, котре вертає з африканьского походу, прибув вже дня 23 с. м. до Неаполю.
 Мабуть нинї має кн. Фердинанд розпочати свою подорожь по північній Болгаріи, щоби тут познакомитись з краєм і людьми. Подорожь потреває цїлий місяць. З князем мають виїхати министри Стамбулов і Начевичь. Радославов доказує, що князь прискорює длятого свою подорожь, щоби не бути в Софіи, коли буде виданий вирок на Попова, — взглядно, коли той вирок треба буде сповнити. Упадок Попова — каже Радославов — єсть упадком теперїшного правительства. Зізнаня Банкова і Килиямова суть вельми некористні для Попова. Виборцїв з Кутловицї, котрі тамтого року зворохобились були против правительства, а відтак при виборах вибрали своїм послом царя, а котрим опісля виточено процес перед судом присяжних, суд увільнив.   