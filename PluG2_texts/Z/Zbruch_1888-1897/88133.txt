◦ ◦ ◦ ◦ ◦ ◦ ◦ ◦ ◦ ◦

В клюбі Русинок відбуде ся в суботу д. 31 с. м. відчит д-ра Ивана Франка "Польска лєґенда про Шевченка."   Шематизм вірменьскої діецезії львівскої виказує слідуючій стан: 1 архіепископ. капітула складає ся з 1 пралата инфулата, 3 соборних крилошан і 4 крилошан почетних. Деканатів 3: львівскій, кутскій і станиславівскій. Парохій всїх 10; з тих 4 наданя цїсарского а 6 приватного. Львівскій деканат має одну парохію: Львів; Кутскій 5 парохій: в Городенцї, Кутах, Снятинї, Чернівцях і Сучаві; станиславівскій 4 парохії: в Бережанах, Лисци, Станиславові і Тисьменици. Число Вірмен католиків 3843, [а католиків Вірмен 907]. Всїх священиків 19; при катедрі 5 вікарих а по 1 в Чернівцях і Кутах. У Львові знаходить ся монастир женьскій св. Венедикта з 16 монахинями, котрі утримують 8-клясову школу для дївчат. Вірмене мають у Львові від 1792 р. заведенє заставниче [Institutum Ріі Montis] заложене з фундаційних капіталів всїх вірменьских парохій діецезії під управою архіепископа і 3 вірменьских вибраних дїдичів: Ивана Чайковского, Теодата Кшиштофовича і Емилія Торосевича. Зиски з того заведеня дїлять ся межи поодинокі парохіяльні церкви розмірно до вложених капіталів. Капітал виносив в 1893 роцї 234.000 зр. Також мають від року 1866 заведенє сиріт-хлопцїв під именем Іосифа Торосевича. Заведенє се дає притулок і образованє вірменьским сиротам родженим в Галичинї і Буковинї, там учать ся они ремісла або при здібностях ходять і до найвисших шкіл. Капітал виносить 135.000 зр. а з відсотків має утриманє 45 хлопцїв.   Білка і Костенїв, села в перемишляньскім повітї, власність Народного Дому у Львові випускає совіт того-ж института в аренду, почавши від 24 н. ст. червня 1895 р. В обох селах єсть 585 моргів 710 сяжень орного поля з огородами, 143 морги дуже добрих сїножатей, крім того млини і горальня. Дім, офіцини і всї економічні будинки находять ся в добрім станї. Лісом, котрого єсть 373 морги, управляє сам институт при помочи кождоразового священика місцевого і лісничого. Ті, що хотять взяти в аренду сю маєтність мають внести свої оферти до канцелярії згаданого института, де одержать всї близші услівя і поясненя. Речинець вносити оферти назначений до 31 н. ст. липня с. р.   Нещастні пригоди. В Остріжци мостиского повіта упав 70-літний старець Ив. Пукас з даху, котрий побивав і так потовк ся, що за кілька годин помер. — В Малнові того ж повіта упав 4-літний син Ивана Порила в ріку Вишню і утопив ся. Шапка сплила на воду, дитини не найдено. — В Суковатім повіта ліского погиб при рубаню дерева робітник Фр. Багуста з Угорщини. — В Середнім великім ліского повіта в тартаку Онуфрія Кищака упав клец з кобилниць на робітника Ив. Мищака з Хоценя і убив єго на смерть. — В ночи з 9 на 10 с. м утопив ся в Гнилій Линї Ив. Романишин з Липовець, коли переїздив возом через ріку.   Нові австрійскі скорострільні пушки. Віденьскій арсенал покінчив проби з новою скорострільною пушкою: проби випали вдоволяючо і арсенал виготовив около 100 таких пушок для роздачі кріпостям. При два рази меншім тягари, як анґлійскі скорострільні пушки Максима, можуть нові австрійскі пушки дати 300 а навіть 320 стрілів на мінуту. Калібер их такій самий як і скорострільних карабінів Манліхера. Дуло покрите кожухом і можна вистрілити до 1200 разів на мінуту без значного розігрітя. Набиванє патронами відбуває ся з ящика прикліпленого зверха. Але се орудє тим особливе, що управильняє ся скорість огня осібним маятником. З такої пушки можна стріляти або поодиноким огнем або непереривним. В першім случаю скорість стріляня така сама, як при звичайних карабінах, в другім можна до вподоби вистрілити 30—320 разів на мінуту. В наслідок того легко заховати патрони на критичний час, коли треба найсильнїйшого огня. Подрібности механізму держать ся в тайнї.   Дрібні вісти. В Бродах помер Іосиф Сімон, бувшій посол соймовий і довголітний радний міста в 75-ім роцї житя. — Юл. Ступницкій властитель більшої посїлости, помер в Корманичах коло Перемишля в 64-ім роцї житя. — Папа приймав оногди на авдієнції пралата і посла до ради державної кс. Хатковского з Кракова.   Дѣло 