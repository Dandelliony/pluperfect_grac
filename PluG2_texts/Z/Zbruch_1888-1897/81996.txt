◦ ◦ ◦ ◦ ◦ ◦ ◦ ◦ ◦ ◦

Концерт "Лютнї" на замковій горі відбув ся вчера якось без участи дощу. Гостей зібралось, як на теперішну пору, досить богато. Концерт розпочала войскова музика 55 полку, а під вечір став продукуватись хор "Лютнї", виконавши дуже гарно кілька композицій. З руских кусників подобались найкрасше: Воробкевича "Сині очи" і "Князь Ревуха".   Нещастні пригоди. В середу дня 26 н. ст. липня погибли в Бориславі страшною смертію три жиди. Один з них був занятий чищенєм закону, коли несподївано урвав ся під ним кусник землї. Він упав до закопу і убив ся на місци. Другій жид, видячи се, хотїв ратувати падаючого, але і під ним зарвала ся земля і він погиб в такій самий спосіб. Таку саму смерть найшов і третій жид, що хотїв обох ратувати. В наслїдок телєґрами, прибула того самого дня з Дрогобича комісія на місце катастрофи. — Дня 23 н. ст. липня утопив ся в Кобаках, повіта косівского, Михайло, син одинак Марка Неґрука, 18 лїтний паробок, купаючись в Черемоши. Тїло покійного витягнено в 3/4 години опісля.   Убійство дитини. Дня 14 н. ст. липня найдено в Копичинцях в потоцї утоплене немовля. Убійства допустила ся мати, покритка Петрунька Скшиншевска, щоби уйти гнїву родичів і сміху людей, бо доси уходила за моральну дївчину. Погубницю арештовано. — П. П.   Дирекція вистави краєвої оповіщує: Прихиляючи ся до бажань, надходячих від многих делєґатів і льокальних комітетів вистави, продовжує підписана дирекція речинець зголошуваня предметів на загальну виставу краєву у Львові в р. 1894 до дня 1 н. ст. жовтня с. р. — Виставцям, що не зголосять ся по той день, не може дирекція запевнити принятя предметів на виставу і одержаня місця в жаданім ними розмірі. Львів дня 28 н. ст. липня 1893. — Мархвицкій, директор вистави; Ю. Старкел, ґенеральний секретар.   Зміна властителїв. Маєтність Литятин, в бережаньскім повітї, 1150 морґів простору, дотеперішну власність п. Іос. Єнджейовича, купив оногди професор університету львівского д-р Стан. Ґломбиньскій і п. Марія з Задуровичів Ґломбиньска за 212.000 зр.   Дѣло 