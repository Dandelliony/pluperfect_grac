З руских товариств.

Дня 5 с. м. відбули ся в Иванкові коло Скали перші загальні збори читальні "Просвіти" при численній участи місцевого селяньства і интеліґенції.
З рана відправилась служба Божа а пополудни о 2-ій годинї розпочались збори котрі відкрив вступним словом Всч. о. І. Кушик, місцевий парох. По виборі о. Кушика на предсїдателя зборів, забрав слово о. Н. Анастазієвскій, місцевий сотрудник, котрого заходами заснувала ся читальня і виказав в своїй бесїдї наглячу потребу просвіти межи народом, вказав на єго темноту, нужду і горе, а яко єдине средство, що може вирвати селянина з упадку духового і матеріяльного, може бути читальня оперта на статутах "Просвіти" Потім о. Анастазієвскій пояснив близше статути читальнї і візвав всїх зібраних, щоби вступали в члени. За першого члена (спомагаючого) вписано Вп. ґр. Станіслава Голуховского з Гуштинка, прилученого до Иванкова, котрий з прихильности для читальнї жертвував 5 зр. і просив, щоби єго вписати в єї члени. Дальше вписало ся на початок 63 осіб. Річну вкладку визначено 50 кр. і зараз зложено 18 зр. 50 кр. по вписї приступлено до вибору видїлу, до котрого увійшли: о. Кушик на голову, о. Н. Анастазієвскій на заступника голови, учитель-управитель місцевої 3-клясової школи п. Казмир Загаєвскій на секретаря, начальник громади Федь Кавчишин на касієра, господар К. Николишин на бібліотекаря, а Ив. Гарасимів і Илько Савчак на заступників видїлових.
По спільній перекусцї, до котрої засїли всї члени читальнї, як з интеліґенції так і з селяньства, поруч себе з одушевленєм і надїєю на лучшу долю, розпочала ся часть деклямаційно вокальна. Селяньскій хор місцевий під управою о. Анастазієвского відспівав дуже удачно "Пробудилась Русь" П. Лаврівского. Сю піснь принято оплесками і на жаданє зібраних повторено. Дальше наступили деклямації, котрі виконали з зрозумінєм річи селяньскі хлопцї, а особливо визначив ся оден 13-лїтний хлопець, дуже добре виголосивши "Заповіт Ярослава Мудрого" написаний Школиченком. Також прибувшій на се торжество наш артист маляр Лисикевич своєю добре виголошеною деклямацією одушевив всїх зібраних. (П. Лисикивич малює тепер церков в Волківцях). По відспіваню хором другої ще части "Пробудилась Русь" і по многолїтях закінчив збори о. Анастазієвскій кількома горячими словами. При тім належить ся признанє п. К. Загаєвскому, управителиви місцевої школи, котрий мимо того, що Поляк, був дуже прихильний читальни і охочо все трудив ся около основаня читальнї. Дай Боже, щоби читальня ся була взірцем для тих сїл і міст, де ще не засвітило сонце просвіти! 