◦ ◦ ◦ ◦ ◦ ◦ ◦ ◦ ◦ ◦

На вчерашнім повнім засїданю відпоручників вдовичо-сиротиньского фонду вибрані три комісії: контрольну, адміністраційну і петиційну, і они радили пополудни. Одна з комісій мала розбирати, чи не продати би каменицю по "Заведенію" куплену за 85.000 зр. і зреставровану коштом 3.000 зр. за 92.000 зр. О. Дуткевич (з дек. бродского) внїс таку зміну статутів: щоби кождий священик платив вкладки до фонда 40 лїт [приходники, крилошане і дїйстні катихити ґімназії по 15 зр., а инші по 10 зр. річно]; щоби не спосібним до працї і добре учачим ся сиротам давати запомоги також по 18-ім роцї житя — і др. Дальше ставили интерпеляції о. Заяць (з дек. ходорівского) і о. Давидяк (з скільского). О. Давидяк интерпелював в справі рестанцій крилошан і архикатедрального духовеньства. Крил. о. Білецкій відповів, що рестанції ті походять не з байдужности, але з недостатку.
"Кулка рільничі" — після згадуваного нами вчера виказу, пересланого зарядом сего товариства до міністерства рільництва, числять тепер 34.226 членів, в роцї 1892 прибуло 67 нових "кулок" а число членів піднесло ся до поважної цифри 37.429. Наша "Народна Торговля" не осягнула ще цифри 1000 членів, а истнує і працює не гірше від "кулок" уже через лїт близько десять! Ну, як хто собі постелить, так і виспить ся!
Мальверсації в залїщицкій горальни. Перед трибуналом львівского суду присяжних розпочав ся оногди процес против Франца Козакевича, комісара сторожі скарбової в Залїщиках о злочиньство надужитя власти урядової, а також против Евг. Ґаха, горальника і Самсона Задьцінґера маґазиніра горальнї залїщицкої, обжалуваних о спонуканє комісаря до надужитя власти. Акт обжалованя закидує камісареви Козакевичеви, що в горальни залїщицкій в 1868 і 1889 р. розпускав водою в апаратї мірничім прібки спіритусу і що при обрахунках місячних кілька разів умисно позволяв, що служба горальнича розпускала прібки а він на основі тих фальшованих прібок посвідчав силу спіритусу. Горальникови Гахови закидує акт обжалованя, що він намовив Козакевича до сего злочину, а Самсонови Зальцінґерови закидує ся, що враз з Ґахом або власноручно, або через когось зі служби доливав до прібок в апаратї мірничім води. До розправи, котра потреває кілька днїв покликано 39 свідків. Всї обжаловані боронять ся дуже зручно і не признають ся зовсїм до нїякої вини.
Штучки наших лихварів. З Косова пишуть до одної львівскої часописи, що про убитого в Жабю Фляйсї Вольфі, оповідають собі жиди, що він девятнацять разів фальшиво присягав в судї і таким способом визискуючи гуцулів без милосердя, побільшав дуже скоро своє майно.
День 3-го мая, яко 101-ші роковини оголошеня конституції 3-го мая обходили Поляки у Львові торжественно. На ратуши повівала хоругов міска а в латиньскій катедрі відправив торжественно богослуженє канонік Туржаньскій при участи публики, цехів ремісничих і молодежи. Вечером відбули ся в касинї міскім збори женщин товариства "Szkoła ludowa" враз з концертом.
Самоубійство. Оногди в Кракові відобрав собі житє вистрілом з револьверу фельдвебель Іосиф Барабаш з 57-го полку піхоти. Стріл вимірений був в уста і самоубійник скінчив житє відразу.
Нещастна пригода. На шляху зелїзницї черновецкої межи стаціями Новосїльцї а Букачівцї переїхав вчера по 12 годинї в полудне поїзд зелїзничій селянку зі дитиною. Обоє погибли на місци. Селянка ся з села Чернова числила 30 лїт і була матерію 5 дїтей. Робила она в поли, дитина підбігла під поїзд, мати хотїла єї ратувати і вирвати з під льокомотиви, але переплатила се житєм.
Д-р Кость Левицкій, адвокат краєвий у Львові, написав і видав свої их накладом в друкарни товариства имени Шевченка студію з права цивільного "О набутю недвижимости при екзикуційній продажи". [Сторін 43 більшої вісїмки.] Автор подїлив свою студію на три роздїли. В першім говорить о часї набутя недвижимости при екзекуційний продажи; в другім — о відношеню правнім ліцитаційного набувця; в третім — о засадах правних, які належить приняти при укладаню условин ліцитаційних.
Еміґранти галицкі в Россії. "Новое Время" доносить, що правительство россійске визначило за Кавказом обширні ґрунти під оселї для кольоністів напливаючих з Галичини, особливо Русинів. Туди мають бути перенесені також ті еміґранти галицкі, що доси перебували на Волини.
"Зорі" н-р 8 з 15 (27) цвітня містить з белєтристики: картини "По-над Днїпром" Катерини Маляренко, оповіданє "Байда" Василя Чайченка, і три поезії: "Крашанка" Ивана Козака, "До мого фортепяна" Лесї Українки і "Весняна думка" Олександра Колесси. Дальше йде "Исторія Літератури рускої" Ом. Огоновского [про Ольгу Косачеву — псевдонім "Олена Пчілка"], докінченє ширшої статьї Б. Вільхівского "Україньска книжка на селї", продовженє дуже розсудної статьї Лосуна "В справі язиковій і декотрі замітки про книжки для україньского люду", коротка житєпись Якова Кухаренка, написана З. Козубом [до портрету] і лист Якова Кухаренка до Зосима Фед. Недобаровского, писаний з Катеринодара 17 цвітня 1862 р. Наконець иде богатий дїл информаційний з поля літератури, штуки, театру, видавництв періодичних і неперіодичних. Илюстрацій містить сей нумер "Зорі" три: на першій стороні портрет Якова Кухаренка, дальше образок, представляючій свяченє пасок в Тишківцях повіта городеньского, наконець образок "Добрі приятелї" Чермака. — Які о попереднім, так і о сїм нумері "Зорі" можемо висказатись лиш похвально. Звернемо увагу редакції лиш на часті а яркі похибки коректорскі. Назви россійских писателїв дуже часто виходять перекручені так, що годї й відгадати; в списї фейлєтонів, друкованих в "Дѣлї" подано, що повість "Скривджені і нескривджені" написав О. Кропивницкій, тимчасом єї написав О. Криницкій, і " Дѣло" печатало Тургенева повість "Муму" а не "Мушу"; рівнож разить писанє назви Кропивницкого — "Кропивніцкій" [з-польска чи з-россійска], коли ми не пишемо і не говоримо "Кропивнік", але "Кропивник".
Фундація имени Костюшка. Щоби почтити память Тадея Костюшка, завязали Поляки галицкі центральний комітет, що дістав вже від намістництва позволенє збирати в цїлім краю складки по конець 1894 р., призначені на утворенє згаданої фундації. Цїлею сеї фундації буде: ширити просвіту між молодежію, що опускає школи народні, зміцняти в нїй почутє реліґійне, скріпляти моральність, будити духа національного, впливати в тім напрямі і на старші поколїня, скріпляти институції, працюючі на поли просвіти народної і підпирати змаганя польового елєменту там, до він загроже ний. Центральний комітет візвав президента міста Львова п. Мохнацкого, щоби він завязав тїснїйшій комітет для міста Львова. В тій цїли запросив президент кількадесятьох горожан львівских, котрі зібрали ся дня 3 н. ст. мая в ратушевій сали. По довшій дискусії вибрано до комітету на провідника президента Мохнацкого, а на заступників проф. Пєнтака і п. Яновского. В склад комітету війшли: Стоковскій, Сирочиньскій ґр. Юрій Борковскій, проф. Жулиньскій, Михальскій, д-р Лєвенштайн, проф. Опалек, Глодиньскій, Ґоломб і кс. Сїминьскій. Комітет має право прибирати собі нових членів. Почетним презесом комітету вибрано архіепископа Иссаковича. 