◦ ◦ ◦ ◦ ◦ ◦ ◦ ◦ ◦ ◦

    Рускій народний театр дасть в Борщеві на-дальше ось такі представленя: ві второк 18-ого с. м. "Украдене щастє" драмат Ив. Франка; в четвер 20-ого "Вихованець", комедія Янчука; в суботу 22-ого "Перехитрила" народна оперетка; в недїлю 23-ого "Хата за селом" драмат після повісти Крашевского; ві второк 25-ого "Учитель" комедія Ив. Франка; в середу 26-ого "Галька" мельо-драмат з музикою Монюшка; в четвер 27-ого "Війт заламейскій" в перерібцї Ив. Франка. — Заряд театру подав нам до відомости, що Р. Т. публика борщівска щиро приняла театр; і наше священство поспішило на перше представленє, щоби дружину руского театру правитати і заохотити до дальшої працї. Гарно! — скажемо ми від себе і лиш би бажати, аби наш театр за весь час своєї гостини в Борщеві знаходив докази такої симпатії у Русинів як борщівских так і з околицї.   З Коломийского пишуть нам: Дня 9 с. м. відбуло ся посвяченє ново вибудованої церкви в Молодятинї коломийского повіту. Станула она заходом тамошних громадян за час пів року. Головні заслуги коло так важного дїла поклали: фервальтер лїсовий п. Иван Скупневич і священики, небіщик о. Рожанковскій і теперішинй о. Исидор Лукасевич. П. Скупневич безкористовно виготовив плян і сам вів цїлу будову; оба-ж священики з цїлим пожертвованєм прикладали руки до того дїла і посвятили немало часу і труду. О. Рожанковскому смерть не дала діждати ся кінця своєї працї. Торжественний акт посвяченя відбув ся за о. Лукасевича, котрий, хоч недовго тут, потрафив зєднати собі любов і довірє громадян. На церков жертвували також богато многі з громадян; особливо відзначилась в тім родина Жупників, з котрих один, Василь, жертвував до церкви павука і хрест вартости 200 зр. На посвяченє прибули: о. декан Тимяк, яко заступник епископа, і вісьмох священиків з околицї. О. Слюсарчук з Ключева до глубини зворушив слухачів своєю проповідю, в котрій між иншим згадав усїх добродїїв церкви. Церков коштує до тепер 6.500 зр. а цїла обчислена на 12.000 зр.   Нещастна пригода на ловах лучила ся дня 13 с. м. в Зубрци в маєтности п. Альфреда Мисловского. При ловах, в котрих брало участь більше осіб, утратив житє син властителя Зубрця.   В виховуючо науковім женьскім заведеню концесіонованім Павлини Біхонскої в Бережанах розпічнуть ся записи на курс науковий яко приготовляючій до семинарії на рік шкільиий 1896/7-ий з днем 25 серпня с. р. Панночки з околицї знайдуть в заведеню поміщенє і опіку за мірною винагородою. На жаданє удїляє ся науки гри на фортепянї і конверсації в науцї францускім. Близших информацій удїляє властителька заведеня.   Бувшій комісар львівскої поліції Косса [Cossa] помер оногди у Відни саме перед авансом на радника поліційного. Коссу памятають мешканцї Львова, як Русини так і Поляки, з років 1870-их. [Руска молодїж мала з ним дїло в часї перших процесів о соціялізм.] Був се тип поліцейника давної ще, передконституційної системи — і неодно могли би про него розказати ті люде, що з ним по-неволи мусїли стикати ся. Однак з Коссою скінчило ся у Львові так, як з тим вовком, що носив, носив, аж вкінци і єго понесли — перенесли зі Львова, хоч тут єму під протекцією набіщика Альфреда Потоцкого було мов у раю. А пнем, о котрий він сильно пошпотав ся і перевернув ся, був памятний Львовянам похід в честь небіщика посла Оттона Гавзнера дня 16 листопада 1878 року. Косса, командуючи тогдї поліцією, довів до кровавої бійки між поліцією а публикою, а розяренє публики на него було таке велике, що як би не був вспів схоронити ся до касина міщаньского, була би єго товпа роздерла на улици. По тій авантурі Koccy перенесли до Відня і там він, як-раз в передодень усміхненого до него авансу, перенїс ся на той світ...   Міністрови зелїзниць ґенералови Гутенберґови грозила велика небезпечність в Станиславові, коли мав виїздити на инспекцію до Черновець. Сальоновий віз міністра уставлено на шляху гусятиньскім, з-відки надходив поїзд. На щастє надїзджаючій машиніст ще в пору запримітив фатальну похибку стації станиславівскої і поїзд свій здержав.   Дрібні вісти. Презідент міністрів ґр. Бадені в переїздї до Відня задержав ся в суботу у Львові і оглядав школу ветеринарії. — Презідент вигшого суду краєвого д-р Алекс. Тхуржницкій виїхав на 6-тиждневу відпустку, а презідію обняв віце презідент д-р Ив. Дилєвскій. — Загальне віче австрійских урядників і слуг зелїзничих відбуде ся в днях 2, 3 і 4 жовтня у Відни. — В Берлинї купив якійсь збирач марок стару марку вартости 6 крейцарів і заплатив за неї 1.625 марок.   Дѣло 