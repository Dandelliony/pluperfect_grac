◦ ◦ ◦ ◦ ◦ ◦ ◦ ◦ ◦ ◦

З руского "Сокола" у Львові одержуємо нинї [6-ого мая] отсе оповіщенє: На основі §.9 устава товариства ухвалила старшина товариства ґімнастичного Сокіл у Львові скликати надзвичайні загальні збори на четвер 14-ого мая с. р. на годину 4 пополудни з слїдуючим порядком дневним: 1) Справа зміни устава товариства. 2) Справа доповненя старшини і настоятелїв вправ. 3) Внесеня членів. — Передвиборчі збори відбудуть ся в недїлю 10-ого мая о годинї 4. по полудни. — Збори відбудуть ся в хатї товариства, улиця Підвалє ч. 7. — За старшину товариства В. Нагірний голова. В. Лаврівскій справник.   Испитови державному з бухгальтерії купецкої [поєдинчої і подвійної] перед комісією испитуючою на ц. к. політехніцї у Львові піддали ся дня 2 мая с. р. панна Ольга Бачиньска, дочка адвоката зі Стрия, і панна Ольга Тишиньска, дочка начальника стації зелїзничої в Чорній, і одержали обі свідоцтва з кваліфікацією "дуже доброю". На підставі того испиту можуть они старатись о посади при всяких заведенях купецких і взагалї фінансових, при котрих вимагають вже нинї всюди испитованих і фахових бухгальтерів.   До Стрілиск нових зїхали недавно на візитацію тамошного курсу рільничого краєві радники шкільні д-ри Днїстряньскій і Цєсєльскій в товаристві повітового маршалка п. Чайковского і окружного инспектора п. Лешеги. Візитація тревала від години 9. рано до 3-ої з полудня і виказала добрий поступ учеників. По візитації курсу комісія оглянула поле і огород шкільний.   Домородний "цирулик". В Поникві під Бродами арештувала жандармерія і віддала судови сїльского "цирулика", котрий довгі лїта лїчив хорих в околичних селах. А лїчив их дешево і добре. Вирвав чоловікови зуб і скалїчив при тім щоку, то пацієнт платив єму лиш за зуб, а скалїченє щоки давав цирулик на "причинок" [а наші люда причинки люблять]. Оден селянин, Карпо Антонишин, зголосив ся до "цирулика", щоби єму пустив кров. Той не лише пустив кров, але в причинку ще й затроїв єї нечистим пущалом і Карпо другого дня помер. Таких грішків має той сїльскій "цирулик" на совісти й більше, тому мусить тепер перед судом боронити своєї штуки лїкарскої.   Конкуренція. З Сянока пише тамошна Gazeta: В ночи на пятницю перекопав невислїджений на-певно злочинець цїлий огород і теплярнї огородника міского Іосифа Урси. Шкода, яку потерпів Урса, виносить до 3.000 зр., а до того позбавлено єго всїх средств до житя, бо злочинець нїчого не пошанував і цїлий доробок і всї припаси знищив. Підозріного о се дїло огородника Якова Конечного арештовано і віддано судови карному він недавно мав грозити Урзї подібним дїлом. Коли-б то показало ся правдою, то дїйстно була би се нечувана конкуренція...   Дрібні вісти. Цїсар жертвував з приватних своїх фондів погорільцям громади Карів в повітї равскім 200 зр. запомоги. — Дирекція зелїзниць державних впроваджує на двірци в Станиславові елєктричне освітленє. — Начальник сторожи пожарної з Нового Санча Фердинанд Г. перебуваючи у Львові повісив ся на Високім Замку; перед кількома днями заснув був він на лавцї на Замку і обікрали єго злодїї. — В однім готели львівскім відобрав собі житє вистрілом з револьвера Петро Блахович, аґент торговельний з Дембицї. — В Лужанах на Буковинї арештовано піяка Онуфрія Лахнюка за галабурди, які виправляв по пяному; на другій день рано знайшли єго в громадскім арештї повішеного.   Дѣло 