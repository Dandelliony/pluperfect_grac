Управильненє скарбу краєвого.

Одною из найважнїйших справ, над якою наш Сойм ще сеї сесії буде радити, єсть управильненє краєвого скарбу. Видїл краєвий виготовив в сїй справі справозданє, в котрім каже, що удержанє рівноваги в буджетї краєвім дасть ся перевести лиш, в двоякій спосіб: або через збільшенє доходів або через ощадність в видатках, а в кождім случаю наслїдок фінансовий мусїв би бути такій, що мусїв би доходити бодай до тої суми, котра в предложенім Соймови прелімінари буджету на 1893 р. не знайшла покритя, т. є. кругло до суми 1,400.000 зр. Збільшенє доходів фонду краєвого далось би перевести лиш через забезпеченє краєви значного удїлу в державних податках консумційних. Але що то вимагало довгих переговорів і порушеня цїлого апарату конституційного в обох половинах держави, то позістає лиш другій спосіб: ощадність в видатках.
Що до сего способу, то кождий, хто знає наш буджет краєвий, признасть, що нїяка ощадність не досягне 1, або хоч би пів міліона. В однім єсть лиш ощадність можлива в достаточній висотї, а то в сплатї довгів і то як довгів краєвих, так і довгу индемнізаційного. Але і в тій сплатї єсть заощадженє лиш тогди можливе, коли перемінить ся довг висше опроцентований на низше опроцентований, довг з коротшим речинцем сплати на довг з довшим речинцем. Виходячи з тої засади предложив Видїл краєвий Соймови такі внесеня:
1. Сойм уповажняє Видїл краєвий сплатити обліґи довжні фонду индемнізаційного одноразово в 1893 р. за помочею такої позички, щоби нею узискати готівку 26,925.000 зр. (53,860.000 корон). Позичка та по 4 прц. має сплатити ся до 50 лїт піврічними ратами, але і з правом скоршої сплати.
2. Зі взглядів на окремі відносини фонду индемнізаційного Вел. Кн. Краківского буде признана по переведеню конверсії податникам міста Кракова і повітів краківского та хшанівского пільга в сплачуваню краєвих додатків від 1894 до 1904 р. по 11½ кр. від кождого риньского податків безпосередних в 1894 р., по 11 кр. в 1895 р. а відтак по 1 кр. що року менше. Пільга та скінчить ся в 1905 р.
3. Всякі активи і пасиви всїх трох фондів индемнізаційних переходять по довершеній индемнізації на фонд краєвий.
4. Сойм взиває правительство, щоби оно в властивій дорозї виєднало для позички конверсійної:
а) увільненє всяких єї з сеї причини виставлених документів правних, виставлених краєм записів довжних і купонів, від всїляких оплат, стемплїв і належитостей;
б) увільненє процентів тої позички від податку доходового I. і ІІІ. кляси і від всїх будучих податків, які в єго місце будуть заведені — при тім однакож має оплачувати ся до кінця пляну амортизаційного податок доходовий від процентів, будучих ще в курсї обліґацій индемнізаційних всхідної Галичини, західної і Вел. Кн. Краківского в дотеперішних речинцях;
в) наданє довжним записам тої позички характеру пупілярного обезпеченя так, щоби они могли уживати ся на льокованє капіталів фондаційних, капіталів від заведень, будучих під дозором публичним, а також фондів пупілярних, фідеі комісових і депозитових і служити після курсу биржевого, але не понад номінальну вартість, яко кавції в відносинах службових і контрактових, а також яко забезпеченє войскових кавцій супружеских;
г) призволенє на нотованє курсу тих обліґацій в урядовім цїннику віденьскої біржи.
5. Сойм поручає Видїлови краєвому, щоби доложив всяких заходів, аби позискати повисші пільги.
6. До переведеня конверсійної операції додає ся Видїлови краєвому для поради комітет, зложений з 5 членів а вибраний Соймом. 