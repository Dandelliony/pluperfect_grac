◦ ◦ ◦ ◦ ◦ ◦ ◦ ◦ ◦ ◦

Трамвай елєктричний у Львові. Коли товариство трамваєве у Львові довідало ся, що місто має намір будувати елєктричний трамвай, котрий в кількох місцях перетинав би теперішний трамвай кінний, вислало до ради міскої письмо, в котрім виступило з заявленєм що після контракту товариства з громадою міста Львова з дня 2 лютого 1879 р. має оно виключне право на будову всіх инших зелїзниць в містї, безогляду на се, якою силою будуть они порушувані. Вкінци каже товариство, що уважає сю справу спірною а спір сей має рішити мировий суд. Рада міска віддала се письмо до розгляду комісії правничій, котра по нарадах прийшла до пересвідченя, що протест дирекції трамваєвої цїлком безосновний, однако позаяк протест трамваю може опізнити концесію на будову трамваю елєктричного, длятого порішено візвати справу під суд мировий. На судью мирового рішило місто запросити ґр. Стан. Баденього. Товариство трамваєве має визначити зі своєї сторони такого-ж судью найпізнїйше до 30 днїв.
Нові гроші. Віденьска монетарна вибила вже 20 міліонів штук одно- і дво-корон. Емісія сих нових грошей має розпочатись вже 1 н. ст. цвітня. Рівночасно державні каси будуть задержувати всї мідяні монети, які до них вплинуть.
В справі тифу у Львові видав маґістрат два оповіщеня. Одно взиває лїкарів і голови родини, щоби про кожде занедужанє на недугу заразливу доносили міскому фізикатови, а друге обіймає перестороги, як поводитись підчас пошести, щоби охоронитись перед заразою, як має удержуватись чистота по домах та як обходитись з недужими. Вкінци остерігає маґістрат особи з провінції, котрі наміряють приїхати на свята до Львова і замешкати у свояків або знакомих на Личакові, щоби з приїздом здержали ся.
Новий ґенеральний консуль Сполучених Держав у Відни Макс. Джюд єсть галицким жидом. Уродив ся в Тенчинку і ходив до ґімназії в Кракові. Будучи молодим хлопцем вивандрував де Америки, де доробив ся значного маєтку.
Винахідчик уніформів не перепускаючих куль, кравець Дове, був вчера на авдієнції у цїсаря Вільгельма, куди єго візвав телєґрафічно двірскій уряд. — Після найновійших вістей з Мангайму найшов ся в тамошній фабрицї матеріялів волокнистих небезпечний суперник для Довего в особі урядника Райндля. Сей урядник мав винайти подібну матерію як Дове, але о много лекшу. Оногди мали відбувати ся проби стріляня до сего найновійшого уніформу.
Дрібні вісти. Будинок дирекції зелїзниць державних у Львові при ул. Третого мая, де містить ся тепер готель Imperial, купив властитель сего готелю Христ. Янович за 230.000 зр. 