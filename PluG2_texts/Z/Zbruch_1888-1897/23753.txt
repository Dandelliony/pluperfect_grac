◦ ◦ ◦ ◦ ◦ ◦ ◦ ◦ ◦ ◦

Відень 20 червня. Після новійших диспозицій поїде цісар 12 серпня до Берлина а 22 серпня буде вже у Відни, де буде приймати у себе шаха перского. Вісти о войсковій угодї Россії з Сербією дементують рїшучо; биржа спокійна, збіже йде в гору.
Штаєр 19 червня. Між робітниками настали неспокої; з Линца завізвано кілька компаній войска.
Пешт 19 червня. Слїдство против пос. Рогончого, що стрїляв в угорскім парляментї з револьверу, застановлено.
Софія 19 червня. В честь відїзджаючого дипломатичного агента сербского Данина, дав князь оногди великій пир. 