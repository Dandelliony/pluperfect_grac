◦ ◦ ◦ ◦ ◦ ◦ ◦ ◦ ◦ ◦

Заряд воспиталища дївочого у Львові під зарядом СС. Василіянок розписав конкурс на 24 платних місць в своїмі институтї. Всякі поясненя удїляє "Заряд воспиталища" у Львові ул. Зибликевича ч. 24. Заразом просив нас заряд воспиталища помістити постанови і услівя принятя дївчат до того института, міщаючи сі постанови, радо заохочуємо наших Вп. Родимцїв, щоби з повним довірєм давали свої дїти до сего дївочого института, веденого в рускім дусї. Хоч може деякі услівя принятя видадуть ся декому за високі, то однак вихованє в тім институтї приносить дїйстний хосен і успіх.   Зеркала ч. 13. сконфіскувала ц. к. прокураторія за стишок "Польонес — w album księdzu Z", і забрала цїлий наклад. Редакція просить нас оповістити, що з технічних причин не можна було видати другого накладу, тож слїдуюче число вийде в збільшенім обємі.   Сенат університету віденьского видалив на все з тамошного університету студентів Юл. Яворского і Ром. Алексевича за звістний напад на Впреосв. митрополита на двірци у Відни. Против инших демонстрантів не покінчено ще слїдства.   Конфіската. Ц. к. прокураторія в Коломиї сконфіскувала послїдне число радикальної ґазетки "Хлібороб" за статю нападаючу на духовеньство.   Нищенє лїсів. З Любичи княжої пишуть нам: "У нас і в Любичи камеральній рубають і корчують лїси пани Прусаки, на Потоках пан рубає пень в пень лїс так молодий, що найгрубше дерево має 10—12 цалів проміру, в Верхратї дїє ся так само, рубають лїс цїлком молодий, а в Мостах малих той сам пан з Верхрати витяв коло самого гостинця лїс як коноплї". — Гарна господарка, а до чого нею доходить ся показують найлїпше що-річні повени. Та й дїє ся таке не в одній Равщинї, бо вже нераз підносили ми голоси негодованя майже з усїх сторін Галичини на немилосерне нищенє лїсів, на котре якось власти наші не звертають нїякої уваги.   Вузкошляхову зелїзницю наміряє вибудувати кн. Любомирскій зі Східницї за Бориславом через Урич до угорскої границї. Передвступні роботи мають бути переведені вже сего року. Зелїзниця буде до 100 кільом. довга і пійде околицями богатими в лїси, тож єсть надїя що будова єї оплатить ся.   Нещастна пригода. В Тарнові вибралося минувшого четверга двох учеників Стан. Желеховскій з ІІІ-ої ґімназ. кляси і Ад. Вальхер з VII-ої кляси на купіль до ріки Бялої. Желеховскій, що не умів плавати пустив ся на глубоку воду і почав потопати. Вальхер, хотячи єго ратувати, кинув ся за ним, але що й він лихо плавав, тож оба потонули. Тїло Желеховского найдено на другій день, Вальхера-ж понесла вода і доси не віднайдено єго.   Дрібні вісти. В Парижи помер Северин Духиньскій, польскій писатель, котрий як звістно, поставив фальшиву теорію, що Россіяне не суть Славянами лише Монголами. Вість подана нами вчера за польскими ґазетами про смерть жени Духиньского, Северини, показалась хибною. Духиньска жиє. — Дня 25 н. ст. липня відбуде ся в Тисьменици вінчанє п. Евгенія Даниловича з панною Юлією Алиськевичівною, дочкою пароха Добровід в домі єї діда о. Грабовича.   Дѣло 