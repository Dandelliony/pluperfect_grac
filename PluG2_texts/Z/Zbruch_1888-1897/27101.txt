Рускій народний театр.

Рускій народний театр під дирекцією Ив. Биберовича дав в Перемишли кілька представлень в сали Замковій, а відтак по причинї дощу і студени мусїв перенестись до близшої в містї сали "Під Провидїнієм". Репертоар на Перемишль складався переважно з новостей. Кромі драми Карпенка-Карого Хто винен і Ясїнчика Лєна, котрі представлені були уже в инших місцях, виставить наш театр в Перемишли ще cего місяця знамениту драму Панаса Мирного Дїти недолї (Лимерівна), а в слїдуючім місяци драматичний образ пок. Іосифа Барвіньского Чернигівка і имовірно найновійшу комедію п. Григорія Григорієвича Арґонавти. Приготовленя до Різдвяної Ночи зближаються також до кінця. Именно вокальні партії, сольові і хорові, суть уже зовсїм готові, театр дожидає лише партитури орхестральної, котра відписуєся в Кієві під наглядом самого автора опери, нашого славного композитора Миколи Лисенка. Коли партитура орхестральна прийде (чого надїятись належить перед виїздом театру з Перемишля), то в такім случаю буде виставлена Різдвяна Ніч в Перемишли і то з повною орхестрою. З того видко, що сегорічний сезон театральний, як в Перемишли так опісля і у Львові, заповідаєся дуже світло і віщує нашій публиці богато приятних вечерів. 