◦ ◦ ◦ ◦ ◦ ◦ ◦ ◦ ◦ ◦

    До Бразилії вихало вчера досвіта зі Львова около шість сот людей з кількох околиць всхідної Галичини страждаючих на горячку еміґраційну. І сю нову партію виправило товариство св. Рафаїла — до пекла бразилійского.   В Сполучених державах північної Америки — в остатнім часї поправило ся для робітників. Часи безробітя вже переминули. Фабричні комини вже майже всюди димлять ся і робучі руки працюють від рана до вечера; так само декуда, хоч ще не всюда, йде робота без настанку по копальнях вугля. Невдовзї розпічне ся робота коло нового величезного моста, котрий получить Ню-Іорк з Джерзї Сіті і буде коштувати пятьдесять міліонів долярів. — Чи не могли би деякі наші люде — замість переселятись до Бразилії, вибрати ся на роботу до північної Америки, з-відки, заробивши гріш, можуть повернути.   П. Ювенал Обушкевич, брат о. Обушкевича пароха в Оліфантї в Пенсільвенії, приїхав — як доносить шамокіньска "Свобода" — четвертий уже раз до Америки в наукових цїлях, а именно студіювати тамошну аґрономію і фермерскі відносини в порівнаню з нашим сїльским господарством.   Міліон! Сеся недїля була для Пражан і для цїлого ческого народу днем великої радости. Сеї недїлї число гостей, відвідавших від 15-ого н. ст. мая пражску народописну виставу за платними білєтами — доповнило вже першій міліон, а розпочало другій. Славно!   Кс. Стояловскій, відсиджуючи в Тїшинї семимісячну вязницю, удав ся до міністра судівництва з просьбою, щоби єму почислено вязницю в самотній келії, а на такій випадок він вийшов би ще перед днем виборів. Однакож управитель міністерства судівництва Краль — як доносять з Відня — заявив, що не може того учинити, бо хоч кс. Стояловскій дїйстно садить в самотній келії, то однак з причини недуги на серце пильнують єго сторожі, отже все-таки стикає ся з людьми. Таким чином кс. Стояловскій вийде з вязницї аж в кілька днїв по виборах.   Лат. архіеп. кс. Феліньскій, бувшій управитель варшавскої діецезії, осїдає в Лімнї в повітї турчаньскім. Властитель маєтку лімняньского ґр. Висневскій, продавши єго жидам на експльоатацію лїсів, хотїв учинити щось нїби епітімію і подарував будинок колишної фабрики целюльози в Лімній на женьскій монастир — і тим монастирем буде управляти аеп. кс. Феліньскій, котрий жиє в Галичинї вигідно, бо правительство россійске, хоч усунуло єго за протидержавні аґітації від управи діецезії, все-таки дає єму пенсію. Нема сумнїву, що аеп. кс. Феліньскій, осївши в Лімній, стане осередком латинізаційних і польонізаційних заходів в турчаньскім повітї, де польске населенє не доходить навіть 10%.   Дрібні вісти. Три сплавники гнали сими днями Прутом сплави з Вижницї до Ґалаца і, підхмелені, потопили ся; тїла их виловлено коло Дорогої на Буковинї. — Парохію римо-кат. обряду в Теребовли одержав кс. Стан. Корженьовскій парох при костелї св. Марії у Львові. — На Личакові у Львові має будувати ся нова касарня кавалєрії коштом 41.800 зр. — При маґістратї у Львові креовано шість нових посад практикантів з платнею по 600 зр. — Два Американцї Ґ. Кеґель і Ф. Тернер прибули сими днями з Сан-Франціско до Відня, відбувши всю дорогу по суші піхотою. — В Цуринї на Буковинї ударила в суперечцї Малка Ґроніх свою 14-лїтну доньку так сильно полїном у голову, що донька упала трупом; мати утїкла до Румунії. — Новий віцепрезідент висшого суду львівского д-р Дилевскій вже обняв урядованє; именем зібраних судовиків повитав презідента радник Мисиньскій.   Дѣло 