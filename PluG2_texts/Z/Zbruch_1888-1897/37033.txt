◦ ◦ ◦ ◦ ◦ ◦ ◦ ◦ ◦ ◦

Рада міска в Перемишли уконституовала ся; на першім засїданю було 34 радних, 19 католиків і 15 жидів. Бурмістром вибраний 33 голосами д-р Дворскій а єго заступником п. Ґамскій. Оногди удались радні до староства, що-би зложити приреченє.
Цїсар санкціонував рішенє соймове, котрим уповажнено видїл краєвий затягнути на маєтність дубляньску ипотечну позичку 16,000 зр. і ужити сю позичку на покритє в части коштів будови і устроєня горальнї в Дублянах.
З автономії по наших місточках. Намістництво порішило, відкривши непорядки в громадскій господарцї, зложити з уряду начальника громади місточка Пивничної, Маркуса Голлєндера.
Обовязкова наука ґімнастики в середних школах. Позаяк має ввестись обовязкова наука ґімнастики в школах середних, розбирала сю справу подрібно найвисша рада санітарна у Відни і звернула увагу правительства на се, що науки ґімнастики удїляти треба лиш при захованю всяких приписів гиґієни, бо в противнім разї ґімнастика може нанести лиш шкоду а також треба пильно уважати, щоби в льокальностях, в котрих подає ся ту науку заховано всї вимоги гиґієни.
Убійство з любови. Grazeta Pol. подає: В Чорткові відобрала собі житє пара молодих людей, Иван Жуковскій і Филипина Баяковска, бо родичі панни не пристали на єї супружество з Жуковским. Жуковскій застрілив свою любку а відтак сам себе.
Намістник, ґр. Бадені, повернув вчера до Львова з своєї подорожи до Коломиї, Городенки і Гвіздця та виїхав нинї до Відня. — Після урядової ґазети дальша гостина і подорож п. намістника відбулись так: Ві второк рано всїв намістник разом з совітником намістництва Терлецким, начальником коломийскої дирекції скарбової Людвіґом, старостою Менсовичем і инжиніром Кробіцким до поїзду льокальної зелїзницї і прибув о 9-ій годинї до Печенїжина. По повитаню зі сторони зверхности громадскої і представителїв урядів, оглянув намістник дестилярню нафти першої галицкої спілки акційної для нафтового промислу. В фабрицї побув намістник з пів години, випитуючись по анґлійски директора фабрики про всїлякі поясненя єї устройства. З Печенїжина поїхав намістник до Слободи рунгурскої, де єго повитав д-р Николай Федорович, і зараз вибрано ся повозами на терен, де коплють нафту. Минувши стару копальню, прибули всї до букового лїса, або до нової копальнї слобідскої на камеральних грунтах. Там повитали намістника п. Соколь, завідатель камери, і пп. Пострускій і Вишневскій яко предприємцї. Повозами і піхотою по болотї, бо неустанно лив дощ, вийшли всї на вершок гори Припор, де суть ями, в пересїчній глубинї 400 метрів; а навіть одна єсть глубока аж 508 метрів. З тої екскурзії вертаючи, запрошено намістника до двора п. Едварда Торосевича, і там бар. Василько гостив намістника снїданєм. При снїданю внїс п. Вишневскій тоасть в честь намістника. З сеї прогульки до копалень нафтових вернув намістник до Коломиї і по полудни заходив до дирекції скарбової, уряду почтового, школи гончарскої та дестилярнї Ґартенберґа. Вечером оглянув намістник міскій парк. В середу виїхав намістник повозом до Городенки. По дорозї задержав ся намістник в Гвіздци в палатї ґр. Стан. Дїдушицкого і зївши снїданє вибрав ся в дальшу дорогу. В Городенцї зайшов намістник найперше до староства і уряду податного, відтак представляли ся єму місцеві власти і уряди, а опісля оглянув латиньскій костел, маґістрат, школу, шпиталь і вірменьскій костел. По обідї у бар. Ромашкана зайшов ще намістник до рільничої школи і під вечер вибрав ся з поворотом до Коломиї. По дорозї вступив намістник ще раз до Гвіздця до ґр. Дїдушицкого на гербату і прибув о 11-ій год. в ночи до Коломиї, і відтак виїхав до Львова. 