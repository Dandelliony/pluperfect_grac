◦ ◦ ◦ ◦ ◦ ◦ ◦ ◦ ◦ ◦

Елєктричний трамвай. Члени львівскої міскої комісії, вибраної для введеня елєктричного трамваю у Львові, виїзджають сими днями до Дрездна, щоби бути присутними при пробах з ваґоном, порушуваним ґазовим мотором. Проби розпочали ся дня 10 н. ст. сїчня в присутности многих заграничних инжінєрів. В склад комісії вибираючої ся зі Львова до Дрездна, входять: директор міского уряду будівничого Гохберґер, проф. політехніки бар. Гостковскій і механік Рихновскій.
Товариство руских ремісників "Зоря" уряджує, як ми вже попередно згадували, 28 н. ст. сїчня в суботу в великій сали "Народного Дому" забаву з танцями. Початок о год. 9-ій вечером. Вступ на салю від мужчин 1 зр., женщини платять 60 кр., білєт фамілійний на 4 особи 2 зр. 50 кр. Як зачуваємо вибирають ся на тую забаву не тілько ремісники наші та промисловцї, але також і интеліґенція наша, щоби Зорянам дати довід узнаня за их рухливість. Впрочім забави "Зорі" були все так аранжовані, що і аристократія могла брати в них участь і все добре удавали ся. Маємо повну надїю, що і на сей раз удадуть ся.
Впреосв. митрополит Сильвестер Сембратович виїзджає завтра на посвященє церкви до Довгої, в калускім деканатї.
При вчерашних виборах до ради міста Львова побідила ліста комітету горожаньского діставши 2.551 голосів. Ліста комітетів сполучених перепала, осягнувши 1.732 голосів. З Русинів знаходять ся на побідившій лістї имена: Іосиф Левицкій сов. суд., д-р Дамян Савчак член видїлу краєвого, д-р Щастний Сельскій лїкар, проф. універс. д-р Исидор Шараневич, переплетник Михайло Сембратович і о. Адольф Василескій. [Из засїдавших в радї попередної каденції не бачимо на лістї: крил. о. Ал. Бачиньского, сов. о. Вас. Ильницкого і проф. д-ра Петра Стебельского.] При вчерашних виборах предпринято всякі средства осторожности, аби не повторив ся скандал пофальшованя результату виборів, як се стало ся торік. Через полудне переховано опечатані урни з картками в замкнених на два ключі скринях умисно на тую цїль справлених.
Нова школа реальна. Противники латини і греки виступають від давна з теорією, що наука тих язиків в школах злишна, бо молодїж може з нею запізнати ся о много скорше і лїпше, єсли буде читати знамениті твори тих язиків у взірцевих перекладах. Час, якій зискано би в той спосіб на науцї язиків старинних, зможе она посвятити на науку язиків новочасних, необходимих до житя, а маючих рівнож богату літературу. Ся теорія має тепер перейти в Галичинї огненну пробу. Краєва рада шкільна переводить єї в школах реальних. Після нових плянів, затверджених вже міністерством, будуть різнитись школи реальні від ґімназій тим, що не буде в них науки язиків старинних а заведе ся: 1) наук мітольоґії і геройских переказів Греків і Римлян при лєктурі польскій в низших клясах і читанє взірцевих творів літератури грецкої і римскої в польских перекладах в клясах висших; 2) науку язика француского по-при язик і літературу нїмецку ; 3) розширенє і поглубленє математики і рисунків. Над виготовленєм сего пляну працює тепер рада шкільна, а одною з єї задач в тім напрямі єсть виданє читанок, обіймаючих переклади літератури клясичної з потрібними поясненями исторично-літературними. Новий плян науки війде в житє з днем 1 н. ст. вересня с. р., а по кількох лїтах буде можна осудити, як згадана теорія виглядає в практицї.
Аґітація за польскою жалобою народною у Львові виродила ся в орґанізований тероризм. Про напад на салю товариства Grwiazd-и доносили ми оногди, однако на тім не скінчилось. Дня 20 н. ст. сїчня о 11-тій годинї в ночи вибито в тій-же сали 27 вікон і облито занавіси при вікнах та поміст вітріолем. Gwiazd-a потерпіла в наслїдок того шкоду на 50 зр. Другого дня рано одержав видїл товариства письмо, підписане трема хрестами, в котрім якійсь "виконуючій комітет жалоби народової" доносить, що вечером вибило 30 людей 27 вікон і обіцює, що на будуще вибьє ся ще більше шиб. Відломки зелїза і фляшки з вітріолем находять ся в поліції, котра веде в тій справі слїдство. На день 1 н. ст. лютого заповіли ремісники другу забаву з танцями. Треба замітити, що товариство Gwiazda має кождого року з устроюваних забав около 1.500 зр. доходу, котрий призначує ся на фонд вдів і сиріт по ремісниках, членах товариства. — Характеристичне і то, що редактори польских часописей, котрі напечатали відозви ремісників против жалоби, а то: Плятон Костецкій і Осташевскій-Бараньскій, одержали від згаданого "виконуючого комітету" письма з погрозами і стричками.
Директором львівскої школи промислової именований архитект Жигмонт Горголевскій, краєвий инспектор прускій в Гільдесгаймі.
Серед підозріних познак занедужав сими днями один селянин в Ріпнику, коросняньского повіта. Симптоми кажуть догадуватись, що се холєра, длятого виїхала до Ріпника комісія санітарна для сконстатованя якости недуги.
Відчит з области правничої, заповіджений адвокатом д-ром Ив. Должицким, відбув ся дня 23 н. ст. сїчня в Бродах при численній участи селян. Відчиту, читаного в рускім язицї, вислухали зібрані з великою увагою. По відчитї пояснив слухателям посол о. Сїрко, що найлїпшим средством уникненя судових коштів єсть говорити правду, а щоби не програти процесу, треба точно являти ся на термінах. Вкінци подякував о. Сірко прелєґентови за виголошений відчит.
Огнї. В Лісеничах під Львовом погорів деревляний будинок коло бровару, в котрім містив ся приряд до смоленя бочок. Небезпечність була велика, бо огонь міг обняти і сусїдний чотироповерховий будинок, де було за 120.000 зр. солоду і ячменю. Згоріло 500 бочок і два вози смоли, загальної вартости 5000 зр. Коли львівска сторожа огнева прибула на місце, то вже огонь був погашений. Бочки і смола не були обезпечені лише деревляний будинок. — Дня 14 сїчня с. р. згоріла на обшарі двірскім в Колодїївцї, в повітї станиславівскім, стайня, а в нїй 30-теро худоби. Сама стайня була обезпечена, а худоба, власність арендатора Винярского, не була обезпечена за-для чого страти в він 3.000 зр. Огонь взяв ся з неосторожности. — Дня 4 сїчня по півночи погоріла в Жидачеві Текля Мацукова. Шкода виносить 200 зр. — Перед кількома днями згорів у Відни маґазин товарів япаньских і хиньских "Під Мікадом", а причиною пожару мала бути хибна конструкція в елєктричнім освітленю. Огонь тревав около години а мимо того страта виносить більше як 100.000 зр.
Дрібні вісти. Цїсар дарував греко-кат. комітетови парохіяльному в Бахурі 100 зр. на докінченє будови церкви. — У Львові помер совітник висшого суду краєвого д-р Едвард Зенеґ-Шафферштайн в 49-ім роцї житя. 