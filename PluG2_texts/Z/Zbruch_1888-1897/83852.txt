Нечувана зухвалість.

Вижницкий повіт має 23-го с. м. вибирати посла до сойму. Повіт сей чисто руский. Замешкують єго після урядової статистики з р. 1880-го 44.073 Русинів, 10.798 Нїмцїв, а всего навсего 168 Румунів. Помимо того був доси послом з сего повіту Румун бар. Александер Василько. При теперішнім виборі найшли ся можновладцї Буковини, панове румунїзатори, в великім клопотї. Не радї вони нїяким чином допустити до того, щоб з того повіту вийшов посол Русин, а на нещастє не мають самі кандидата, бо одинокий властиво Румун, якого там мають, син бар. Александра Василька — Юрий, не має ще трийцять лїт віку приписаного законами для заступників народних. Але чи думаєте, що то їм в голові? Васильки то у них династия в вижницкім повітї, то-ж по смерти батька і послованє в буковиньскім соймі повинно перейти на сина. Вибори у них то лише комедия і конституцийна забавка, а послом мусить стати бар. Юрий Василько. І ну-ж всїма силами заходять ся вони тепер, щоб переперти єго вибір, розумуючи так, що вибір сей сего року буде вправдї уневажнений задля лїт вибраного посла, але нарік розпишуть ся нові вибори і він буде знов вибраний. Оттак будуть вони водити наших сердечних Гуцулів за ніс.   Приступляючі роботи до сего вибору держано в як найбільшій тайнї; щось подібного до тепер ще не бувало. Доперва в послїдній хвилї довідуємо ся, що вижницкий п. староста вже перепровадив правибори в путилівскім суд. повітї. Очивидно залежало п. старостї на тім, щоби без всяких перепон осїдлати виборцїв в користь румуньского кандидата, молодого бар. Василька, що ще не доріс до того, щоби міг після права заняти преважне становиско краєвого посла.   Але о пошанованє права нїхто не журить ся, коли ходить о шкіру руского хлїбороба. Та-ж прецїнь після теперішних поглядів навіть інтелїґентних людий руский хлїбороб на те, щоби дерти з него шкіру, та на єго барках добивати ся великого майна і ріжних почестий. А наш несьвідомий хлїбороб, відвічний невільник і найповільнїйший служка, нагинає добровільно свою спину під чужі батоги, слухає підступних підшептів несовістних самолюбів, довірює лакомим своїм душпастерям і двірникам, вибирає їх на виборцїв, а сї несовістні слабодухи запродують добро і честь свого народу за миску марної сочавицї, за паньску ласку.   Заскочені несподївано сим вибором, не могли ми докладно приготовити до него наших братів з вижницких і путилївских гір, а тілько в поспіху списали ми сих кілька слів щирої правди, щоби тим спонукати бодай людий доброї волї до совістного і щирого труду в сїй для нашого народу преважній справі.   Не дайте ся доптати ногами братя-Гуцули, сини вільного роду, не дайте доптати честь і славу вашого гнїзда, не вірте чужим богам і солодким словам лукавих людий. Сї солодкі слова спровадили вашу теперішну нужду і тяжку недолю, сї солодкі слова се правдиве трійло вашої свободи, вашого щастя.   Покажіть, що ви сини вільного роду, що ви гордитесь руским іменем, та вибирайте того на вашого посла, котрого доручать вам сими днями вірні сини нашого народу, наші сьвітлі і щирі патриоти.   Буковина 