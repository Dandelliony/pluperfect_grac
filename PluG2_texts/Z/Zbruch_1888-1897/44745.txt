◦ ◦ ◦ ◦ ◦ ◦ ◦ ◦ ◦ ◦

З Каменецкого пишуть нам: В селї Банюнинї, повіту каменецкого, в ночи около 12-ої годинї дня 21 падолиста три злочинцї — оден з косою а два з колами — вибили вікна в тамошній коршмі, повлазили до коршмі і арендаря єго жінку та й доньку покалїчили. На крик наспіла сторожа нічна, полапала злочинцїв і віддала в руки справедливости. Всї три злочинцї таки з села Банюнина. — Т. Г. Ж.
З Добростан (коло Львова) пишуть нам: Наша читальня містила ся в школї-дяківцї, доки школа не була зорґанізована та як довго, не було кому дїти учити. Тепер же як від двох років маємо зорґанізовану школу а в нїй кваліфіковану учительку, читальня утратила хату, а читальники якось так втратили духа що й не гадають постаратись о приміщенє своєї сироти-читальнї. А при добрій воли далось-би і тому якось зарадити. Час би було також, щоби громада раз узялась за будову нового будинку шкільного, бо в старій дяківцї може приміститись ледви 30 дїтей, що на 150 обовязаних до школи є дуже мало. — Наші жиди мабуть пронюхали, що на безрік буде тяжкій передновинок, та вже тепер заложили в коршмі крамницю, прибивши на фронтї і з боку вивіски з намальованими міхами з мукою та иншими припасами крамними, а під ними напись: "Handel wiktuałuf"... Так бачите, наші сердечні баришівники гадають нас за наші гроші ще й польщити! Тому повинні зарадити перше всего наші читальники, стрепенувши ся з просоня та збудивши задрімавшу читальню до нового житя. Коли-ж ся перша робота щасливо поведе ся, повинні подумати о заложеню своєї питомої крамницї, де за свої гроші найшлась би і своя правда.
На соборчику в Снятинї, дня 25 падолиста, засновано другу з ряду аґентуру товариства взаїмної помочи дяків греко-кат. єпархії станіславівскої. Аґентом вибраний п. Ив. Ґоїв, управитель міщаньского хору в Снятинї. Товариство дяків числить 107 членів і має вже до 600 зр. маєтку.
Самоубійство. В Перемишли застрілив ся дня 1 н. ст. грудня з карабіна вояк 77 полку піхоти. Причиною самоубійства мала бути боязнь перед карою за провину службову.
Нова часопись зачала виходити в Горлицях під заг. Przegląd autonomiczny, орґан для справ самоуправи. Задачею нової часописи, котра виходити буде два рази місячно, має бути фахова оцінка зі становища обовязуючих законів різних квестій і практичних случаїв з автономічного розвою. Річна передплата коштує 3 зр., а для зверхностей громадских лиш 1 зр. 50 кр.
Дрібні вісти. Цїсар жертвував 100 зр. підпомоги на поставленє иконостасу в парохіяльній церкві в Белзї. — Кардинал Дунаївскій відїхав зі Львова до Кракова. — Громада Клодно, пов. жовківского, одержала від цїсаря 100 зр. підпомоги на будову школи. — П. Адам Вислицкій, редактор варшавского Przegląd-у tyg., святкувати буде дня 13 с. м. 25-лїтний ювилей своей редакторскої дїяльности. 