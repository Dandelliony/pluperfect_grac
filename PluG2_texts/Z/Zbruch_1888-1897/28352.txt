◦ ◦ ◦ ◦ ◦ ◦ ◦ ◦ ◦ ◦

Отворенє року шкільного в Львівскім университетї відбудеся в суботу дня 26 н. ст. жовтня. Акт отвореня зачнеся торжественним богослуженєм в костелї св. Николая о год. 9-тій рано, а відтак о год. 10-тій наступить инавґурація в авли университетскій. Відчит инавґураційний п. з. "Перша конституція австрійська, єї ґенеза і оцінка" виголосить новоіменований професор загального і австрійского права державного, д-р Станислав Старжиньскій. Вступ на ціле торжество для публики вільний.
Посвященє церкви. Впреосв. митрополит Сильвестер разом з крил. Комарницким посвятили минувшої недїлї, 20 н. ст. жовтня, новозбудовану церков муровану в Загірочку, дек. ходорівского.
Пекарї львівскі користають з сегорічного неврожаю і майже що тиждня підносять довільно ціну хлїба. Бохонець хлїба, що перед кількома тижднями коштував 17 кр., перед двома тижднями 19 кр., а вчера вже 20 кр. В тім самім відношеню, в якім збільшаєсь ціна хліба, зменшаєсь єго обєм, і хлїб, що коштує від вчера 20 кр., єсть меншій, як той, що перед тижднем коштував 19 кр., сей знова був меншій від того, що коштував 18 кр. і т. д. А як звістно, ціни збіжа не піднеслись до такої степени, щоби аж так піднести ціну хліба! Після теперїшного курсу збіжевого, єсть жито лиш о 10 кр. на кірци дорожше, аніж було з кінцем липня, а о 40 кр. дешевше, аніж було з початком серпня, коли треба було жита на засїви, — а тимчасом хлїб єсть о 3 кр. дорожшій і значно меншій, як в серпни! Може би львівскій магистрат вглянув в сю справу і не дозволив, щоби пекарі визискували людей і неврожай благословили.
До міского архиву у Львові даровано послїдними часами цінні документи историчні, а між ними: 25 документів по части оригинальних з печатьми і власноручними підписами а по части копій, писаних рускою скорописею з XVI і XVII віків, дотикаючих епископства луцкого, єго спорів з шляхтою сусїдуючою з епископскими добрами, та два листи короля Жигмонда І до князїв Заславских (рр. 1530 і 1536).
Дрібні вісти. Дня 24 н. ст. жовтня відбудесь в Лозинї коло Янова під Львовом вінчанє укінченого богослова п. Стеф. Питлика з панною М. Гуглевичівною, дочкою тамошного пароха. — Для погорїльців Бобови, пов. грибівского, дарував цісар 1000 зр. підпомоги. — П. Едвард Кляйн, родом зі Львова одержав в віденьскім университетї степень доктора наук лїкарских. — Гвардіян монастиря Реформатів в Ярославли Петро Дудзяк вибраний генеральним дефинитором в Римі на капитулї чинів Реформатів і Бернардинів. Дефинитори генеральні в числї 12, вибирані на 12 лїт; становлять разом з генералом курію з сїдищем в Римі. На сегорічній капитулї згаданих чинів, дня 3 н. ст. жовтня в Римі, кромі кс. Дудзяка був ще Лука Данкевич, провинціял галицких Бернардинів.  