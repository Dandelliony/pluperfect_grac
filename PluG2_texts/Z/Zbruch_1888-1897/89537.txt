З Черновець.

  [Будова нової гр.-кат. церкви в Чернівцях. — Справи рускої гр.-кат. катихитури при ґімназії і утвореня третього сотрудництва.]   Міністерство віроисповідань призволило на будову нової церкви греко-католицкої [рускої] з дзвінницею в Чернівцях за суму 35.942 зр., з котрої то суми мають покрити 7.000 зр. самі парохіяне складками, а правительство визначило з реліґійного фонда квоту 17.942, котра в протягу трох лїт [1895–1897] має бути вставлена в буджет державний яко запотребованє надзвичайне, і що будова розпічне ся, наколи парохія викаже ся узбираним капіталом 17.000 зр.   Зваживши, що на будову церкви тамошної пожертвували були квоти значнїйші [н. пр. д-р В. Волян 4000 зр. і инші жертводавцї в протягу кількох лїт], то єсть надїя, що пекуча потреба побудованя нової рускої церкви в Чернівцях в слїдуючих лїтах буде полагоджена.   Потребу нової церкви не тілько відчувають самі численні парохіяне, котрим годї поміститись, але й сама повага гр.-кат. віросповіданя в столицї Буковини домагаєсь показнїйшого храму руского, тим більше, що новійшими часами в Чернівцях збудовано два великі і прегарні костели — вірменьскій і єзуїтскій — обновлено парохіяльний костел католицкій; православна катедра украшає ся за суму 160.000 зр. і друга православна красує ся своєю величавостію, — а уніятска церков і тїсна і драницями побита займає послїдне місце в цїлім містї, зваживши, що й жиди мають свою коштовну божницю.   Институції наші як Дім Народний, Ставропигія і другі повинні би причинитись до будови сего руского храму датками зі своїх доходів.   Заходи коло утвореня посади самостійної гр.-кат. катихитури при ґімназії в Чернівцях не увінчались успіхом. Міністерство призволило лише 800 зр. плати для катихита суплєнта.   Утворенє третього сотрудництва при рускій греко-кат. парохії в Чернівцях буде рішене пізнїйше. Здалось би, щоби посол буковиньско-рускій старав ся приспішити тую справу...   Дѣло 