В справі вандрівних учителїв господарства.

Що року ухвалює сойм краєвий звачну суму на оплаченє чотирох учителїв вандруючих по краю з викладами аґрономічними. Про одного такого учителя і про погляди селян на єго науку пишуть нам з Рогатинщини:
Один з вандруючих учителїв господарства загостив сего лїта в рогатиньскім повітї по декотрих селах, н. пр. Псари, Дегова, Черче, Вербилівцї, Конюшки, Путятинцї і т. д. Учитель сей не посїдає вправдї богато відомостей теоретичних на тім поли, але яко бувшій завідатель дібр двірских посїдає незлі погляди на господарку. Виклади свої , а властиво відчити — держить він у вечер, коли селяне вернуть з поля, а повідомлені потім через урядників громадских, спішать на визначене місце. Що селяне наші раді би щось доброго і нового почути в справах господарских, видно з того, що в кождім селї численно сходять ся, а бачити можна й женщини цїкавійші. Сам відчит, треваючій около 3/4 години, держав учитель популярно і трактував головно о управі рілї та о удержуваню обірнику на оборі і в поли. Селяне слухали відчиту з увагою. Учитель читав в рускій мові, лише з кепским, мазурским, акцентом.
Бесїдуючи на другій день з селянами старав ся я пізнати: чи они скористали що з того відчиту. Селяне в основі річи похвалили сам виклад, але заразом і видали свою критику, а именно, що такі випади суть недостаточні, щоби поправити их спосіб господарованя і виратувати их з економічного упадку. А оден селянин навіть сказав, що лїпше й більше єсть описано в книжочках з "Просвіти" і господарі можуть собі самі то прочитати. "Няй би він був — казав селянин — пійшов з нами на яке обійстє, на обору, до стайнї, і показав, як і що має бути; няй би подивив ся на наші телята, корови, конї, на наше насїнє; няй би вийшов з нами в поле і подивив ся, як ми оремо, оглянув наші плуги й борони, а показав нам лїпші знаряди господарскі; няй би вийшов на наше маленьке пасовиско і подав спосіб, як би можна удержати на нїм нашу худібку, щоби ми не потребували йти до пана просити за пасовиском та цїле лїто за те відробляти на єго ланї, — так, то могли би ми богато навчити ся й скористати. Правда, що на таку науку й бесїду треба би цїлий день стратити, але за тої пів годинки не можна чогось навчити ся..."
З тої бесїди селян я пізнав, що они в засадї не противні викладам, голошеним учителями вандрівними, але й справедливо жадають, щоби наука була більше освоєна, щоби учитель зблизив ся до сельского дрібного господарства та подав господарям практично указки і способи, як піддвигнути ся з упадку економічного. Такі теоретично держані виклади принесуть мало користи нашим сїльским господарям. 