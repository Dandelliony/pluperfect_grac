◦ ◦ ◦ ◦ ◦ ◦ ◦ ◦ ◦ ◦

З Калуского пишуть нам: Минувшої суботи навістила повінь область повіту калуского, через котру пливе річка Бережничка. Та річка наробила дуже богато шкоди в селах Угринові середнім і старім, в Бережници і Підмихайлю. Вода була в хатах, забрала много сїна і понищила засїви на огородах. В Угринові середнім забрала ріка майже цїлу дорогу, що веде через село по-над згадану ріку.
Міністер торговлї, Маркиз Бакегем, має приїхати, як доносить черновецка Graz. Polsk., 24 н. ст. липня до Черновець. Подорож ся має на цїли наради в справі полученя шляху зелїзницї Чернівцї-Новоселиця з новою россійскою зелїзницею з Жмеринки. Як пишуть, то правительство россійске мало вже в послїдній хвили розгадатись і не хоче мабуть свого нового шляху зелїзничого лучити з коморою в Новоселици.
Дванацять нових урядів податкових наміряє міністерство скарбу отворити в Галичинї від 1 н. ст. грудня 1891 р. Місця, де ті уряди мають отворити ся суть слїдуючі: Біч, Буківско, Ходорів, Добчичі, Фриштак, Глиняни Грималів, Любачів, Поток золотий, Радомисль, Розвадів і Тлусте.
Нещасна пригода лучила ся сими днями в Ритрї повіта ново-сандецкого. Якійсь п. З. зі Львова, як доносить Dzień. Polsk., і п. Кізель, котрого отець недавно умер, полишаючи численну родину, вибрали ся оногди на польованє. Одного дня вечером підстрілили великого оленя і умовили ся, що рано зійдуть ся, щоби єго дальше слїдити. Уложили ся о напрям сего нещасного ходу і означили місце де зійдуть ся. Тимчасом рано пійшов Кізель иншою дорогою так, що увійшов в обсяг стрілу п. З. Той чуючи, що щось шелестить в корчах а не довиджуючи для короткозорости, вистрілив і положив свого товариша трупом на місци.
Самоубійства. В місцевости Окна на Буковинї арештовано сими днями селянина Теодора Твердохлїба за крадїж і замкнено єго в громадскім арештї. Коли другого дня війт в товаристві патролюючого жандарма прийшов до арешту громадского, знайшов Твердохлїба завішеного без житя. — Друге самоубійство на Буковинї лучило ся в Ипотештє повіту сучавского, де 18 н. ст. липня підрізав собі горло бритвою селянин Николай Чепюк. Живого ще одвезено до шпиталя в Сучаві, де до кількох годин умер. Причина самоубійства не звістна.
Підвисшенє платнї офіцирскої. В міністерстві війни відбували ся послїдними днями засїданя, на котрих нараджувано ся над підвисшенєм платнї офіцирскої, почавши від поручника аж до капітана першої кляси. Як довідує ся Mil. Ztg., хоче управа війскова внести додатки службові а натомість підвисшити платню. Дотепер побирали: поручник 50 зр., надпоручник 60 зр., капітан другої кляси 75 зр. а першої кляси 100 зр. місячно а крім того з виїмкою капітана першої кляси додаток службовий місячно по 10 зр. так, що цїла місячна платня офіцирів виносила 60 зр., 70 зр., 85 зр. і 100 зр. Після нового проєкту має побирати поручник 70 зр., надпоручник 80 зр., капітан другої кляси 100 зр. а першої 120 зр. Проєкт сей не єсть до тепер ще ухвалений.
Дрібні вісти. Цїсар дарував тром реформованим монастирам оо. Василіянь в Добромили, Лаврові і Кристинополи по 500 зр. запомоги. — Дня 4 н. ст. серпня відбудесь вінчанє п. Ольги Саїк, доньки греко-кат. пароха з Себечева з Василем Лаврецким окінченим богословом. 