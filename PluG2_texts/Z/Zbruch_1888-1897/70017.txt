Не дайтесь дурити!

Від якогось часу проявилась у наших селян в повітах збараскім і скалатскім якась дивна горячка еміґраційна до Росciї. Селяне з пограничних сїл тих повітів покидають ґрунт і хати, лишають навіть не зібране збіже на поли, і забираючи з собою лиш найпотрібнїйші річи в малий вузлик, переходять потайком ночами або над раном за границю. А йдуть они не по одному, не по кілька, але цїлими масами, ватагами по кількадесять людей нараз. Власти россійскі, котрі давнїйше ставили всїлякі можливі перешкоди і не пускали нїкого до Россії без паспорту, не роблять тепер нїяких трудностей, противно, пускають всїх селян свобідно, навіть приймають их там і гостять, а відтак везуть далеко в глубину Россії — куди, не можна докладно знати. О скілько доси можна було розвідатись, то вивозять их мабуть по більшій части на Кавказ аж до Батуму. Найльше людей виїхало так доси з Токів, Лисинич, Шельпак, Суховень, Задлишівки, Скорик і Пильчнець. Люде утїкают зі служби, одні ночами, другі таки в білий день.
Очевидно, що тут має ся дїло з якоюсь аґітацією на великі розміри, що по селах мабуть волочать ся якісь аґенти, котрі намавляють наших селян вибирати ся до Pocciї, обіцюючи им там золоті гори. Ми розуміємо, що не одному из наших селян докучає біда, що неурожаї і гради а тучі в послїдних роках підорвали дуже матеріяльний бит нашого селяньства, та що оно дуже задовжило ся. Але хто заручить за то, що тим, котрі покинули рідний край, лишили рідну землю, рідну хату на Божу волю, стане в чужім краю лекше і лїпше? Чи не прийдесь им відтак того жалувати, що пішли в світ за очи думаючи, що знайдуть щастє, а то знайшли таку саму біду. Всюди добре де нас нема!
Такій наглий і великій рух еміґраційний може мати лиш двоякі причини: з одної сторони лихе економічне положенє селяньства а відтак намова аґентів, котрі використуючи темноту селяньства, намавляють єго до того руху, пилячи в тім свою власну користь. Що в Россії не конче добре веде ся селянам, найлїпшим доказом то, що і тамошні селяне не дуже вдоволені из свого биту, стогнуть та нарікають так само як і наші. Причина тому ясна: і в Россії стало вже мало землї, хиба що хтось хоче конче ити до Азії між Татарів та Кірґізів, або далеко в глубоку Сибір і аж над Амур — тисячі миль далеко від нас. Ті часи минули вже, коли чоловік міг спускати ся лиш на то, що єму сама земля принесе; нинї, коли хто має ще кусник землї, то чи у нас чи в Россії мусить добре руки до неї приложити, коли хоче з неї жити. Инакше чи тут, чи в Россії не буде міг вижити і всюди буде бідувати. Через саму еміґрацію ще нїхто собі долї не поправив. Одень або другій, проворнїйшій і запопадливійшій може й видобуде ся на верх, але більша часть буде так само бідувати як бідувала. За то будуть користати аґенти, що намавляють до того руху еміґраційного. Они то або их спільники засядуть відтак на покинених ґрунтах і будуть розживати ся, підчас коли ті, що ті ґрунти покинули будуть і дальше бідувати та до того ще й в чу жім краю серед чужих людей! Томуж то кличемо нинї щиро до наших селян: Не давайтесь баламутити хитрим аґентам, не слухайте их, хоч би они обіцювали вам і золоті гори, та не покидайте рідної землї, що вас доси хоч гірко але щиро живила! Просвіщайте ся, а з просвіти прийде вам нове средство, новий спосіб до житя, і з подвійною силою беріть ся до роботи, а Господь Бог буде благословити ваші труди і буде вам лекше жити ся на світї в ріднім краю! 