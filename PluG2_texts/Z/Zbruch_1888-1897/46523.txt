Еміґрація. — З Станіславова. — Анкета справи медичного видїлу у Львові.

Еміґрація.
В роцї 1890 прибуло до Освіцима, щоби виеміґрувати до Америки, 5294 осіб, именно: 4248 з Галичини, 63 з Буковини і 982 з Угорщини. З того числа експозитура дирекції поліції вернула з дороги за-для браку відповідних лєґітимацій або средств на подорож 1141 осіб (685 з Галичини, 23 з Буковини і 433 з Угорщини). Еміґраційний рух в послїднім роцї представляв ся в цифрах так: в сїчни прибуло до Освіцима еміґрантів 375, в лютім 502, в мартї 664, в цвітни 1031, в маю 822, в червни 395, в липни 270, в серпни 255, в вересни 226, в жовтни 343, в падолистї 269, в грудни 142. — З того числа завернено з дороги в сїчни 122, в лютім 165, мартї 125, цвітни 173, маю 128, червни 76, липни 68, серпни 63, вересни 61, жовтни 87, падолистї 38, грудни 35. — Беручи на взгляд поодинокі повіти Галичини, найбільше доставив еміґрантів повіт яслискій (780), дальше горлицкій (482), коросненьскій (447), пильзненьскій (316), новосандецкій (232), мілецкій (221), кольбушівскій (205), тарнівскій (197), сяніцкій (154), ропчицкій (137), домбровскій (129), новоторгскій (115). — Понизше сотки еміґрантів дали повіти: Лїсько (97), Броди (71), Збараж (52), Дрогобич (49), Бжеско (47), Львів (43), Грибів (37), Ряшів (34), Самбір (31), Бохня і Лиманова (по 26), Ярослав (24), Ланцут (23), Живець (21), Нисько (18), Сколат (17), Бяла (16), Тарнобжеґ (14), Камінка струм. і Коломия (по 12), Борщів, Бережани і Стрий (по 11 осіб). Инші повіти виказують цифри понизше 10 осіб. В тім часї віддано на покаранє до судів за отяганє ся перед войсковою службою, за чужі або фальшиві лєґітимації загалом 155 осіб. З Станіславова пишуть: Після обчисленя бюра конскрипційного виносив стан населеня в Станіславові дня 31 грудня 1890 р. 20.233 мешканцїв без войска. Се число по контрольних розслїдах збільшить ся правдоподібно до 20.500, а дочисливши до того войско в скількости 2000 душ, буде мати Станіславів 22.500 людности, с. є. о 3868 більше анїж в 1880 р. Число домів замешканих виносить 1447, незамешканих 55, разом 1502, а в 1880 р. числив Станіславів лиш 1257 домів. — 200 лїтні роковини смерти Андрія Потоцкого, основателя міста Станіславова, котрі припадають в липни с. р., загадали святкувати в Станіславові. Єсть гадка виставити памятник Андр. Потоцкому і видати историчну моноґрафію міста Станіславова. Анкета, котра буде нараджуватись в Кракові над справою медичного видїлу у Львові, має отсі заложеня до своїх нарад: 1) що утворенє видїлу медичного у Львові наступити succesive через отворенє щорічно одного курсу, почавши від курсу першого; 2) що сей видїл може числити пересїчно на таке саме число учеників, як і видїл краківскій, або не о много меншу; 3) що своїм устройством має відповідати теперішному станови науки; 4) що видїл фільософічний в університетї львівскім єсть в можности вдоволити потребі доповняючого образованя медиків. На наведенім заложеню опираючи ся, анкета розважить: кілько катедр і яких (звичайних або надзвичайних) має завестись і до яких предметів та по якій черзї? — яких укваліфікованих кандидатів на професорів можна би представити і позискати, а евентуально яких треба би доперва виобразувати? — які институти треба би основати? Дальші питаня обіймають справу клінік, асистентів, елевів, демонстраторів, кошти основаня збірок і внутрішного уладженя кождого институту. 