◦ ◦ ◦ ◦ ◦ ◦ ◦ ◦ ◦ ◦

Рускій народний театр переїхав як звістно, до Дрогобича і від 26 сїчня дає тут свої представленя. Доси були виставлені: "Запорожець за Дунаєм", "Свояки", "Вихованець" і "Мікадо"; в четвер 2 н. ст. лютого буде виставлена "Галька", в суботу 4 лютого "Барон циганьскій, в недїлю 5 лютого "Верховинцї", ві второк 7 лютого "Честь", в четвер 9 лютого "Ґаспароне", в суботу 11 лютого "Бідний Іонатан", в недїлю 12 лютого "Безталанна" драма в 5 дъях Карпенка-Карого. — Помимо хорошої погоди і догідної салї, для вистав [саля огріває ся зелїзними печами]. Вп. Земляки не дуже то ласкаві на свій народний театр. Три перші штуки відограно при дуже малій участи публики, так що заряд сцени чув ся спонуканим, числячи більше на місцеву людність, змінити відповідно репертуар. Сі факти най будуть для нас оправданєм, а для Вп. Земляків пересторогою, що єсли наша сцена має зістатись чисто народною і розсадником своїх питомих творів, то треба щоб рускій загал заняв ся нею ширше і ширше та підпирав охотнїйше. Кромі тутешної рускої интеліґенції бачили ми в театрі дооколичного духовеньства лиш дуже мало, дрогобицких міщан та охрестних селян зовсїм нї. Маємо однак надїю, що в дальшім часї прецїнь розбудимо интерес до сцени і зможемо в дальшім репертуар, як і пополудневими представленями в недїлї, вернути знов до нашої поважної і сердечної народної Музи. — Ю. Винницкій завідатель руского народного театру.
Нинї рано відбула ся в катедральній церкві св. Юра в присутности Преосв. митрополита і всїх крилошан инсталяція о. ректора Бачиньского на крилошанина тутешної капітули. О. Бачиньскій вступив в капітулї на місце крил. Комарницкого, котрий обнимає стару катедру канонічного права в універсітетї львівскім. — Зараз по инсталяції о. Бачиньского відбуло ся введенє крил. Туркевича в уряд провізоричного ректора духовної семинарії.
Нові фундації. О. Кипріян Сїнкевич, парох в Радохонцях коло Перемишля наміряє утворити фундацію свого имени, жертвуючи 2000 зр. на підмоги для ремісників рускої народности, визволюючих ся з термінаторів на челядників. З тої фундації мало би роздїлювати ся 10 підмог кождого року по 9-10 зр. все 12 серпня. Завідувати фундацією має Народний Дім. Крім того жертвував о. Кипр. Сїнкевич 200 зр. на руску бурсу св. о. Николая в Перемишли. — Другу фундацію основує п. Исидор Пасічиньскій з Задїльска, в турчаньскім повітї, призначаючи 10.000 зр. на науково-посаговий фонд свого имени. Також і заряд сеї фундації має обняти Народний Дім у Львові.
В бурсї Народного Дому у Львові було з кінцем 1892/3 шкільного року 32 учеників, з котрих 29 мало першу клясу а 3 другу. В нїмецкій ґімназії було з них 19 учеників, в рускій 13.
Страйк. В угорскій фабрицї оружія застрайкувало дня 30 н. ст. сїчня 1500 робітників. Перед кількома днями знизив директор фабрики Кин платню робітникам. В наслїдок того зібрали ся невдоволені тим робітники на подвірю фабрики і вислали депутацію до директора з просьбою о установленє давної платнї. Коли директор не вдоволив их жаданю, робітники застановили роботу. 