„Булянжерада“

Першій акт „булянжеради“ скінчився ; що дальше наступить, покаже будучність. Урядове справозданє о спенсіонованю Булянжера, санкціоноване президентом републики, звучить: „Пане президенте ! Дня 20 марта мав я честь предложити Вам справозданє, після котрого п. Булянже, генерал дивизіи в неактивнім станї, мав ставитися за тяжку провину против дисциплини перед спеціяльною радою слїдчою. Позаяк Ви згодилися на моє рїшенє, то приказав я ставитися генералови перед радою слїдчою, котра зібралася дня 26 марта під проводом ген. Феврієра, коменданта 6 корпуса. Рада покликала генерала і вислухала єго пояснень о роблених єму закидах. По сих поясненях і по точній розвазї поставив предсїдатель ради питанє до членів ради, чи ген. Булянжера треба увільнити з войска за єго тяжкі провини против дисциплини. Рада відповіла на то одноголосно : так: В виду такого заявленя і позаяк слідство відбулося зовсїм правильно, маю честь предложити Вам, щоби ген. Булянжера вичеркнути з арміи і з датою сего декрету перенести єго в приватне житье. Позаяк однакожь ген. Булянже має 30 лїт служби а тим самим має і право на пенсію, то пенсія мусить бути єму дозволена. Позаяк се рїшенє відповідає законам і декретам, то прошу о єго потвердженє.“ – Підписано : Министер війни, ген. Ложеро.
О ходї слїдства оповідав сам Булянже так : В понедїлок рано станув я перед радою слїдчою. Мене ввели зараз. Ген. Ґрессо повідомив мене о новім обжалованю мене і прочитав дотичний параграф. Поясненя, які я дав радї слїдчій, були короткі ; политичної справи не тикано, бо предсїдатель, ген. Февріє, був-би того не дозволив. Опісля оповідав Булянже, як він здав своє командо ген. Броає в Клермон-Ферран, коли єго перенесено в неактивний стан. Позаяк він не мав там що робити, то виїхав до Парижа, бо коли-б був остався в Клермон, то були-б робили єму закиди, що він остався там, щоби викликати манифестаціи. Впрочїм знав министер війни о єго подорожи і міг єму казати остатись в Клермон. Письмо, котре він оголосив, не мало довірочного характеру, а позаяк президент министрів, Тирар, обжаловував єго з трибуни о заговір, то він оголосив се письмо, щоби показати, якь несправедливо єго обжаловують. На тім скінчилося і цїле переслуханє. Дальше розказував Булянже, що правительство має лишь право не згодитись на генералів, котрі мають бути покликані до ради слїдчої, але не вибирати їх так, як оно то зробило. Правительство вибрало самих таких генералів, котрі ще з тих часів, коли Булянже був министром війни, були недобрі на него за то, що він не дозволив им, щоби они з легка сповняли свою задачу яко коменданти. „Хотять — каже Булянже — щоби я пійшов в приватне житье, щоби я був зовсїм вільний. Добре, то-жь побачать, якій я зроблю з того ужиток.“
З Парижа доносять, що Булянже зрїкся своєї кандидатури в департаментї д‘Ен в користь Думера, а так само не приняв кандидатури в департаментах Од і Дордонь, де місцеві комитети поставили републиканьскі кандидатури. За то приняв кандидатуру в департаментї Норд, де вже 15 цвітня відбудуться вибори. Характеристичним єсть, що ген. Ляґер котрий так дуже промавляє і агитує за Булянжером, думає теперь, розвівшись з першою жїнкою, женитися з донькою Булянжера.
В наслїдок вісти, що бельгійскій король має приїхати до Парижа, стали декотрі газети доказувати, що президент републики, Карно, приготовлює поволи дорогу орлеанистам і хоче завести назад монархію. Редакціям сих газет буде виточений процес за оскорбленє президента. 