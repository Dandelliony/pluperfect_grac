Справи шкільні.

На послїдній сесії соймовій ухвалено при дебатї над справозданєм краєвої ради шкільної кілька резолюцій. Ті резолюції розглянула основно кр. рада шкільна і відповідно их полагодила.   Сойм візвав правительство, щоби управильнило відповідно науку реліґії жидівскої в школах середних. Кр. рада шкільна візвала дирекції шкіл середних і семинарій учительских, щоби предложили плян науковий того предмету і уживані підручники. Ті справозданя віддала рада шкільна львівскому рабінови д-рови Карови і поручила єму виготовита одностайний плян науки для шкіл народних і середних. Коли той плян буде готовий, тогдї до наради над ним скличе рада шкільна анкету з учителїв реліґії жидівскої.   Сойм візвав правительство, щоби заснувало висшу школу реальну в Тарнові. Кр. рада шкільна відповіла видїлови краєвому, що признає потребу заснованя висшої школи реальної в західній Галичинї, але не могла поки що підперти тої резолюції у центрального правительства, бо справа доповненя низшої школи реальної в Тарнові висшими клясами має наступити вже з початком року шк. 1895/6 та ще з тої причини, що за-для діймаючого браку сил учительских побільшенє шкіл середних поки що не видає ся можливим.   Сойм домагав ся, щоби правительство зарадило разячим хибам в поміщеню деяких шкіл середних, чи то будуючи власним коштом догідні будинки, чи то доставляючи запомогу грошеву громадам міским на такі будови. Краєва рада шкільна відповіла, що справа будови нових будинків для шкіл середних поступила наперед. В Кракові зачалась будова школи реальної і куплено місце під будову ІІІ-ої ґімназії. Ведуть ся переговори о будову нових будинків: в Кракові для ґімназії св. Анни, а у Львові для ґімназій: академічної а V-тої. Ґімназія в Перемишли перенесла ся сего року до нового будинку, а в Новім Санчи на місце погорівшого будинку купило правительство від громади будинок, де містилась школа народна, на поміщенє ґімназії.   В справі науки ґімнастики в школах середних рада шкільна відповіла, що звертає пильну увагу на науку того предмету. Поки що наука ґімнастики єсть предметом надобовязковим, а до установленя єї яко предмету обовязкового недостає двох условій: учителїв укваліфікованих і відповідних саль ґімнастичних. Рада шкільна старає ся о сили учительскі і о то, щоби при кождій школї середній була відповідна саля на ґімнастику.   Вкінци домагав ся сойм, щоби правительство побільшило платню учителїв шкіл середних і отворило для них можність авансу, котрим би подано заслугуючим на то лїпше удержанє і становище. Ту справу предложила рада шкільна вже в наслїдок резолюції соймової з 8 мая 1893 р. міністрови просвіти, горячо підперши єї від себе і поставивши спеціяльні внесеня. Тепер же в наслїдок поновної резолюції соймової рада шкільна ще раз справу порушила і підперла.   Дѣло   