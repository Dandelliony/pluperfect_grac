Другій зїзд историків польских. — Рух в руских товариствах.

Другій зїзд историків польских розпочав вчера свої наради у Львові. Першій зїзд відбув ся перед 10 лїітами в Кракові в память роковин Длуґоша. На таких зїздах мають обговорюватись метода, цїли і точки, після яких має вестись наукова праця польскої исторії. Число значнїйших гостей, які зїхали ся на сей зїзд, доходить до 50, але і між тими єсть може з одна трета часть людей, котрі більше з цїкавости прилучились до учених, занимаючих ся виключно исторією. Реферати, якІ виголосять ся чи то на засїданях пленарних чи секційних поміщені у виданім у Львові Pamiętnik-y. Рефератів єсть 29; деякі заповіджені наперед не найшли місця для себе в Pamiętnik-y, між ними реферат Єжа-Милковского о "руских мужах державних", котрий міг бути дуже займаючим але також дуже дразливим. Рефератів зголошено з Кракова 12, зі Львова 10, з Варшави 6, а один з Познани; з инших місцевостей, де як раз можна мати обильні жерела до розслїду польскої исторії, як з Петербурга, Кієва, Відня, Берлина, не зголосив нїхто реферату. Исторію Руси дотикають безпосередно лиш два реферати: д-ра Папе зі Львова: що годилось би зробити, щоби вияснити исторію Червоної Руси під польским правлінєм, та п. Чоловского: о положеню старинного Галича. Цїкавим єсть також реферат п. Корзона з Варшави "Блуди польскої исторіоґрафії в будованю исторії Польщі". У всїх рефератах можна добачити одну спільну познаку: цїлковите поминенє XVIII віку і пізнїйших часів, исторії Козаччини і взагалї людових розрухів, та суспільного і економічного стану в Польщи. Поминенє таке не єсть случайне, лиш в такім напрямі веде ся вся теперішна исторіоґрафія польска. — Зїзд розпочав ся богослуженєм в катедрі а відтак всї зійшлись до ратушевої салї; всїх враз з львівскими професорами і академіками явилось до 160. Зібраних повитав д-р Мархвицкій, в заступстві президента міста Львова Мохнацкого і при кінци своєї промови почав вихвалювати працю п. Лозиньского о міщаньстві львівскім, забуваючи, що власна хвальба не гріє. Відтак промовив д-р Войціховскій, вицепрезес львівского товариства историчного, і висказав свій жаль, що кромі Чехів не явились нїякі инші Славяне. Також згадав за Львовян, котрі своїми трудами причинились до рідної исторії. Зїзд вибрав: почетними презесами ґр. Цєшковского з Познаня і ґр. Волод. Дїдушицкого, а дїйстним презесом ґр. Стан. Тарновского, віцепрезесами Корзона і Соколовского. Вибрані дякували за вибір і за таку честь. Ґенеральним секретарем зїзду єсть д-р Бальцер. Першій реферат держав д-р Бобжиньскій. По полудни відбулись засїданя в двох секціях. В ІІ-гій секції читав п. Чоловскій свій реферат о стариннім Галичи, котрий, після єго гадки, лежав в Крилосі, хоч міг заразом обіймати місцевости розкопані д-р Шараневичем, але рішучо не там, де гадає о. крил. Петрушевич. В дискусії забрав голос д-р Шараневич і проф. Лущкевич, котрий зазначив, що розкопи в Галичи ведуть ся совістно і учать инших, як забиратись до такої справи. Вечером першого дня відбув ся пир для участников зїзду. Підчас ранїшного засїданя явив ся на ґалерії яко зрітель намістнист і прислухував ся нарадам. Рух в руских товариствах.
На XXIII, XXIV і XXV засїданях товариства "Просвіта" з дня 7, 10 і 14 н. ст. липня с. р. полагоджено отсі важнїйші справи:
а) На ХХІІІ-ім засїданю рішено:
1. Подякувати Вп. проф. Петрови Огоновскому за труди при конверсії цїнних паперів товариства.
2. "Рускій Бесїдї" Чернівцях дати відбитки з календарскої части, информаційної і уставу церковного в 500 примірниках.
3. Повідомити Всч. о. Євг. Горницкого, що переложену повість "Павло і Виргинія" прийме товариство в заміну за свої книжки.
4. Подякувати Вп. Ник. Кадайскому, урядникови зелїзницї в Тарнові, за дар до библіотеки "Кієвскої Старини" і то пів річника з 1882 і з 1883 р.
5. Подякувати Вп. Нестору Яворовскому за дар сїмох книжок до бібліотеки товариства.
6. Принято до відомости допись Еписк. консисторії в Перемишли. [В якій справі? — Ред.]
7. Приняти слїдуючих членів: о. Діонисія Вакулиньского, Іосифа Яремкевича, читальню в Кошляках, читальню в Росохачи, Григорія Гоменюка, Онуфрія Сковрона, Василя Кубея, читальню в Порохнику і Павла Кирчова.
б) На XXIV-ім засїданю рішено:
1. Принято до відомости справозданє, поміщене в "Дѣлї" о спадщинї бл. п. Евс. Грушкевича, і висказано подяку Вп. Волод. Лаврівскому за труди при похоронах і заходи при списаню инвентаря та перевозу бібліотеки до Львова.
2. Принято до відомости що загальні збори членів товариства відбудуть ся в Коломиї дня 16 (28 н. ст.) серпня с. р.
3. Виплатити п. Пришлякови 110 зр. за карту до "Исторії Руси".
4. Поручити Впр. о. совітникови Куницкому заступство голови на час ферій шкільних.
5. Принято в комісову продаж 100 примрників "Олеся"В. Чайченка і 100 примірників "Байки" Глїбова.
в) На XXV-ім засїданю рішено:
1. Поручити загальним зборам именованє членів почетних, а то: Вп. Володислава Федоровича, Володимира Антоновича, Павла Житецкого, Олександра Кониського, і Франца Ржегоржа.
2. Помістити в календари на рік 1891 статью Вп. проф. Верхратского "Про мотилїв" і удати ся до Вп. Вол. Левицкого з просьбою, щоби постарав ся о клїші.
3. На внесенє Вп. проф. Барвіньского помістити отсі илюстрації в "Исторії Руси": епископа Снїгурского, Качали, Шевченка і Федьковича. На внесенє Всесв. о. д-ра Ом. Огоновского увійдуть ще портрети Котляревского і Володим. Барвіньского, а на внесенє п. Колесси — портрет Костомарова.
4. Помістити в календари на рік 1891 ще слїдуючі илюстрації: Дорошенка, образ Сїчи запорожскої, образ Золотих воріт і Лаври. (Кліші мають бути цинктипи).
5. Подякувати Вп. Світальскому, ц. к. контрольору в Ниську і Впр. о. Княжиньскому священикови в Дубравцї за заявлену щирість для бл. п. Евсевія Грушкевича в послїдних днях єго житя.
6. "Исторія Руси" буде розсилати ся членам товариства яко книжочка за три місяцї.
7. Загальним зборам поручити внесенє про будову "Дому Просвіти". 