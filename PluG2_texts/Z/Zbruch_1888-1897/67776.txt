◦ ◦ ◦ ◦ ◦ ◦ ◦ ◦ ◦ ◦

Жаданя громади Львова від правительства. З причини ухваленя для Відня 100-міліонового фонду на різні инвестиції, внесла рада міста Праги петицію до ради державної з подібними жаданями. Президент міста Львова віднїс ся з просьбою до бурмістра Праги о пересланє відпису петиції громади прагскої. Коли бурмистр прагскій надіслав один примірник згаданої петиції, маґістрат львівскій, розглянувши єї, ухвалив на послїднім засїданю, щоби внести до ради державної петицію з жаданєм помочи держави при переведеню різних робіт і проєктів для упорядкованя і асанації міста Львова. Именно домагає ся маґістрат: щоби перенести судові арешти поза місто, збудувати коштом держави окружну зелїзницю міску для руху особового і дрібного товарового, дальше щоби правительство звернуло громадї арсенал міскій, маґазин салітряний і пікету войскову, щоби відступило за малою винагородою т. зв. солярню і крило реальности, де містить ся скарбова дирекція, щоби перенесло з Винник до Львова фабрику тютюну, розширило пільги в податках для ново збудованих домів не лиш з причини асанації, але і за-для реґуляції міста, продовжило вільні лїта до лїт 20, перевело реформу податку консумційного, спонукало виданє закона краєвого, щоби кошти кватерунку войска поносив край, щоби знизило оплату громади на удержанє поліції державної, признало винагороду за веденє т. зв. порученого обсягу дїланя, увільнило громаду від престацій на школи середні і звернуло їй будинки міскі, де ті школи містять ся, щоби скарб державний причинив ся до дальшого покритя Полтви, а вкінци щоби правительство признало громадї міста Львова пятьміліонову позичку льотерійну для сконвертованя довгів, устроєня елєктричної залїзницї, водопроводів, каналізації, заложеня бруків і вибудованя театру.
Самоубійство. В ночи з четверга на пятницю кинув ся в Тернополи під колеса поїзду зелїзничого, йдучого зі Львова до Підволочиск, адюнкт уряду податкового Альбин Шраєр. Самоубійника найдено під першою зелїзничою будкою неживого. Колеса льокомотиви відтяли єму голову. Причиною самоубійства були лихі обставини матеріяльні.
Гради. Дня 23 н. ст. червня навістив околицю Куликова коло Львова величезний град і знищив засїви і сади майже цїлковито. Град величини голубячих яєць падав півтора години і покрив грубою верствою поля. Туча захопила простір аж по Глуховичі в бобрецкім повітї.
Дрібні вісти. Цїсар дарував громадї Кружики, в повітї самбірскім 50 зр. на будову церкви. — Доповняючій вибір одного члена ради повітової в Лїську з ґрупи громад міских розписано на 4 н. ст. серпня. — Як з Петербурга доносять, дістала ся вже холєра з Персії до Россії і ширить ся дуже скоро в полудневих краях россійских. 