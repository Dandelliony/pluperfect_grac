Перше загальне зібранє "Жовківскої Рускої Ради".

  "Жовківска Руска Рада" — по переведеній нефортунно кампанії виборчій — взяла ся тепер до енерґічнїйшої орґанізації своєї. Сими днями видала она до своїх членів таку відозву:   "Подїляємо ся з Вами тою приятною вістію, що наше політичне Товариство "Жовківска Руска Рада" придбала собі в Жовкви осібний дім з просторою салею, в котрій будуть відбувати ся від тепер не тілько звичайні зібраня і сходини членів нашої "Ради", але також і віча народні, коли того окаже ся потреба.   Маючи отже уже власну хату, де, як каже пословиця "в своїй хатї своя правда і сила і воля", запрашаємо Вас на перше загальне зібранє нашої "Жовківскої Рускої Ради", котре відбуде ся в Жовкві в другій день латиньских Різдвяних Свят, то єсть ві второк дня 26 грудня сего року.   Поперед всего відправлене буде о 8 годинї рано в церкви на передмістю Винницкім богослуженє о призванє помочи Святого Духа, по котрім наступить торжественне посвященє нашого нового дому.   Доперва по тім о 10 годинї рано розпічне ся властиве загальне зібранє, котре буде складати ся з слїдуючих пунктів:   1. Відкритє зібраня головою Жовківскої Рускої Ради адвокатом д-ром Михаїлом Королем.   2. Вибір презідії на час загального зібраня.   3. Справозданє тимчасового видїлу Товариства з єго дотеперішної дїяльности.   4. Вибір нового видїлу і предсїдателя товариства на рік 1894.   5. Реферат адвоката д-ра Михайла Короля о нашім політичнім положеню і о тім, якою має бути наша Жовківска Руска Рада.   6. Реферат о. Іоана Решетила з Маґерова о реформі закона громадского.   7. Реферат п. Данила Мекелити з Бутин о економічнім положеню наших селян та як их бідї зарадити.   8. Реферат о. Іосифа Пелеха з Звертова о просвіщеню нашого народу.   9. Реферат п. Ивана Демкова з Вільки Мазовецкої о реформі закона ловецкого.   10. Реферат д-ра Сильвестра Дрималика о реформі дотеперішних ординацій виборчих.   11. Внесеня і интерпеляції членів.   Прибувайте честні Члени нашої Рускої Ради на тоє зібранє всї без виїмки, щоби-сьте почули здорові і пожиточні науки о всїм, що Вашої долї дотикає.   Кождому з Вас вільно буде при кождім пунктї забрати голос і висказати чи то свою кривду чи своє жаданє, а Руска Рада над всїми внесенями буде застановлятись і старатись лиху зарадити.   Прибувайте не тілько Ви, Члени самі, але рівночасно заохотїть і других, що ще не суть членами, щоби на той день до Жовкви приїхали і до нашого Товариства вписались. Вкладка річна не висока, а пожиток з того буде великій.   Тих членів, котрі своїх вкладок за рік 1893 ще не поплатили, просимо зложити их в день зібраня до рук нашого касієра доктора Дрималика. — Даруйте, що ми упоминаєм ся о тоє, однакож видатки наші на закупленє дому "Рускої Ради" були дуже великі, так що ми мусїли затягнути довг, котрий тепер треба сплатити.   Дім наш, в котрім зібранє відбуде ся, лежить на передмістю Винницкім і єсть віддалений від 30-го кільометра Равского гостинця лишень кільканацять кроків.   Ще раз кличем до Вас: прибувайте як найчисленнїйше, щоби наше зібранє випало поважно і величаво!   Тимчасовий видїл політичного Товариства "Жовківска Руска Рада".   Д-р Король, предсїдатель. И. Радецкій, секретар. Д-р Дрималик, касієр. О. Кокотайло, д-р Олїйник, Данило Мекелита, Сень Бутлєр, видѣлові.    Один з членів видїлу Жовківскої Рускої Ради так нам поясняє становище, яке займе тимчасовий видїл на тім загальнім зібраню:   "Хочемо — пише він — щоби наше зібранє випало поважно і щоби Жовківска Руска Рада могла по-правдї станути понад партіями, а по крайній мірі злучити наші партії бодай там, де йде о общій интерес цїлого руского народу. О скілько нам тоє удасть ся, побачимо..."   Як се думає зробити "Жовківска Руска Рада" — се виложить посол д-р М. Король в своїм рефератї "о нашім політичнім положеню і о тім, якою має бути Жовківска Руска Рада". Що розвязати сі квестії річ дуже трудна — о тім поучив недавний досвід з акції доповняючого вибору посла до ради державної в окрузї жовківско-равско-сокальскім, при котрім Жовківска Руска Рада будь-що-будь не змогла анї піднестись по-над партії, анї злучити партії до спільної акції. Не хочемо наперед судити, чи і на скілько удасть ся д-рови Королеви розвязати сі квестії — доживемо то й побачимо — але мусимо сказати одно:   Се факт, що роздїл і роздор між Русинами вийшов і тягнесь до нинї передовсїм і головно з того, що одна часть Русинів занеґувала право рускої народности до національного розвою і на тій основі, на тім тлї веде цїлу свою т. зв. висшу політику і по змозї також практичну свою дїяльність. У тої фракції нема засад, нема характерности. Деяка робота єї, на око нїби патріотична, виходить лише з тактики, а не з прінципів. Найновійшій примір того показали ми на відносинах фракції до послів-народовцїв а до посла Воляна, котрому "Русская Рада" висказала своє довіріє і узнала своїм мужем довірія [пересилаючи на єго руки петиції о заведенє загального права голосованя] уже за правительства кн. Віндішґреца, хоч посол Волян єсть членом нинїшної правительственної коаліції! Той-же Волян — так само як два посли з руского клюбу — усунув ся від голосованя в справі виїмкового стану в Чехії, — але орґанови москвофільскої фракції зробилось "отвратительно" лише на вид двох послів з руского клюбу, а зовсїм не "отвратительно" для него се, що д-р Волян зробив то само. Чому? — бо д-р Волян сторонник "Галичанина" і муж довірія "Русской Ради"! Зі всего видно, що в цїлім роздїлї і роздорі між Русинами грають ролю не лиш такі дрібницї як "ъ" і "ы", але щось далеко більше. Хто щиро і на серіо думає о поправі відносин між Русинами для скріпленя сили рускої у внутрі і на внї — мусить поперед усего засудити фракцію москвофільску, яко чисто лиш неґаційну, і станути на національнім становищи рускім. Поки сего не буде, доти всякі експеріменти ставаня "по-над партіями" лишать ся тілько експеріментами, бо щоденний досвід учить, що квестія національности у Русинів єсть таки тою осередочною точкою, довкола котрої крутять ся всї справи рускі, — она єсть костію незгоди й роздору, а усунути єї год], — вигони єї дверми, она лїзе вікном, а таки не вступає ся з рускої хати...   Дѣло 