◦ ◦ ◦ ◦ ◦ ◦ ◦ ◦ ◦ ◦

  Доля руских написей на улицях міст. Зі Стрия доносять нам: "Перед кількома тижднями взяв ся з відкись в передпокою стрийского маґістрату огонь і знищив папери на однім бюрку. Дуже цїкава річ, що між тими паперами мусїла находитись петиція Русинів міста Стрия о рускі написи на улицях, котрої, хоч була внесена ще в вересни 1893 року, не вспів маґістрат доси ще в иншій спосіб зреферувати! На щастє задержав д-р Олесницкій, немов передвиджуючи судьбу петиції, у себе відпис єї і внїс тепер до маґістрату. Русини стрийскі цїкаві: якого полагодженя діждесь тая на певно внесена петиція: чи маґістрат зволить єї раз остаточно предложити радї міста, чи може треба буде знов ждати на полагодженє єї якимсь новим випадком елєментарним?!"   Нова жертва трамваю елєктричного. Вчера около 11-ої години рано наїхав віз елєктричний так скоро на фіякра ч. 151, що конї сполошили ся і викинули візника на брук. Нещастний візник, жонатий і батько родини, упав так нещасливо, що поломив собі обі ноги. Покалїчений лежав довшій час на улици і аж відтак відвезено єго до шпиталя.   Зухвалу крадїж сповнено в домі д-ра Олесницкого в Стрию. В ночи з 23 на 24 н. ст. червня не був д-р Олесницкій дома, виїхавши до Перемишля, а остала ся в мешканю лиш панї Олесницка з шестилїтною донькою і служницями, котрі ночували в кухни віддїлені від неї кількома комнатами. Злочинець здаєсь мусїв знати о тім, бо вибрав собі як раз тую ніч на своє честне дїло. Витовкши вікно з подвіря, дістав ся до сїней, а відтак до комнати д-ра Олесницкого і тут витягнув з шафи всю мужеску ґардеробу і приготовив собі єї винести. З відтам удав ся до спальнї панї Олесницкої і там запримітив на столику коло ліжка золотий дамскій годинник. Щоби дістатись до годинника, протиснув ся між ліжка панї Олесницкої а дитини і сягаючи рукою по-над голову спячої забрав годинник. Відтак отворив собі шафу і забрав з неї касетку бляшану з готівкою 46 зр. Вкінци пійшов до комнати їдальної, отворив собі креденс і почав вибирати срібло столове; тут опустила єго зручність, бо кілька штук срібла випало з єго рук на землю і наробило бренькоту. Злочинець налякав ся і забравши годинник і касетку з грішми утїк, лишаючи все проче. Бренькіт не збудив нїкого і доперва около години 5-ої рано панї Олесницка, пробудившись, запримітила, що нема годинника тай взагалї крадїж і сейчас післала по поліцію. Поліція кинулась на всї сторони і в стрийскій Вільшинї знайшла виновника і відобрала годинник, а з грошей лише часть, бо решту виновник вспів уже укрити. Виновник признав ся від разу до вини, а називаєсь він Лєон Павловскій шляхтич гербу Korwin.   На львівску виставу має парлямент будапештеньскій вислати делєґацію палати під проводом презідента палати Банфіого і презідента міністрів д-ра Векерлього.   Повени. Gazeta Samborska доносить, що Днїстер поробив в тамошній охрестности досить значні шкоди. Дня 18 н. ст. червня залив двірскі поля в Кружиках і наробив шкоди на 2000 зр., бо вода знищила на долах сїно, а крім того ячмінь, бураки і бараболї. Незвичайно богато шкоди наробила повінь Днїстра в Калинові, Корналовичах, Городищи, Чайковичах і Радловичах, понищивши сїно на лугах і засїви на полях. На полях Угерець повиливали потоки, що впадають до Днїстра і замулили майже цїлковито сїножати і рілї по долах. Поля самбірскі стоять також місцями під водою. Стрвяж розлив ся по полях Викот, Бискович, Пянович, Бабини, Пинян і Берегів, поробивши величезні спустошеня в плодах рільних, огородовинї і сїножатях. Град, величини бобу гранчастого, упав дня 17 н. ст. червня в Кружиках і знищив майже до крихти огородовину, особливо біб і капусту, а також коноплї. Яка сила граду упала, можна з сего пізнати, що ще на другій день в полудне лежали на земли купи градових зерен.   Грім убив в Мистковичах під Самбором селянку Канючку, замужну доперва від 10 днїв. — Дня 18 н. ст. червня погиб від грому в Гребінцях коло Куликова 19-лїтний хлопець Андрух Гричоновскій. При тій пригодѣ згоріли і два обійстя. — В Дорошеві малім убив грім дня 1 н. ст. липня жінку в сїнях хатних.   Отворенє нової дирекції зелїзниць в Станиславові відбуло ся торжественно дня 1 н. ст. липня. На відкритє прибув презідент австрійских зелїзниць д-р Билиньскій, совітник Князьолуцкій і директор львівскої дирекції Дейма. Новий будинок дирекції коштував 250.000 зр. і вибудуваний після пляну нових віденьских будинків з ґотицкою колюмнадою. Посвященя будинку довершив латиньскій канонік кс. Кершка в сослуженю греко-кат. пароха о. Шанковского і вірменьского кс. Ромашкана, в присутности місцевих правительственних і автономічних властей. Вечером відбув ся в сали театральній банкет.   Надужитя львівскої сторожі акцизної. Дня 29 н. ст. червня, як доносять тутешні ґазети, побили акцизні стражники на Жовківскій рогачцї у Львові господаря з Гряди, Михайла Бончака. Причиною сего було те, що Бончак, виїзджаючи зі Львова, забув зауздати коня. Стражники били селянина спершу по лици, а відтак затягнули єго до сїней акцизного дому і там продовжали свій геройскій подвиг.   Дѣло   