◦ ◦ ◦ ◦ ◦ ◦ ◦ ◦ ◦ ◦

Д-р Стефан Смаль-Стоцкій, професора руского язика і рускої літератури в університетї черновецкім, мав у четвер минувшого тиждня авдиєнцію у Є.  Вел. цїсаря — мабуть з нагоди недавного именованя звичайним професором університету.   Иматрикуляція нововписаних слухателїв на рік 1893/4 в львівскім університетї відбула ся в суботу дня 16 н. ст. грудня зі звичайним торжеством. Промову до молодежи мав ректор д-р Цвиклиньскій, заохочуючи єї в горячих словах до працї і до науки. Відтак наступило приреченє академиків при деканах поодиноких видїлів. На видїл теольоґічний вступило в сїм роцї нових академиків 99, на правничій 305, на видїл фільософічний 50, разом 454. Академиків записаних в сїм роцї на теольоґію єсть 399, на права 806, а на фільософію 186. Отже на всїх трех видїлах єсть сего року в львівскім університетї 1331 академиків, число, якого львівскій університет ще нїколи не мав.   Еміґрація. Селяне Антін Ленартович з Тарнова, Стеф. Біленькій з Козлова, Никола Волошин, Петро Хрущ, Михайло Чернихівскій і Мат. Пужевко з Озїрної рішили виїхати разом з родинами до Бразилії. Перед ними виїхав тайно за границю Доминко Швець з Довжанки. Він приїхав до Удіне в Италії і ждав тут на жінку, що мала також приїхати за ним. Ждав на неї 6 тижднїв і за сей час пізнав аґента еміґраційного Антона Ґорґолєттого. Сей, дізнавши ся від Шевця о прочих охотниках до еміґрації, приїхав за ними до Галичини і забрав их та завіз був вже до Лавочного, коли тут придержали их всїх жандарми і відставили до Стрия, з-відки відвезено их домів. Ґорґолєтта пущено в Стрию на волю, але він вже тогдї заповів, що єго товариші подорожі таки будуть в Бразилії. І не помилив ся. Всї згадані селяне суть нинї з родинами в Бразилії, але що потратили на дорогу все майно і приїхали до Америки без крейцаря, то мусїли там наймити ся до плянтацій кави і живуть тепер як невільники. Аґент Ґорґолєтто мешкає дальше в Удіне і вабить галицких селян до Бразилії. — Про се доносить львівска часопись Przegląd emigracyjny.   Убійник Паюта, котрий застрілив ротмістра Бариша в Крехові і котрий, як ми доносили утїк оногди з арешту в Жовкви, вже зловлений знов і приарештовапий в суботу в Крехові. Причина убійства Бариша була така: Офіцири в Крехові удержували собі касино. В тім касинї була кухарка, в котрій любив ся капраль Паюта. Єї відвідував він часто в ночи, а се причиняло ся до різних непорядків. Ротмістр Бариш, дізнавши ся про се, заборонив Паютї приходити нічью до кухарки. Коли се не помогло, укарав єго 14-дневним арештом, а кухарцї виповів місце. З мести причаїв ся Паюта дня 6. грудня з карабіном в руцї під вікном мешканя ротмістра і, коли той розібрав ся, та хотїв положити ся, вистрілив Паюта та убив єго на місци. Куля трафила ротмістра в саме серце.   Убійство вітця. З Дембицї доносять, що в ночи з дня 12 на 13 н. ст. грудня убила в селї Пусткові, повіта ропчицкого, 20-лїтна дївчина Гонората Бролонь власного вітця, ударивши єго підчас сну кілька разів обухом сокири в голову. Причиною убійства мало бути се, що отець часто картав дочку за розпустне житє. Сама убійниця віддала ся в руки суду в Денбици.   Огнї. В Завадові коло Стрия повстав дня 12 н. ст. грудня огонь і знищив загороду одного господаря. Огонь підложив 12-лїтний наймит, що служив у сего господаря і підложивши огонь пімстив ся на нїм за се, що він віддалив єго зі служби. Хлопець признав ся до вини і єго віддано до суду.   Зміна територіяльна. Видїл краєвий ухвалив предложити соймови закон о вилученю громад: Фельдбах, Кобильниця руска і Кобильниця волоска з округа повітової репрезентації в Чешанові, а о прилученю их до повітової репрезентації в Яворові.   Конкурс. З уваги, що на попередний конкурс оголошений в місяци червни 1892 р. не вплинула жадна розправа, про-то Головний Видїл Товариства "Просвіта" у Львові оголошує сим на підставі акту фундаційного з дати: Стрий 27 серпня 1890 р. конкурс на три премії "фундації имени Стефана Дубравского по 90 зр. а. в. Премії тоті призначені Високоповажаним фундатором за написанє найлїпшої популярної розправи в рускім язицї — з исторії, ґеоґрафії, етноґрафії, економії політичної, господарства або права. Премії має право признавати Головний Видїл Товариства "Просвіта" у Львові, до котрого належить надсилати працї конкурсові по день 1 н. ст. цвітня 1894 р. Преміована рукопись стає ся власностію Товариства "Просвіта" у Львові а рукописи праць непреміованих будуть звернені авторам. За Головний Видїл Товариства "Просвіта", у Львові дня 9 н. ст. грудня 1893 р. Д-р Омелян Огоновскій, голова товариства "Просвіта". Д-р Кость Левицкій, член видїлу.   Конкурси. Видїл повітовий в Калуши розписує конкурс на посади акушерок окружних з осїдком в Завою, Довгій войнилівскій, Войнилові, Кропивнику і Підмихайлю. Платня кождої акушерки виносить по 150 зр. річно. Поданя треба вносити до 15 н. ст. сїчня 1894 р.   Дрібні вісти. У Львові помер сими днями Теоф. Несторович, властитель реальности і емеритований урядник, в 64-ім роцї житя. — Павлина з Папарів Лодиньска, бувша властителька більшої посїлости, померла у Львові сими днями в 84-ім роцї житя.   Дѣло 