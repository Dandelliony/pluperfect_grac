Зізнаня Кушелева.

Власти россійскі мали свою рацію, коли хотїли перешкодити тому, щоби Кушелев вернув до Болгарії, бо ось що доносять тепер о нїм з Софії до Koln. Ztg.
Кушелев перебуває тепер в Филиполи, де єго поліція задержала, бо єго родичі запутані в справу убійства міністра Белчева. Батько Кушелева був властителем друкарнї, що містила ся лиш на 30 кроків далеко від місця, де убито Белчева. По доконанім убійстві ховали ся убійники через десять днїв в друкарни а відтак утекли з старим Кушелевом до Одеси.
О болгарских еміґрантах розповідає Кушелев так: Бувшій управитель россійского ґен. консуляту в Филипополи, Путята, має надзір над еміґрантами і старає ся о них. На приказ шефа одескої поліції придїлено кождому комісаріятови одного еміґранта, котрого задачею єсть пильнувати новоприїзджаючих з Болгарії і не допустити, щоби болгарскі аґенти довідали ся, де еміґранти проживають і що роблять. Потрібні для них гроші дає благотворительний комітет в Одессї. Одного дня повідомив старий Кушелев свого сина, що ще того самого вечера приїдуть убійники Вулковича; було то в два дня по убійстві. Батько і син пішли до порту; тут були вже давнїйші болгарскі офіцири Цанков, Сарафов і Диков, і они повитали обох убійників, що приїхали на корабли "Царь" з Константинополя. Оба приїхавші переночували в комнатї молодого Кушелева, котрий на приказ батька перенїс ся був до сусїдного монастиря. Коли Кушелев на другій день вернув домів, з приїхавших не було вже й слїду, а явив ся лиш того дня сам Путята. Батько сказав єму, що Путята дав єму знати, що поліція зробить ревізію, і для того оба приїхавші мусїли поїхати дальше в глубину Россії. Коло полудня не було вже нїчого і нїкого в комнатї а батько сказав єму, що оба патріоти вже поїхали. Пізнїйше довідав ся Кушелев, що петербургскій благотворительний комітет прислав для тих двох 600 рублїв, але Цанков взяв их собі. — Що ще більше зізнав Кушелев, то очевидно поки що єсть тайною болгарских властей. 