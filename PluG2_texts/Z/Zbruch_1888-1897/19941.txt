 ◦ ◦ ◦ ◦ ◦ ◦ ◦ ◦ ◦ ◦ 

Нова рада міста Львова зібравшися вчера о 10 год. в ратуши, удалась до лат. катедри на богослуженє (чому президент міста не зарядив на той день богослуженя також в рускій церкви, се рїч дуже дивна!) а повернувши з катедри відбула перше засїданє. Презид. Мохнацкій повитав нову раду і побажав успіху в трудах для добра міста а потім представив ґреміюм урядників магистрату. До комисії верификаційної на 9 членів вибрано і одного Русина о. Ал. Бачиньского.
Ставропигійскій Институт розписав конкурс на одну стипендію для учеників гимназіяльних і слухателїв прав, річно 100 зр., з фондації Мартина Прокоповича. Поданя треба вносити до 19 (31) марта с. р. через власти шкільні до Ставропигійского Института і долучити до них свідоцтва: хрещеня, що належать до гр.-кат. церкви; моральности і що виповняють точно всякі обовязки свого обряду; убожества; шкільні з послїдних курсів і испитів; посвідченє, що походять з родини Мартина Прокоповича, приходника в Сушнї, або суть родом з села Сушна, дек. холоївского, бо компетенти з такими условіями мають першеньство.
Межи шевцями стрийскими а роздільскими від давна уже панував спір о то, що шевці роздільскі привозили свої вироби до Стрия. Роздільскі виграли процес в намістництві і длятого в четвер прибули до Стрия на торг. Але шевці стрийскі напали на них — порозкидували им чоботи і виганяли з міста. Шевці роздільскі подали жалобу до прокураторії в Самборї.
З Николаєва (в повітї бобрецкім) пишуть нам: В нашій околици дуже часто "відновляються" старенькі образи, а ось і минувшого тиждня відновились краски на старенькім образку, представляючім св. Кристину, в селї Печенїї, в хатї зарібника Льва Заяця. Нарід в околици, почувши про се нове "чудо", почав сотками горнутися до бідної хатини, а Заяць, не могучи через то цілий тиждень взятися до роботи, упросив місцевого священика, щоби взяв образок до церкви, і віддав до скарбони всї гроші (10 зр.), які поскидали люде в єго хатї. 