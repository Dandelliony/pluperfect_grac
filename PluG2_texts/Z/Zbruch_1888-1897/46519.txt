Торжество Богоявленьске. — В справі убійства акторки М. Висновскої.

Торжество Богоявленьске випало вчера дуже величаво. Вже від 9-ої години надходили зі всїх церквей львівских процесії до Волоскої церкви і скоро виповнились улицї, примежні до улицї Рускої, вірними. По год. 11-ій двигнув ся похід з Волоскої церкви на Ринок до першої кирницї від сторони ул. Рускої, де мала освятитись вода. Впреосвящений в окруженю крилошан капітули, численного духовеньства і асисти з духовної семінарії станув при престолї, устроєнім при керници і умаєнім зеленію. Довкола станули процесії з численними різноцвітними хоругвами і свічами відтак заняли місця представителї всїх місцевих властей краєвих і автономічних в ґалевих уніформах, а по заду уставилось зі всїх чотирох сторін войско, з одної сторони вояки з 80 полку під командою капітана і в присутности одного ґенерала до даваня сальв а з инших сторін вояки з всїляких полків піших і кінних в нарадї для удержаня порядку. Проче місце на Ринку заняла публика, надзвичайно сим разом численна, бо і многі вірні з костелів поспішили на торжество Богоявленьске, а з многих вікон камениць в Ринку виглядали голови цїкавих. Зачалась відправа, підчас котрої милозвучні розлягали ся співи хору питомцїв і сальви вояків. У воздусї залягла тишина, ще більше зстепенована густими пластинками снїгу, падаючими з гори. При благословленю Впреосвященого похилив ся лїс хоругов, голови вірних поклонились ид землї, а послїдна сальва вояків і перші звуки имну, відограні музикою войсковою, закінчили відправу. В порядку зачав ся похід довкола Ринку. По процесіях, представителях властей, хорі питомцїв, в окруженю духовеньства ступав Впреосв. Архієрей, кроплячи Йорданьскою водою похилені голови вірних, а звуки пісни: "Явил ся єси", з маршами музики гомонїли в часї цїлого походу. Ще раз мусимо зазначити, що сегорічне торжество випало импонуючо і величаво. — Годить ся також згадати, що хор семінарії духовної викликав між присутними загальне признанє і похвалу, бо поминувши, що в хорі суть сильні звінкі голоси, то і відспіванє пісень було гармонїйне і свідчило о совістній праци теперішного діріґента п. Садовского, котрий цїлком безкористовно трудить ся для піднесеня семінарского хору до колишньої слави і значеня. — По відправі гостив у себе Впреосв. митрополит всю асисту духовну. В справі убійства акторки М. Висновскої відбудесь у Варшаві дня 22 с. м. розправа судова а перед трибуналом стане корнет ляйбґардійского полка, Александер Біртенієв, обжалований о се убівство. З акту обжалованя показуєсь, що Бартенієв пристрастно залюбив ся в Висновску і від 7 цвітня 1890 р. стояв з нею в близших зносинах. Висновска мала досить значне число адораторів, а Бартенієв був не звичайно о ню заздрісний, так що не могучи від своїх родичів, ґубернатора московского, одержати дозволу на вінчанє з Висновскою, грозив їй, що і Собі і єї відбере житє. В ночи на 30 червня 1890 р. Висновска зійшлась з Бартенієвом у винаймленім ним окремім помешканю, а рано о 6-ій год. явив ся Бартенієв у капітана Лихачева та признав ся, що застрілив Висновску. Комісія сконстатувала на Висновскій рану в околици серця від вистрілу револьверового, а при секції у внутренностях досить значну дозу морфіюма. На двох білетах візитових Бартенієва написала Висновска, що Бартенієв поступив собі справедливо, убиваючи єї, і попращала ся з Палицином, директором варшавских театрів, матерією та Александром Мишугою, своїм приятелем. Бартенієв толкує своє злочиньство тим, що зробив се на просьбу самої Висновскої і що взагалї робив все те в якімсь станї непритомности, тим більше що і сам мав випити якусь отрую. Не так знов свідчать подерті кусники з трех білетів Бартенієва, записані письмом Висновскої, такого змісту: I. Чоловік сей грозив менї смертію своєю — я прийшла, живої мене випустить. II. Послїдна година для мене вибила.. Чоловік сей не випустить мене живої. Боже, не оставляй мене... Послїдною гадкою моєю: мати і штука. Ся смерть виступає против моєї волї... III. Засїдка! Мушу умирати. Чоловік сей є справедливостію! Бою ся, дрожу цїла. Послїдна гадка моя — мати і штука! Боже, ратуй мене, поможи... Втягнули мене... була се засїдка. Висновска. Додати треба ще і се, що Висновска мала за кілька днїв виїхати в подорож артистичну по Европі і Америцї. Зізнаня свідків промовляють за тим, що Висновска побоювала ся пристрастної заздрости Бартенієва а сама дуже дорожила своїм житєм. 