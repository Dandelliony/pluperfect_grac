В справах довжників "Заведенія". — Достави для войска. — Покійний о. Яков Шанковскій призначив на добродїйні цїли.

В справах довжників "Заведенія" в Сулятичах одержали ми нову просьбу з відтам, щоби ще раз піднести прилюдно особливо справу спадкоємцїв Ивана Вітрова. В грудни 1889 р. подало і виєднало "Заведеніє" екзекуцію на маєток малолїтних дїтей по Иванї Вітрови в Сулятичах під Журавном в цїли заспокоєня своєї вірительности в сумі 180 зр. разом з 12%-вими відсотками і 12%-вими відсотками проволоки. Малолїтні, хотячи охоронитись від дальших коштів і екзекуції, зложили в ц. к. судї повітовім в Журавнї цїлу суму довжну, яка рїшенєм судовим признана була на рїч Заведенія. Тимчасом дня 4 сїчня 1890 р. до ч. 546 внїс жид Берль Фінклер з Журавна до ц. к суду повітового міско-делеґованого у Львові прошенє о екзекуцію против висше згаданих малолїтних на заспокоенє тої самої претенсії "Заведенія", виказуючи ся перед судом, що вже цесією з д. 27 падолиста 1889 р. набув претенсію від "Заведенія"!! Перша екзекуція була призволена через ц. к. суд повітовий в Журавнї, а львівскій суд повітовий, не знаючи о тім, позволив по раз другій на екзекуцію тої самої вірительности на річ Берля Фінклера яко цесіонаря "Заведенія". В такій спосіб "Заведеніє", не будучи в грудни 1889 р. властителем згаданої вірительности до малолїтних, впровадило в блуд власті судові, а Берль Фінклер, користаючи з несвідомости малолітних, подав другій раз о екзекуцію тої самої вірительности до суду львівского. В наслїдок того противзаконного дїланя виконали власті судові два рази екзекуцію на малолїтних а суд признав их вірителям — окремо "Заведенію" а окремо Берлеви Фінклерови — кошти екзекуційні.
Достави для войска. Вчера минув речинець вносити оферти на роботи зі шкіри. Пробки зложено в львівскій интендантурї а оферти відослано до Відня. Внесли оферти: Львів 32 шевцїв на 5100 пар чобіт, Кристинопіль 2 на 600, Золочів 3 на 600, Винники 1 на 100, Великі мости 200, Стрий 2 на 200, Куликів 4 на 1080, Броди 4 на 750, Долина 1 на 100, Дрогобич 23 на 2300, Розділ 1 на 300 пар. Загалом 75 шевцїв предложило оферти на 11300 пар чобіт. Римарскі роботи оферовали: Мих. Валихевич і Сам. Гіршгорн зі Львова, Стшемескій з Стрия і Кар. Костецкій з Калуша на вартість 6000 зр.
Покійний о. Яков Шанковскій призначив на добродїйні цїли 100 зр., роздїляючи их в сей спосіб: Для бурс: Ставропігійского Института у Львові, Народного Дому у Львові, Мих. Качковского у Львові, Народного Дому в Чернівцях, в Станіславові, Тернополи, Коломиї, Бережанах, Дрогобичи, Стрию, Золочеві, Бродах, Самборї, Сяноцї, Угнові і Перемишли; для бідних учеників: рускої ґімназії у Львові, руских паралельок в Перемишли, школи им. Марк. Шашкевича, львівскої семінарії учительскої; для института св. о. Николая; для "Шкільної Помочи"; для "Общества русских Дам" у Львові; для "Академічного Братства"; для Академического Кружка"; на будову другої церкви міскої при Народнім Домі; на фонди стипендійні: им. Тараса Шевченка, им. Володимира Барвіньского, еп. Юліяна Пелеша в Станіславові, — всїм по 3 зр.; — для потерпівших від неврожаю 5 зр.; — на будову руского театру 7 зр. — Гроші ті прислав на наші руки о. Петро Шанковскій, син покійного. 