◦ ◦ ◦ ◦ ◦ ◦ ◦ ◦ ◦ ◦

Доповняючій вибір посла на сойм краєвий з курії громад сїльских повіту перемиского, на місце зложившого мандат кн. Адама Сапіги, розписало намістництво на день 18. падолиста с. р. — О кандидатах на сей мандат посольскій пишуть з Перемишля до Kurjer-a Lw.: Мабуть о сей мандат буде старатись в першій лінії д-р Чайковскій, адвокат перемискій і віцемаршалок повітовий. Якої краски був би се кандидат, годї наперед означити. Крім д-ра Чайковского подають також за кандидатів кн. Адама Любомирского з Мижинця і А. Скарбек-Боровского зі Стубінка. Кого поставлять Русини зі своєї сторони, доси не звістно.
Торжественна инавґурація року шкільного 1890/91 в університетї львівскім, разом з торжеством положеня каміня угольного під будову будинку, призначеного на музей і лябораторії химічні — відбуде ся в четвер, 9 н. ст. жовтня. Торжество зачне ся богослуженєм в костелї св. Николая о год. 9-ій рано, відтак по промові д-ра Станецкого, ректора, буде держати д-р Кручкевич відчит инавґураційний "О Енніаністах" або приклонниках поезій Еннія в Римі за цїсарства. Опісля сенат академічний, представителї властей і инші гостї разом з університетскою молодїжію пІйдуть на місце будови до огороду ботанічного, щоби взяти участь в торжестві закладин каміня угольного.
Статути "Золочівскої Рускої Ради" не потвердило було львівске намістництво, подавши причину, що в статутах не сказано, кілько членів потреба для комплету загальних зборів. Замітне при тім се, що статути "Золочівскої Рускої Ради" суть майже дословною копією статутів "Подільскої Ради в Тернополи", а до затвердженя сих послїдних не робило намістництво нїякої перешкоди. Поправлені статути "Золочівскої Рускої Ради" вислано вже в-друге до намістництва.
Д-р Стефан Федак вибраний синдиком вдовичо-сирітского фонду аепархії львівскої.
Кандидати нотаріяльні в Галичинї внесли до міністерства справедливости поданє о побільшенє посад нотаріяльних в Галичинї, именно в містах, де суть суди колєґіяльні. Се поданє передав міністер до опінії всїм президентам судів окружних і начальників судів повітових а також маґістратам міст Львова і Кракова. Загальне число нотарів в Галичинї виносить лиш 198. На опорожненє посад вижидає по 14 лїт 257 кандидатів нотаріяльних.
Виключені студенти. Дирекція висшої школи рільничої в Дублянах повідомила в часї вакацій пятьох студентів сеї школи, що не будуть надальше приняті до дубляньскої школи. Виключені студенти походять з Царства польского. Між студентами дубляньскої шкоди викликало се виключенє велике вражінє.
Дрібні вісти. Громада Якимчичі-Клїцко, пов. рудецкого, одержала від цїсаря 100 зр. підпомоги на будову школи. — Посол до ради державної, Жигм. Козловскій, скликує своїх виборцїв з більших посїлостей округа виборчого Яворів-Мостиска-Чешанів на справозданє посольске до Мостиск на день 11 н. ст. жовтня с. р. — В Перемишли помер нагло минувшої пятницї капіталіст М. Горшовскій в бюрах каси для торговлї і промислу, в хвили, коли як-раз вибирав значнїйшу суму грошеву. — Рада міска в Бережанах надала почетне горожаньство п. Матв. Куровскому, вислуженому директорови тамошної ґімназії. — Дня 11 жовтня о год. 11-ій перед полуднем в костелї Марії Магдалини у Львові відбуде ся вінчанє капітана авдітора п. Жигм. Гекайла з п-ю Бертою Шушніґ, донькою майора Алойсія Шушніґ. 