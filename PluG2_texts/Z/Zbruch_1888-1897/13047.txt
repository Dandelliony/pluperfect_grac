Нещаслива пригода.

Нашому послови о. Н. Сїчиньскому лучилася вчера пополудни нещаслива пригода. Вертав він почтовим возом, що йде дорогою між Стояновом а Львовом, до Львова. З гори, під селом Жовтанцями колесо вихопилося з оси, віз перевернувся і викинув пасажирів, а між ними посла о. Сїчиньского так нещасливо, що віз пришиб єму своим тягаром ногу і покалїчив легко руку. При помочи селян піднесено віз, а покалїченого о. Сїчиньского привезла до Львова на своїм возі жена одного священика, що случайно під той час надїхала на місце нещастя. У Львові о. Сїчиньского знесено до єго мешканя, а лїкарску поміч подав єму д-р Лебедович. Причиною нещастя була недбалість заряду почтових возів, бо колесо було привязане до оси — шнурочком. Віз, перевернувшись, сперся на купу каміня, і то щастє, бо готова була бути катастрофа... 