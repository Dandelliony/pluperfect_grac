◦ ◦ ◦ ◦ ◦ ◦ ◦ ◦ ◦ ◦

Засїданє видїлу руского товариства педаґоґічного відбуде ся в четвер дня 21 н. ст. марта о 7-ій годинї вечером в комнатах "Рускої "Бесїди". Просить ся о комплєт! — Від видїлу.   З Тернополя повернули оборонцї обжалованої молодежи, кореспонденти ґазет і підсудні Боржемскій, Зубчевскій і Савицкій аж в пятницю вечером, і то в наслїдок застановленя руху на зелїзничім шляху Львів-Підволочиска, котре тревало звиш 80 годин. На привіт прибувших зібрала ся на зелїзничім двірци Підзамче польска університетска і реміснича молодїж а також кілька пань. Коли адвокати Дулємба, Соронь, Лєвенштайн і Лілієн висїли з ваґона, повитав их оклик: "Нехай живуть оборонцї молодежи!" Поліція, що була на двірци під проводом комісаря Лисаковского держала ся пасивно і завдяки тому не прийшло до нїяких непорядків. — В Тернополи устроїла була в четвер лава присяжних пир в честь оборонцїв.   Заведенє наукове для дївчат в Самборі. Польске товариство педаґоґічне ухвалило було на загальних зборах отворити женьску семинарію в Самборі під услівєм, що зголосить ся достаточне число учениць. Вибрана в тій цїли комісія довела свої приготовляючі працї до того, що вже дня 1 вересня с. р. можна буде отворити згадану семинарію. Ученицї, що покінчать сю семинарію, будуть могли приступити до испиту зрілости в котрій-небудь публичній семинарії учительскій. Зголошувати ся треба до дирекції учительскої семинарії в Самборі найдальше по день 15 н. ст. мая. Услівя принятя такі: Окінчений 15-тий рік житя, свідоцтво з окінченої 8-ої кляси видїлової або 7-ої кл. 7-клясової школи з науковим пляном для 8-клясових шкіл, оплата місячна 5 зр. а 2 зр. вступної такси та вступний испит на случай недостачі свідоцтв. Науку в тій новій семинарії будуть подавати учителї самбірскої ґімназії і учительскої семинарії.   Арештованя в Варшаві. З Варшави пишуть до Now-ої Reform-и: Від кількох днїв, а радше ночей маємо знов нову серію ревізій і арештовань. Найбільше арештовань було в ночи на 10 н. ст. марта; жандарми перевели нічні ревізії в кількадесятьох мешканях. Між арештованими находить ся двох инжинєрів і пять молодих пань з ґрупи т. зв. феміністок. Судячи з різних даних, жандармерія слїдить за якимсь заговором на основі соціяльній, хоч компетентні говорять, що цїлий сей заговір зводить ся до кольпортованя брошур між робітничим населенєм і до сходин на відчити.   Селяньске віче в Короснї заповіджене — як ми доносили — на 18 н. ст. марта заборонило староство другій раз в послїдній хвили.   Оминена зелїзнича катастрофа. В недїлю дня 10 н. ст. марта подорожні, що їхали нічним особовим поїздом до Ряшева, замітили перед самим Переворском, що поїзд задержано в поли. Як кондуктори пояснили публицї, було причиною задержаня се, що з Переворска випущено тими самими шинами товаровий поїзд. На щастє ніч була ясна, місячна і машиністи задежали оба поїзди о 2.000 кроків від себе. По заверненю товарового поїзду до Переворска поїхав поїзд особовий свобідно дальше.   Дрібні вісти. Дирекція зелїзниць у Львові доносить, що привернено рух поїздів на всїх шляхах всхідної Галичини а також на буковиньских льокальних зелїзницях. — В Кракові записав помершій сими днями еміґрант польскій Казим. Ратулд 35.000 зр. на цїли фундації університетского дому.   Дѣло   