Рускі урядові письма і друксорти — Краківскій „Czas“ — Проєкт нової зелїзницї льокальної. 

Рускі урядові письма і друксорти, виготовлювані у Відни, нераз уже давали причину до нарїканя Русинів, що печатані они „язичієм“ котрим анї нїхто в світї не говорить і котрого не то селянам, але часом і интелигентним людям годї зрозуміти. З нїмецкого на руске перекладає якійсь „допотопник“ ще з перед 1848 року, вихований на чудовищнім жарґонї Сїмаша, і не знає анї язика, анї правописи, — видко граматики рускої в руках нїколи не мав. Ми маємо під рукою друксорт на оплату шкільну по гимназіях. Що за „язичіє“ ! „Престоячоє посвіченє принятія і карту зложенія“ має ученик „статских“ шкіл „заполнити і снабдити“ марками і „на жаданіє указти,“ що „заплатил за семестер“. Що слово то або абсурд, або незнанє граматики та правописи ! Що значить „престоячоє“ ? Що значить „посвіченє“ ? хто пише у нас „статскій“ (Staats-) замість „державний“ ? хто говорить „снабдити“ замість „заосмотрити“ ? після якої граматики пишеся : „заплатил“, ;,заполнити“, „указти“, „жаданіє“ і т. п. ? І такі horrenda виходять з министерства і дістаються до рук учеників, котрі вже в 1-шій клясї гимназіяльній сміються з такого передпотопного язичія ! Час би тому зарадити !
Краківскій „Czas“ помістив недавно статью вимірену против галицких емигрантів в Россіи : о. Наумовича, Площаньского і Білецкого, що мовь-то они „з вязницї австрійскої пійшли просто в ряди россійскої єрархіи чиновничої і то відь разу на щебель висшій“. Се однакожь неправда. Кождий знає, що н. пр. п. Площаньскій в Петербурзї не занимає не то виднїйшого, але і нїякого становища, а жиє з поданнія „Слав. Благотворительного Комитету“. Нам писали недавно, що нашь Венедикт Михайловичь теперь в клопотах бо Благотвор. Комитет починає вже відмовляти єму подаяній, кажучи, що теперь скорше потребують помочи голодуючі Чорногорцї. Здавалось-би, що може о. Ив: Наумовичь займає там якійсь „висшій щебель“. Зовсїм нї ! О. Наумовичь єсть нинї, як то цїлому світови відомо з россійских часописей, сотрудником при одній кіївскій церковци. Зробивши фіяско зараз з першого разу при навертаню штундистів, титул єго „мисіонера“ стався илюзоричним. Як нам з Кієва пишуть , положеню о. Наумовича нїхто завидувати не може ; остатними часами старався о подїл доходів з своїм парохом - і того навіть не добився, а ще наробив собі великих неприятностей. Третого з емигрантів, п. Білецкого, чоловіка крїпкого здоровля і доброї постави принято в службу, але зовсїм не на „висшій щебель“. Єсть він в Каменци Подільскім чиновником „до особих порученій“, т. є. має десь щось вивідати, відкрити, вислїдити… Дежь ті „висші щеблї“, котрими „Czas“ страхає несвідущі круги і сфери ?!
Проєкт нової зелїзницї льокальної. Бар. Яков Ромашкан з Городенки стараєся о рїшучу концесію на будову зелїзницї льокальної о нормальнім шляху від стаціи Коломия до Городенки і Залїщик. Кошти будови обчислено по над 2 миліони. Сума тая має добутись через емисію акцій. 