◦ ◦ ◦ ◦ ◦ ◦ ◦ ◦ ◦ ◦

Виборцї округа виборчого Жовків-Рава-Сокаль! В понедїлок, дня 6 н. ст. падолиста, маєте виконати право своє конституційне і вибрати заступника интересів меншої посїлости до ради державної у Відни. Вже 27 вересня, порозумівшись з виднїйшими мужами вашого округа виборчого, головний комітет виборчій рускій поставив кандидатом на посла до ради державної п. Наталя Вахнянина, професора рускої ґімназії у Львові. Припоручати єго широкими словами — злишна річ. Наталь Вахнянин знаний не лиш вам, але й цїлому краєви. Знають єго Русини яко ревного і невтомного труженика на поли духового, економічного і національного відродженя нашої Галицкої Руси. Знають єго селяне різних сторін з закладаня читалень, з відчитів і письм для народу. Знають єго львівскі Русини яко такого, що приспішив заложенє школи народної рускої им. Маркіяна у Львові. Він трудить ся для добра вітчини нашої від повних трицяти лїт майже у всїх товариствах руских. Знаємо єго всї яко члена анкети, що ще в 1870 р. укладала справедливі права для обох народностей, щоб завести мир в краю. Чистий єго характер, горяча любов до народу свого, широке образованє, умність і знанє справ краю, потреб селянина та промисловця — все то, виборцї, дає вам повну поруку, що Наталь Вахнянин зможе і схоче успішно трудитись для вашого і краю добра в радї державній у Відни. Не дайте проте баламутитись нїкому, не слухайте людей лихої волї, не вірте нїяким намовам! Памятайте лише, що головний комітет виборчій рускій, кладучи вам Наталя Вахнянина на посла, мав добро ваше на оцї і вибрав для вас чоловіка умного, щирого і в широких кругах поважаного. Спішіть до виборів з тим пересвідченєм, що долю вашу складаєте в руки праві і певні!   З Відня пишуть нам: День перенесеня мощей першого соловія Галицкої Руси, Маркіяна Шашкевича, до Львова, відсвяткувала "Громада" торжественним богослуженєм. О годинї 9-ій з-рана станули до співаної служби Божої оо. д-р Т. Сембратович і Пюрко, а співав хор "Громади". На богослуженє прибуло богато членів віденьскої рускої кольонії а при "вічная память" можна було в очах зібраних побачити щиру слезу вдячности для незабутного нашого віщуна Маркіяна, що народним словом воскресив Русь з єї тяжкого невільничого сну і вказав дорогу, по якій має ити дальше кождий Русин, що бажає свому народови добра і долї. До панахиди станув крім оо. Сембратовича і Пюрка одинокій представитель партії "твердих" о. Куневич, за що єму належить ся подяка. Проча "твердь", в родї всяких гофратів і т. п., уважала за відповідне не явитись в церкві, хоть день був святочний а о. д-р Т. Сембратович в недїлю заповів час служби Божої. Замість вінця рішили "Громадяне" послати гроші на памятник і зібрали 10 зр., котрі вже вислано. Торжественні вечерницї "Громади" в память Маркіяна Шашкевича відбудуть ся дня 12 н. ст. падолиста. — К. Люнин.   Від Дирекції руского народного театру одержуємо отсе письмо: З причини що саля "Фрозіну" занята самими властителями в суботу 4-ого, а також в четвер 9-ого і в недїлю 12-ого н. ст. падолиста, то в ті днї представлїнь не буде. — В недїлю д. 5 н. ст. падолиста представить ся по раз другій "Крути, та не перекручуй", комедія зі співами і танцями в 5 дїях П. Мирного і М. Старицкого. — Дальші представлїня відбудуть ся: ві второк 7-ого на дохід відновленя могили незабутного Григорія Квітки-Основяненка "Сватаня на Гончарівцї" оперетка народна в 3 дїях, дальше в середу 8-ого і суботу 11 н. ст. падолиста. Близші вісти подадуть ся в своїм часї.   В справі крадежи в тернопільскій щадници пишуть з Тернополя: Вітця Рудого, при котрім найдено 16.000 зр. з украдених в тутешній щадници грошей, переслухувано оногди цїлий день, однако він не хотїв ся признати, де сховав решту грошей. Вкінци припертий до стїни, зізнав, що 4000 зр. сховав під шуфлядою в столї, а решту видав єго син на оборонцїв своїх в Тернополи і Відни та на приватні видатки.   Видїл краєвий ухвалив на вість о смерти соймового посла ґр. Антона Голїєвского: вивісити на соймовім будинку чорну хоругов, зложити на домовинї вінець, упросити п. Людомира Цєньского, презеса ради повітової в Городенцї, щоби на похоронї репрезентував видїл краєвий і вислати письмо кондолєнційне до жени покійного. — На вість про смерть Ивана Матейка ухвалив видїл краєвий на вчерашнім засїданю: 1) устроїти торжественний похорон коштом краю; 2) взяти участь в похоронї in corpore і зложити вінець на гробі; 3) вивісити чорну хоругов на будинку соймовім. Виповняючи згадані ухвали, вислав видїл краєвий три телєґрами до ґр. Стан. Тарновского, ґр. Ант. Водзицкого і презідента міста Кракова Фрідляйна, щоби займили ся в заступстві видїлу краєвого похороном помершого.   Скаженина між псами появила ся від якогось часу в Станиславові. Доси сконстатовано урядово два случаї.   Посол д-р Кароль Леваковскій скликав на день 5 н. ст. падолиста на 7 годину вечером збори виборцїв львівских до ратушевої салї, щоби пояснити им се, що дїє ся тепер у Відни. — Виборцї з більшої посїлости, скликані до Коломиї д-ром Вєльовєйским для вислуханя єго справозданя посольского, а до Сянока п. Гнївошом, ухвалили резолюції, що прилучають ся до звістного заявленя кола польского в справі реформи виборчої.   Дрібні вісти. Дня 14 н. ст. падолиста о 12-ій годинї в полудне відбуде ся в церкви Успенія Пр. Богородицї у Львові вінчанє п. Лонгина Федоровского, окінченого богослова, з панною Володимирою Луциківною, дочкою секретаря Ставропигійского Института. — Виставу в Чікаґо оглянуло 21,477.212 осіб за вступом платним і 6,052.188 за білєтами вільного вступу, отже разом 27,529.400 осіб.   Дѣло 