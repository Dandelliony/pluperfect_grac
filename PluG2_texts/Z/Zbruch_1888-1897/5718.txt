Нїмецкі газети — Парлямент францускій — Датчане

Нїмецкі газети нотують факт, що півурядовий „Русск. Инвалид“ оголосив сими днями царскій указ, після котрого войско кубаньских козаків має бути збільшене в часї мира о два а в часї війни о шїсть баталіонів „пластунів“. Пластуни суть то піші козаки, котрі уживаються виключно лишь до служби в передній сторожи і суть в сїй службі незрівнані. Їх спосіб воёваня виглядає більше на лад индіяньскій як на европейскій. Пластуни вербуються виключно лишь з Кавказу, котрого жителї суть до того рода служби дуже здібні. Доси було пластунов лишь дуже мало і длятого уживано їх лишь дуже мало. Так був в россійско-турецкій войнї лишь один баталіон пластунів, котрий по найбільшій части робив службу лишь під Шипкою і там відповідав зовсїм своїй задачи. — З Петербурга доносять, що министер Вишнеградскій не приняв предложеня париского банку есконтового в справі позички россійскої. — „Нов. Время“ каже о кризї канцлерскій в Нїмеччинї так : Здаєся, що кн. Бисмарк дїлає теперь отверто в интересї Россіи, а теперїшне становище єго викликує то переконанє, що на случай, наколи-б прийшло рівночасно до конфликту Нїмеччини з Россією і до нїмецко-англійского союза, мусїло-би бути безпосередним наслїдком такого стану рїчей то, що Россія помирилась-би з Австрією, а до них приступила-би тогдї і Франція. Характеристичними суть такожь і ті відзиви россійскої праси, котрі доказують, що гр. Кальноки не спізнався на плянах кн. Бисмарка.
В справі канцлерскої кризи констатують теперь нїмецкі газети загально, що в нїй настала застоя, а з Берлина надходять навіть вісти, що з сеї застої можна майже на певно вносити, що цїла справа закінчиться добре, і то так, що не настануть нїякі анї особисті анї политичні зміни, а мимо того причини і цїли, котрі кризу викликали, дійдуть до свого або иншими словами сказати : і кн. Александер одружиться з кн. Викторією і кн. Бисмарк не пійде в відставку. — В станї здоровля нїмецкого цїсаря не настала нїяка зміна а всї вісти, будьто-би єму погіршилося, суть неправдиві. — Цїсарева приняла протекторат над комитетом для несеня помочи в сторонах, де повінь наробила великого нещастя.
Парлямент францускій збереся имовірно 19 цвітня а засїданя потягнуться лишь до перших днїв мая. В такім случаю не поїде президент Карно анї до північних департаментів анї до Бельгіи. Фльоке постановив такожь не їздити теперь по департаментах і не давати пояснень о политицї кабинету, а буде чекати, доки в сїй справі не буде поставлена интерпеляція. — Агитація булянжистівска непокоїть вельми правительство, тим більше, що нинї мабуть вже і сам Булянже не таїться з своїми плянами. З Парижа доносять именно, що Булянже мав мав сказати, що він не думав вправдї нїколи о президентурї, але обставини змушують єго до того. По всїй имовірности не стоїть Булянже сам з горсткою своїх особистих прихильників, бо суми, які видано на єго агитаціи, не відповідають зовсїм єго маєткови. „Siécl“ доносить, що доси видано на булянжистівску агитацію в різних департаментах, о скілько звістно, 220.000 франків. Нема майже сумнїву, що Булянжерови помагають бонапартисти і що він лишь при їх помочи вийшов з вибору в департаментї Дордонь. Ось як сказав Роже, вірник кн. Виктора Наполеона, кореспондентови парискої газети „Figaro“: „Ми єсьмо независимі і отверті і не таїмось з цїлями, до котрих стремимо. Всюди, в Ен, в Дордонь, в Сабавдіи, в Марн і в Норд говорили ми зараз від першого дня всїм тим, що позістали вірними наполеоньскій традиціи : Милі приятелї, голосуйте на чоловіка, котрого имя значить : рїшуча опозиція против парляментарної републики і пошанованє волї народу. Наколи ген. Булянже удержиться на тім становищи, то ми не відкажемо єму своєї помочи. А тим, що нас так таїнственно запитують, длячого ми так робимо, кажемо ще раз : Наші комитети кажуть голосувати за Булянжером, бо з него смілий і відважний вояк, бо він розбудив в краю і войску чувство довірія і патріотизму, бо єго кандидатура єсть світлим протестом против теперїшних запутанин, бо він проповідає мир, послух і згоду, бо на послїдок єго вибір, єсть найсильнїйшим ударом в лице тих, що беруться нинї управляти Францією. Коли Булянже одержить через нас величезне число голосів, то се буде нам лишь на руку, бо покаже, що маємо в краю численних приятелїв, що ми готові і всюди добре зорганизовані. Так, в самім дїлї, ми готові.“
Датчане починають вже поволи знов думати о відобраню від Нїмеччини страчених по 1864 р. своїх провинцій, а на разї ставлять лишь смирненькі жаданя і відносяться до великодушности нїмецкого цїсаря. Очевидно єсть се першій крок, щоби давно забуту справу витягнути на верх. Даньска газета „Flensborg Avis“ помістила статью, виимково написану по нїмецки, щоби єї Нїмцї могли читати, в котрій покликуєсь насамперед на договір в Празї і каже, що після сего договору могли бути північні части Шлезвика і Гольштайну ажь тогдї прилучені до Нїмеччини, наколи-б жителї через загальне голосованє висказались за тим. Згадана газета звертаєсь відтак до цїсаря Фридриха і жадає, щоби він звернув північні округи сих країв, через що Нїмеччина не потерпіла-би нїякої шкоди і Данія була-би заспокоєна. 