◦ ◦ ◦ ◦ ◦ ◦ ◦ ◦ ◦ ◦

Галицка просвіта народна, як вже читателї знають, не дуже поступила наперед. До тепер не має нїякої школи ще 2000 громад в нашім краю а число анальфабетів виносить на 6½ міліона населеня зверх 4,800.000. Виходяча в Новім Санчи часопись Szkolnictwo, пишучи о тім, каже: "22 лїт нашого народного труду змарновані, міліони людей ростуть без просвіти, засуджені на духову смерть. Жиємо в краю, де вільно нам розвивати ся на народнім грунтї, ми, лиш ми одні з численних міліонів польского народа маємо в своїх руках просвіту народну — і ось які виказуємо  результати народної просвіти!" Застановляючи ся над причинами сего, замічає Szkolnictwo дуже справедливо, що у нас пишесь і говорить ся о просвітї народній дуже богато, а не робить ся майже нїчого.
Міска окружна рада шкільна у Львові подїлила цїлий Львів на 18 округів шкільних і видала брошуру виказуючу, котрі улицї належать до котрого округа. Щоби-ж усунути недогідности і можливі наріканя публики на невідповідний подїл міста на округи, просить тая-ж рада о замітки всїх, кого се обходить. Округи шкільні входять в житє від 1 н. ст. вересня і записувати дїти на першій рік науки можна лише до тої школи, в котрої окрузї жиють родичі дитини. Однакож ті дїти, котрі вже ходили до якої школи, можуть без огляду на мешканє, кінчити науку в школї, до котрої вже ходили. Руска школа им. Маркіяна Шашкевича не має округа осібного і до неї можуть вписувати ся дїти з цїлого Львова.
Новий уряд почтовий завело міністерство торговлї в Висовій повіта горлицкого. Доси функціонувала там лише через лїто філія уряду почтового з Устя руского. Обсяг дорученя сего уряду становлять громади: Висова, Блехнарка і Ганчова.
Розпорядженє маґістрату. По причинї появившої ся у Львові послїдними днями скаженини у псів видав президент міста розпорядженє, щоби всї пси не заосмотрені каганцями вести на шнурках, пси ходячі самопас будуть виловлювані і убивані а всї пси, що не виходить з дому, має оглянути ветеринар міскій.
Співак Мишуга заанґажований до будапештеньскої опери.
Дрібні вісти. Цїсар дарував громадї Любеля, повіту жовківского, 100 зр. на будову школи. — В Николаєві в Полудневій Россії появила ся спорадично холєрина у людей, котрі наїли ся раків. 