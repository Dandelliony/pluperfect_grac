◦ ◦ ◦ ◦ ◦ ◦ ◦ ◦ ◦ ◦

В Поднїстрянах коло Ходорова заложило товариство "Крамниця Яблонівска" філію свою — з черги сему. Стало ся се на жаданє місцевого властителя села, котрий, прочитавши в ґазетах, що згадане товариство закладає крамницї по селах, запросив, щоби і в Поднїстрянах заложило крамницю, а він из свого докидає певну суму на закладовий капітал, а також дає коршму на поміщенє крамницї і підводи безплатно.
Зміни в судівництві. На місце помершого совітника міністерства справедливости Бохеньского покликано, як довідуємось, президента окружного суду в Коломиї д-ра Тхуржицкого. Президентом коломийского суду має стати після кружачих вістей совітник висшого суду краєвого у Львові Пясецкій.
О. Евгеній Гузар, видавець "Житя Святих" оповіщує: "По причинї инфлюенци, на котру занедужало кількох зецерів в Станіславові, опізнилось докінченє друку IV-ого випуска "Житій Святим, але все таки розсилка зачнесь найдальше за тиждень. Свою замітку прошу приймити яко відповідь на численні запитаня: чому я доси, помимо заповідженя, не розіслав предплатникам згаданої книжки".
Лови в Перегиньску. В Перегиньщині від кількох лїт винаймає право ловів на грунтах домініяльних і громадских князь Адам Сапіга. Вже перед Різдвом відбулись грубі лови, на котрих убито 20 диків і 7 цапів. Тепер відбувають ся знов грубі лови. Князь приїхав 17 н. ст. сїчня разом з своїми синами і товариством до села Красне, де замешкав в камеральнім домі. Погода добра, тож і лови удають ся. За чотири днї, від 20 до 24 н. ст. сїчня убито 13 диків і 4 рисї. Именно рисї дуже розплодились в околици і роблять тепер великі шкоди в лїсній звіринї.
Побирати додаток до консумційного податку, в висотї 10%, дозволив видїл краєвий в дорозї адміністраційній, порозумівшись з намістництвом, громадї Княгинин кольонія. 