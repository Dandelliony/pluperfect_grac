◦ ◦ ◦ ◦ ◦ ◦ ◦ ◦ ◦ ◦

В рускій семинарії духовній у Львові зайшли знов непорозуміня між питомцями а ректором о. Бачинским. Ціла справа прибрала досить острий вид і тому ВПреосв. митрополит виделеґував комисію, зложену з крилошан оо. Петрушевича, Білецкого, Комарницкого і Кобиляньского, котра має роздивитись в цілій справі. Комисія урядує уже від двох днїв в духовній семинарії і переслухує поодиноко питомців.
Переклади з нашої литератури. Züricher Post подала переклад новелї "Цигани" Ивана Франка, печатаної свого часу в фейлетонї "Дѣла".
"Дзвінок" письмо илюстроване для науки та забави дїтей і молодежи почне виходити два рази в місяць з днем 1 ст. ст. сїчня 1890 р. у Львові під редакцією проф. Олександра Барвіньского. Предплата виносити буде 5 зр. річно. Потреба такої часописи в Галичинї відчувалась уже від давна, тож щиро витаємо се видавництво і бажаємо єму як найкрасшого розвою і щирого приєму в домах руских. 
Про загадану крадіж на почтї в Перегиньску пишуть нам з відтам: Cего місяця злодїї в Перегиньску розбили почту і шукали грошей, але почтар, не в тїмя битий, гроші в канцелярії держати, добре сховав, а полишив у шуфлядї тілько 1/2 кр., котрого злодїї, завстидавшися, не хотїли взяти і лишили на столї.
В бельгійских копальнях вугля почався страйк робітників. Всїх доси страйкуючих єсть до 100.000, а з кождим днем прилучаються до страйку дальші копальнї. Робітники домагаються зменшеня денної праці на девять годин і підвисшеня платнї о 15%. В Бельгії даєсь вже чути недостаток вугля.
Василіяньскі монастирї в Добромили і Лаврові уважаються мабуть вже латиньскими, бо в шематизмі латиньскої епархії перемискої на рік 1890 поміж єзуїтскими кляшторами поміщено сі оба наші монастирї і додано лише, що то монастирї Чина св. Василія Великого. Вправдї і в шематизмі рускої єпархії перемискої поміщено оба ті монастирї, але чи повисше подана згадка в латиньскім шематизмі не єсть мов-би заявленєм цілковитої адаптації єзуїтами сих монастирїв?
Дрібні вісти. В Кракові відбувся дня 23 грудня в тамошнім университетї виклад габилитаційний д-ра Вол. Пилята, адюнкта при гал. прокураторії скарбу, на доцента економії политичної — Рада міска в Чернівцях надала почетне горожаньство свому бурмистрови п. Ант. Кохановскому а єго портрет, роботи п. Тад. Попеля, помістила в міскій сали радній. — Підчас сильної бурї завалився ново вибудований Theatre Royal в Стратфордї. За кілька днїв мав бути відданий сей театр на ужиток публики. — Товариш Емина паши, Италіянець Кассаті, прибув до Венеції. — Партія соціально демократична в Будапештї рїшила взяти участь в загальнім страйку, якій гадають устроїти робітники цілого світа дня 1 мая 1890 р. — У Львові помер д-р Іосиф Шайф, конципист прокураторії скарбу. — В Будапешті помер головний редактор либеральної газети Nemzet. — Д-р Г. Бремер, властитель лїчничого заведеня для недужих на груди в Герберсдорфі, помер там дня 22 грудня по короткій недузї в 66 р. житя. Помер бездїтно а своє заведенє, вартости кілька миліонів, записав родинї. Заведенє д-ра Бремера мало всесвітну славу.  