Спір міста Львова з св. Юром о майдан святоюрскій. — Видїл медичний у Львові. — З Станиславова пишуть нам.

Спір міста Львова з св. Юром о майдан святоюрскій. Майдан святоюрскій єсть від довшого часу предметом спору між св. Юром а громадою міста Львова. Обі сторони виступають з претенсіями до ужиткованя єго. Громада м. Львова стоїть все при тім, що їй служить право ужиткованя того майдану на дві щорічні ярмарки с. є. на св. Юра і на Покрови. На веснї в р. 1886 велїв тогдїшний управитель дібр митрополичих п. Лев Ропицкій часть святоюрского майдану засадити густо корчами і деревиною. Громада міста Львова добачила в тім нарушенє посїданя майдану, а то именно під взглядом уживаня єго на ярмарки, і виступила з позвом провізоріяльним. Близько три роки тягнулась та справа в судї повітовім м. дел. С. І. у Львові, аж вкінци порїшив той суд рїшенєм з дня 2 грудня 1889. ч. 48503, що через засадженє части майдану деревами і корчами дїйстно нарушив св. Юр громаду міста, Львова в спокійнім посїданю і уживаню майдану святоюрского на ярмарки, заказав св. Юрови дальше нарушуванє того посїданя і засудив єго на кошти спору. Мотиви рїшеня судового ось які; Від непамятних часів посїдає громада міста Львова майдан святоюрскій в той спосіб, що два рази в році устроює на цілім єго просторї ярмарок. В наслїдок того може св. Юр лише такі акти посїданя на тім майданї предприймати, котрі би в нїчім не порушували повисшого права громади міста Львова. Тимчасом засадив св. Юр на майданї тім дерева і корчі так густо, що могли були утворити лїсок, а що такій лїсок був би безперечно перешкодою для відбуваня ярмарків на дотичній части майдану, для того засадженє дерев містить в собі нарушенє посї даня громади міста Львова. Прокуратори скарбу, котра в тім спорї заступала св. Юр, наміряє, як зачуваємо, відкликатись від cего рїшеня до висшої инстанції.
Видїл медичний у Львові. Міністерство просвіти візвало ще в липни 1889. р. видїл медичний краківского університету, щоби предложив фахове ореченє в справі маючого оснувати ся медичного видїлу у Львові, "до чого — як сказано в рескриптї — доси міністер не міг забрати ся за-для значних видатків, яких потребував медичний видїл в Кракові, але теперїшну хвилю уважає міністерство за відповідну, щоби близше розглянути сю справу". Видїл медичний в Кракові вислав міністрови просвіти жадане фахове ореченє, в котрім передовсїм застеріг ся, мов-би всї потреби медичного видїлу краківского були полагоджені і вичислив богато недостатків в устроєню клініки і саль викладових, — але рівночасно заявив ся рїшучо за отворенєм медичного видїлу у Львові, мотивуючи сю потребу довгим виводом і подаючи способи устроєня на разї клініки, саль викладових і т. п. Краківскій видїл медичний зазначив при тій нагодї, що суть в краю уздібнені кандидати на нові місця професорів і що отворенє другого видїлу медичного єсть пекучою потребою краю.
З Станиславова пишуть нам: Цілий артистичний персонал рускої сцени обходив виставленє опери "Різдвяна Ніч" дружним пиром, в котрім взяли участь всї артистки і артисти. Директор театру дякував в горячій промові режисерії і всему артистичному персоналови, що твердою а неутомимою працею довів до довершеня великого дїла, котре становить епохальну хвилю в розвитку рускої сцени. Відтак пійшов справдї артистичний бенкет: співи, горячі промови, деклямації. На лицях всїх участників пиру видно було велике одушевленє і вдоволенє з того, що щирій праци удалось побороти величезні перешкоди і поставити на рускій сценї рїч високої музикальної стійности, котра голосно засвідчить перед цілим світом о поступі і розвитку рускої штуки. Дай Боже нашому театрови як найбільше таких світлих хвиль!
Для нашого руско-народного театру настали тепер тяжкі часи. По перше почавши від Львова йде за ним мара — недобору. В Станиславові на часок засвитало було єму лучше поводженє, однак при кінци публика дуже мало відвідувала театр і він виїхав з Станиславова серед зовсїм сумних відношень. Публика не-руска, немов демонстративно, відтягалась від нашого театру. До того прибуло нове лихо — инфлюенца. Обоє пп. Гембицкі ще в Станиславові занепали сильно і мусїли там лишитись, а зараз по приїздї до Дрогобича занедужали пп. Осиповичева і Стечиньскій. Тому то замість заповідженого "Глитая" мусїла дирекція в Дрогобичи на перше представленє дати "Дай серцю волю" — при майже порожній сали. В такій прикрій для дирекції театру хвили повинна руска публика подати своїй одинокій сценї помічну руку. Сумно дуже, що небезпечність кризи припала як-раз в хвили, коли театр виставив такій твір, як "Різдвяна Ніч", і тим зєднав собі найбільше признанє. Коли, як сказано висше, неруска публика — може і з оглядів політичних по сегорічній сесії соймовій — відтягаєся від руского театру, то тим більшій патріотичний обовязок мають Русини — в сїй хвили Русини з Дрогобича і околиці — солідарно приходити свому театрови з помочею. Театр прецінь єсть институція, котрою дорожить кождий просвічений нарід! 