◦ ◦ ◦ ◦ ◦ ◦ ◦ ◦ ◦ ◦

Про народно-рускій театр пишуть нам з Бурштина: Дня 17 н. ст. липня дав наш театр на перше представленє у нас "Барона циганьского". Представленє се випало гарно: гра артистів була дуже добра, а публика битком заповнила досить просторий льокаль. Ми бачили многих наших священиків з родинами, богато селян і місцеву интеліґенцію [в більшій части польску, бо рускої єсть в Бурштинї небогато]. Признанє належить ся Хв. Дирекції театру за те, що она дала можність селянам користати з театру, завівши зшитки по 10 білєтів за 1 зр., отже по 10 кр. за білєт. Дальших кілька представлень відбудуть ся в суботу, недїлю, ві второк і в четвер. Відзиваємо ся ще раз до патріотичних наших людей з околицї Бурштина, щоби як найщирше старались підперти свою институцію через той короткій час гостини в Бурштинї.   Три нові стипендії кожда по 138 зр. річно, з фундації бл. п. Сушкевичів, призначені для учеників висших і середних шкіл, війдуть вскорі в житє. Фундаційний капітал, що виносить тепер около 10.000 зр., находить ся під управою Ставропигійского Института, котрий буде роздїляти ті стипендії. Конкурс буде розписаний вже з початком слїдуючого шкільного року.   В бурсї Ставропигійского Института було в сїм роцї шкільнім 26 питомцїв, з котрих 21 ходило до ґімназії рускої і нїмецкої, а 5 образувало ся на церковних півцїв. З учеників ґімназіяльних приступило 5 до испиту зрілости, здало єго 4, а один має поправку; першу клясу одержало 13 учеників, а 3 має поправку з одного предмету по феріях. З дяків учило ся двох ремесла, именно кравецтва.   Рада міста Львова на вчерашнім засїданю ухвалила виплатити 14.000 зр. на підмогу для урядників і слуг маґістрату та для учителїв шкіл міских, а то в наслїдок дорожнї з причини вистави.   Зміна власности. Маєтність Черкавщина, в повітї чортківскім, купив п. Василь Ропій від п. А. Довичевої за 70.000 зр.   Санкція закона краєвого. Wiener Ztg. оповіщує санкціонований закон галицкого сойму, що надає видїлови краєвому право вставляти до буджету краєвого на підпиранє зелїзниць льокальних по 300.000 зр. річно через 75 лїт, почавши від 1894 р.   Вписи на університет віденьскій будуть відбувати ся від 1 до 13 н. ст. жовтня. Авля університету віденьского має бути прикрашена историчними картинами кисти Фр. Матуга, коштом 60.000 зр., котрі за дозволом цїсаря вставлено в буджет міністерства просвіти і котрі мають бути виплачені ратами до 4 лїт.   Міґреніна. Против болю голови винайдено нове средство т. зв. міґреніну. Після справоздань медициньских фахових часописей дїлає міґреніна навіть при найсильнїйших болях голови незвичайно успокоюючо. Deutsche medicinische Wochenschrift доносить, що міґреніну уживали лїкарі вже від пятьох лїт, але аж тепер рішили ся уживати єї загально. Найбільші поваги лїкарскі мали заявити, що нововинайдене средство перевисшує о много всї попередні подібні лїки. Особливо добрі наслїдки дає міґреніна при болю голови, міґренї, похмілю, затроєню нікотиною і т. ин. недугах. Міґреніну продають вже в аптиках.   Дрібні вісти. Маршалок краєвий кн. Евст. Сангушко виїхав оногди на кілька тижднїв до Гумниск. — У Львові помер оногди скоропостижно в часї проходу по огородї єзуїтскім Жигм. Ріхтман, бувшій радний міскій і член многих товариств добродїйних. — Кваліфікаційний испит для рільничих шкіл зложив в Дублянах п. Стан. Юхнович.   Дѣло 