О основанє руского товариства асекураційного. — Процес проф. Михаила Козловского. — Сасів яко місце купелеве.

Поважний круг самих чільних Русинів галицких зі Львова і з провінції стараєсь о основанє руского товариства асекураційного опертого (як Краківске і Славія) на взаїмности. Статути були вже в міністерстві, тепер знаходять ся в галицкім намістництві, котре має дати свою опінію, а потім знов відійдуть до міністерства для остаточного порішеня. Позаяк "Червоная Русь" в остатнім числї порушила таку поважну справу в спосіб правдиво "штубацкій" (бо вже a priori погребла руске товариство асекураційне в Галичинї а радить, щоби о таке товариство старались буковиньскі фонетики), то ми можемо заявити, що о судьбі сего товариства в теперішній хвили не можна ще відзивати ся в такій спосіб, мов би оно було вже погребане. Противно, ми скажемо, що вже би хиба львівскому намістництву і міністерству ишло о неґацію всего, що руске о неґацію доводжену до послїдних границь, коли б не удїлило концесії сему товариству, не маючому нїчого спільного з політикою. Того ми не надїємось, тим більше, що статут попідписували люде, з котрих анї одному львівске намістництво абсолютно нїчого закинути не може, а що-до самої потреби такого товариства, то вже ж нїхто не зможе заперечити єго потреби у всхідній части Галичини, де доси нема ще анї одного товариства асекураційного. Процес проф. Михаила Козловского з Калина перед трибуналом у Львові о дезертирство. Позавчера, с. є. 26 н. ст. вересня відбула ся о 4-тій годинї з полудня в львівскім судї карнім розправа против увязненого угнівскою жандармерією професора россійскої ґімназії в Каліши, Михайла Козловского, котрого обжалувала ц. к. прокураторія державна о провину ухиленя ся від войскової служби (§.45 закона з дня 11 цвітня 1889 р.) Трибунал складали пп. Богдані, Яновскій і Фіґер під проводом совітника Дуневича. Прокураторію заступав д-р Гельденбурґ, а обжалованого боронив адвокат д-р Стефан Федак. Хід розправи подамо в завтрішнім числї "Дѣла", а тепер зазначимо лише загально, що по переведеній розправі і знаменитій оборонї д-ра Федака трибунал увільнив М. Козловского від обжалованя, однакож заступник прокураторії зголосив зажаленє неважности і обжалованого задержано у вязници.
В справі проф. Михайла Козловского зайшла через вчерашній день цїлковита зміна, дякуючи енерґічним заходам єго оборонця, адвоката д-ра Стефана Федака. Прокураторія відступила вчера від зголошеного зажаленя неважности, а в наслїдок того суд випусти в п. Козловского і — після инструкції до закона войскового — відставив єго до найблизшої власти політичної, с. є. до дирекції полиції у Львові, щоби тота знов відставила єго до ц. к. староства в Раві рускій. Однак — за интервенцією д-ра Федака — намістник ґр. Бадені казав випустити п. Козловского зараз на вільну стопу і дирекція поліції се сповнила. Сегодня-ж видано п. Козловскому уже і єго пашпорт, отже може без перепони опустити границї австрійскої монархії. Сасів яко місце купелеве.
Не завадить ширшій П. Т. Публицї дізнатись де-що за наше містечко Сасів. Оно дуже принадне своїм романтичним положенєм, а посїдаючи ще довкола досить шпилькових лїсів, і здорову воду, рахуєсь оно до місць купелевих. Тож на вакації приїзджає тут троха интеліґенції польскої і жидівскої, а вже найменче рускої. Часто бувають тут всїлякі забави підчас сезону купелевого, а майже що недїлї вибираєсь сюда якась прогулька, то з Золочева, то из Зборова, і відвидївши в Підгірцях замок князя Санґушка, славний из своїх старинних забитків, попасають з поворотом в Сасові та й забавляють ся після уложеної наперед проґрами. Находячись отже середа користних обставин, наше містечко могло-б набрати слави стації кліматичної і місця купелевого, і могло би витати у себе що року сотку гостей, потребуючих гідропатичної курації і відпочинку на свіжім воздусї. Але що-ж, коли наші пани галицкі, не уміють використати своєї землї, і справедливо накликує д-р Жеґота Кручиньскій своїх земляків, щоби взяли ся совістно до дїла і не щадили гроша і труду, а богато хорих не потребувало би вибиратись за границю на курацію, а вдоволяло-б ся краєвими купелями, єсли-б они nota bene були уряджені і зорґанізовані на лад заграничних заведень. Коли би в Галичинї були панами Нїмцї або Чехи, то она би певно використали ту річ і потрафили-б не лише своїх земляків затримати в краєвих купелях, але ще і з заграницї вербували-б до себе. Д-р Крувчинскій виказав в своїх статьях детайлічно (они печатані в Przeglad-ї 1889), що Галичина посїдає всї потрібні условія, щоби закладати у себе заведеня купелеві і кліматичні, — але до того треба конче великих вкладів і доброї орґанізації.
Того власне бракує і в Сасові. Теперішна дїдичка п. Клявдія Торосевичева жахає ся хоть-би найдрібнїйшого вкладу і ви датку на заклад купелевий, — а то годї! бо гостї мають право за гроші домагатись бодай найпотребнїйшої вигоди, н. пр. сталого лїкаря, без котрого хорі не можуть обійтись. Того року щасливим трафом прибув до Сасова полковий лїкар з Золочева д-р Мартинович за 1-місячною відпусткою, і тим лиш способом мали купелеві гостї вигоду. Перед кількома роками, коли сей заклад купелевий був під зарядом енерґічного і спосібного гідропати д-ра Медвея, то бувало 300—400 гостей і всї були з тогдїшного заряду дуже задоволені. Тепер же повно наріканя на різні непорядки; от пр. той став в парку, Біг зна коли чищений, не то, що нема з него жадного хісна, анї приємности, але ще противно, зі взглядів санитарних єсть дуже шкідливим для здоровля бо своїми вапорами і гнилими міязматами затроює околицю і єї воздух. Длятого-ж то всї щиро бажають, щоби Сасів перейшов в щирійші руки, а за зміною властителя все проче змінило-б ся на лїпше. Поки що єсть пожадано, щоби хто з пп. докторів медицини схотїв на стало поселитись в Сасові, бо утриманє єсть відповідне, а на те складаєсь постійна річна пенсія из скарбів: колтівского, підгорецкого і від фабрики паперу. При тім можна би обняти і заряд купелевого заведеня, котре єсть одиноке на ту околицю, кільканацяти миль вокруг.
З. 