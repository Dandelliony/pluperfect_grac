◦ ◦ ◦ ◦ ◦ ◦ ◦ ◦ ◦ ◦

Обсада катедр на богословскім видїлї львівского університету. Сенат предложив таких кандидатів: на катедру христіяньскої фільософії д-ра Лясковского; на катедру доґматики спеціяльної д-ра Бильчевского з Кракова; на катедру исторії церковної д-pa Т. Ґромницкого, надзвичайного професора права церковного в краківскім університетї; на катедру наук біблійних нового завіта д-ра Мишковского, префекта рускої семинарії духовної у Львові.
З Угнова пишуть нам: Дня 10 н. ст. серпня зажадано зі Львова, щоби п. М. Козловского відставити до львівского суду карного і дня 11 н. ст. відїхав він там. Доконче хотять примінити в тій справі новелю до закону войскового і обжаловують після §45 сеї новелї. Міністерство справедливости зажадало від суду угнівского точно представити цїлу справу і як найскорше предложити. Що з того вийде, годї ще знати, але мабуть зі Львова випустять Козловского на волю.
Огнї. В Хлїбовичах великих, пов. бобрецкого, займив ся огонь дня 9 н. ст. серпня около полудня. Повідомлений телеґрафічно начальник сторожи пожарної в Старім селї, п. Спенадель, вислав сейчас сикавку і 8 пожарників, котрі помимо роботи в поли збігли ся в 10 мінут по алярмі. В пів години прибула сторожа на місце огню, де заливала і розривала горючі хати помимо сильного вітру. Селяне з війтом відтягали ся від ратунку. Погоріли до тла дві хати селяньскі разом з будинками господарчими, а серед огню погоріло теля і корова попекла ся. Сїно і солому виратувала сторожа старосельска руками. — Дня 6 н. ст. серпня о год. 1-ій по полудни займив ся огонь в Раківци коло Щирця і в одній хвили засяг всї будинки господарскі разом зо звезеним збіжем тамошного властителя обшару двірского і коршмою, в котрій він мешкав, а відтак перекинув ся на два сусїдні господарства тамошних селян, при чім погоріли до тла костел і школа. Гасила огонь сторожа пожарна з Николаєва і по великих трудах удалось їй огонь зльокалізувати, бо могло було инакше цїле село пійти з димом.
Краківскій трибунал карний розсуджав минувшої суботи відклик п. Володимира Левицкого, академіка, що-до зарядженої прокураторією конфіскати єго бесїди, виголошеної на похоронах Мицкевича. Трибунал вислухавши виводів прокуратора і оборону, знїс цїлком заряджену конфіскату. Прокуратор не дав ще за виграну і зголосив відклик від сего рішеня до висшого суду.
Дипльоми маґістрів фармації мусять мати на будуче ті фармадевти, котрі самостійно мають управляти аптиками. Так орікає найновійше розпорядженє міністра просвіти, видане до деканів видїлів лїкарских у Відни, Празї, Инсбруку і Кракові та до деканатів видїлів фільософічних в Чернівцях і у Львові. Крім того мають виказатись ті майстри пятилїтною практикою в аптиках.
В галицкім Заведеню для слїпих у Львові, улиця Личаківска 37, єсть опорожнених 5 місць для хлопцїв а 4 місця для дївчат, котрі не мають ще 10 лїт житя. Рік шкільний зачинає ся 1 вересня 1890. Близших условій удїляє дирекція Заведеня. Годить ся зазначити, що Заведенє для слїпих у Львові не єсть лиш институцією добродїйною, для найбіднїйших дїтей сельских, але в тім Заведеню дїти сліпі з заможнїйших родин найшли би опіку і одержали би старанне вихованє та спеціяльну і систематичну науку в предметах шкільних, котрої не можуть одержати в домі родительскім.
Назви місцевостей на Буковинї змінялись відповідно до зміни політики краєвого правительства і після забаганок православної консисторії, так що в неодній назві годї тепер навіть догадатись первістної назви місцевости. Теперішний управитель Буковини, ґр. Паче поручив подрібно розслїдити ті назви і справити их а усунути прозвища накинені им самовільно. Розумієсь, що се справа великої ваги, лиш коби то при тих розслїдах руководженось цїлком совістно і безсторовно.
Дрібні вісти. Цїсар жертвував 500 зр. підпомоги для погорілцїв в Николаєві, пов. жидачівского. — Дирекція карного заведеня в Станіславові оголошує, що Микола Дубас, засуджений в Золочеві 1887 р. за злочиньство крадежи на кару 4½-лїтнои тяжкої вязниці, утїк дня 7 с. м. з полевої роботи з Опришовець; він має 24 лїт середного росту, і сильної будови тїла, говорить по руски і по польски. Коло правого ока має мертву кість. — Дня 5 н. ст. серпня відбуло ся в Сїльци коло Єзуполя вінчанє п-ни Михайлини Рошкевичівної, звістної писательки галицкої, з п. Іосифом Иванцем укінченим богословом. — В Станіславові відбуває ся тепер нівеляція міста, щоби завести правильну каналізацію; роботи веде инжинір п. Іос. Єґерман, професор львівскої політехники. — У Відни помер дня 9 н. ст. серпня Едвард Бавернфельд, звістний писатель нїмецкій, в 89 р. житя. 