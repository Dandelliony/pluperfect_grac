◦ ◦ ◦ ◦ ◦ ◦ ◦ ◦ ◦ ◦

Міністр судівництва ґр. Фридрих Шенборн приїде до Галичини в перших днях, правдоподібно 6 н. ст. вересня на люстрацію судів. Побут міністра в нашім краю продовжить ся більше нїж через два тижднї.
На часткову реґуляцію рік призначило міністерство між иншим слїдуючі дотації: на реґуляцію Днїстра під Галичем 13.000 зр., під Єзуполем і Маріямполем 22.500 зр., під Суботовом, Різдвянами і Перлівцями 58.819 зр. Власне для огляду тих робіт намістник ґр. Бадені їздив дня 8 (20) с. м. до Галича, а з-відси до Перловець, а відтак Днїстром до Нижнева.
Про зміни в галицких урядах доносить N. fr. Presse: Совітник двору Коритовскій обійме з днем 1 жовтня с. р. посаду віцепрезидента краєвої дирекції скарбу у Львові на місце бар. Йоркаша, котрий має пійти на пенсію. — Ходить поголоска, що президент висшого суду краєвого у Львові Яков Симонович з огляду на здоровлє внїс просьбу о спенсіонованє.
Нещаслива пригода. Зі Станіславова доносять о страшній пригодї, яка лучила ся на болотах в околици Станіславова. Перед кількома днями вийшов на лови на болотні птицї молоденькій, 16 лїтний син п. Іосифа Яблоновского з Загвіздя. Очевидно не знав околицї, зайшов на болота і в них утопив ся.
Вистріли з армат було чути в Кракові через цїлу ніч з 24 на 25 с. м. Се вперве відбували ся нічні вправи артилєрії на валах в кріпостях з західної сторони міста. А рано того дня стріляли з армат під Білянами. Мешканцїв з двох сел Холерин і Будзів видалено в хат для осторожности а цїлу околицю обставлено вояками.
Дрібні вісти. В Парижи помер досмертний сенатор Тестелєн, котрий розпорядив, щоби тїло єго спалено і поховано без реліґійних церемоній. — Цїсар дав громадї Смерек в повітї лїскім запомогу 100 зр. на покритє коштів будови школи. 