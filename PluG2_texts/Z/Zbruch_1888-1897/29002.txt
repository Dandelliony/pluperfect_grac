◦ ◦ ◦ ◦ ◦ ◦ ◦ ◦ ◦ ◦

На вчерашнім представленю в рускім театрї дуже мало було осіб з рускої публики. Присутних старших Русинів можна було почислити на пальцях, а загал публики творили не Русини. Сумний той факт підносимо з правдивим сожалїнєм і надїємось, що то хиба лиш виїмкова случайна поява. При тім мусимо зазначити, що на перших трех представленях театру не бачили ми многих руских родин, котрі числяться до самого верху львівскої интелигенції рускої і беруть участь в инших напрямах публичного житя. Ми маємо повне право надїятись, що ті родини не залишать і тут показати свого патріотизму, і на будучих виставах нашого театру не будуть світити мов-би демонстраційною абстиненцією.
Трибунал касаційний у Відни розсуджував справу кн. Сулковского, котрого вивели з заведеня божевільних д-ра Ляйдесфроста слуга заведеня Кравтґартнер і инспектор Векшахер. Трибунал, прихиляючися до оборони, що кодекс австрійскій робить виразну різницю між курандами а малолїтними, знїс першій засуд і обох увільнив цілком. Кодекс австрійскій знає лиш уведенє малолїтних а не курандів з-під власти куратора.
Дрібні вісти. Цісар дозволив приняти і носити папскій хрест Pro Ecclesia et Pontifice: Іосифови Мандрикови, начальникови громади Тартакова і бар. Фр. Ромашканови, властителеви дібр в Станиславові — Іван Мочарний, майстер ковальскій при паровім тартаку в Порогах, пов. богородчаньского, жонатий і маючій четверо дїтей малолїтних, числячій 50 лїт, виїхав в Порогів дня 5 цвітня с. р. через Станиславів і Стрий, і там дня 7 цвітня бачився з своєю сестрою, а звідси виїхав до Львова, щоби зложити испит на машиниста при паровім тартаку. Від того часу нема по нїм нїякого слїду; здаєсь, що Мочарний не приїхав до Львова, бо до нїкого ту не зголосився, а побоюються, чи Мочарний не упав жертвою якого злочиньства, бо мав при собі документи і до 20 зр. готівкою. — Після депеші з Мельбурн на островах Соломоньских убили Англійця, п. Нільсона і зваривши єго зїли разом з трема тамошними хлопцями. За-для того англійскій корабель панцирний Royalist збомбардував села дикарів і они утекли в гори.  