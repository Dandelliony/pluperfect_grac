◦ ◦ ◦ ◦ ◦ ◦ ◦ ◦ ◦ ◦

Еп. Куїловскій — як телєґрафічно доносять — буде на авдієнції у цїсаря, коли сей поверне з угорских маневрів.
П. Ярослав Романчук, наш земляк [братанець посла Юліяна Романчука], проживаючій від кількох лїт в Софії, одержав правительственну посаду (учителя францускої мови) при ґімназії у Варнї.
Епідемічний шпиталь постановив маґістрат львівскій вибудувати при улици Пекарскій за війсковими бараками на міских грунтах. Будинок сей буде віддалений від замешканих домів і окружений садами і буде призначений для епідемічно хорих. Будова начне ся сими днями і має бути укінчена до місяця, бо маґістрат мусїв тепер підчас тифусу наймити поміщенє для хорих в шпитали сестер милосердья.
Огонь. В Голоску великім коло Львова запалила ся оногди в ночи стодола Дашкевича. Огонь зльокалізували місцеві селяне при помочи львівскої сторожи огневої, так що згоріла лиш одна реальність. Шкода виносить кілька тисяч зр., бо стодола була переповнена збіжєм і різними знарядами господарскими, з чого нїчого не виратувано. Будинки були убезпечені.
О закладаню і уряджуваню грунтових книг в Галичинї ухвалив сойм в послїдній сесії закон, котрий, як ми доносили, не одержав цїсарскої санкції. Видїл краєвий постановив для того предложити соймови в найблизшій сесії новий проєкт закона, на підставі котрого при парцеляції давних домінікальних грунтів буде minimum 100 (замість 25 зр.) безпосередних податків для установленя віддїльних табулярних тїл з правом вірильного голосу до різних репрезентацій. З причини роздробленя тих домінікальних земель виносило в роцї 1873 число виборцїв з курії більшої посїлости 1854, в шість лїт пізнїйше 1972 а в 1885 роцї вже 2076.
Еміґрація. Краківска поліція задержала дня 6 н. ст. вересня 17 селян з Золочівщини, що виїздили до Бразилії без достаточних фондів.
Страшна пригода лучила ся в Залїщиках. Дві сестри 14-лїтна Рожа і 11-лїтна Фані Репс, купали ся в Днїстрі, коли нараз старша увидїла, що малу Фані пірвала вода і занесла на середину ріки. Не надумуючись кинула ся на ратунок і ухопила тонучу, але не мала сили удержати ся на верху води, анї увільнити ся вже з рук сестри, котра єї судорожно держалась. По довшім шамотаню пішли обі дївчини на дно. Тїла их віднайдено аж другого дня.
Загадочна исторія. В роцї 1870 щезла одному почтовому урядникови в Чернівцях 5-лїтна дочка, котрої нїяким способом не можна було віднайти. Сего року, отже по 20 лїтах, одержали родичі пропавшої дївчини безименне письмо з Каїра, де було сказано, що дочка их жиє в Каїрі в гаремі під именем "біла княжна". Родичі віднесли ся в тій справі до австрійского консуля в Каїрі з просьбою о освободженє их дочки з гарему і відосланє єї до родини, однако консуль відповів, що єго розслїди не принесли результату, бо в Каїрі нема дївчини під назвою "білої княжни".
Дрібні вісти. Дня 22 н. ст. вересня відбуде ся вінчанє п. Омеляна Білинкевича окінченого богослова з панною Антониною Заячківскою дочкою п. Тита Заячківского судьї повітового в Будзанові. — Ґенеральний директор зелїзниць державних барон Чедик має 16 н. ст. вересня приїхати до Львова. — Дня 22 н. ст. вересня відбуде ся в Любичи вінчанє окінченого богослова п. Теодора Савойки з панною М. Лазорівною, дочкою тамошного пароха. 