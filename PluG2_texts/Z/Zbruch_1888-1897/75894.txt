Славні чародїї.

Мало таких людей, котрі би бодай не чували коли про таких чародїїв, що то показують свою штуку за гроші. Они їдять жаріюче вуглє і пускають відтак искри з рота; капають собі на язик розтоплену смолу і витягають з рота всїлякі стяжки, показують всїлякі штуки з картами і т. д. На штуки тих чародїїв люблять дивити ся і старі і молоді; одні дивують ся их зручности, а другі недовіряють им або таки просто думають, що им "нечистий" помагає. Наші люде кажуть, що ті чародїї "тумана пускають". І справдї так, они пускають дїйстно тумана: им не помагає нїяка "нечиста сила", хиба лиш их власна зручність, а відтак і то, що суть люде, котрі дадуть ся дуже легко чим небудь затуманити. Такі чародїї були з давен давна та суть ще й нинї, лиш що давнїйше они удавали, що мають в собі якусь надприродну силу і люде им вірили. Нинї не хотять вже люде в то вірити, то й ті чародїї признають ся отверто, що всї ті штуки, які они показують, роблять лиш своєю незвичайною зручностію.
Найбільше було і єсть ще нинї таких народїв в Хинї і в Индіях. Але й старі Єгиптяне, Греки та Римляне знали вже про них. Особливо богато таких чародїїв було в середних віках в Италії, з відки они заходили до Франції і Нїмеччини. Их називали з латиньска "престідіґітаторами т. є. "скоропальцями" або "сакуляріями т. є. мішочниками", від того, що всю свою штуку мали в пальцях, а прилади до тої штуки носили в мішочку. Декуди знано их також йокуляторами (весельчаками) і від сего слова пішла нїмецка их назва "ґавклєр", з котрої Поляки зробили "kuglarz", а Чехи — "кейкліж". У нас нема на них назви, хиба що можна би их назвати "туманниками", як і дїйстно их декуди нарід називає від того, що они тумана пускають. Москалї називають их "фокусніками" мабуть від того, що они при своїх штуках уживають дуже часто слів "рокус-покус".
Але як нинї все в світї поступає, так поступила і чародїйна штука, а новійші чародїї виробили собі навіть велику славу та почали вже називати себе "професорами фізики". Декотрі з тих новійших чародїїв стали звістні на весь світ і нажили собі дїйстно великої слави. До таких чародїїв належать особливо: Боско, Деблєр, Бекер, Філіпп і Торріні.
Першій з них, Вартоломій Боско родив ся 7 сїчня 1793 р. в Туринї, в Италії, служив у францускім войску за Наполеона І., ходив з ним в похід на Россію і дістав ся там до неволї. Єго заслали були на Сибір, але в 1814 р. виміняли за тих, що були в неволи у Французів і від того часу ходив він через 18 лїт по Европі та показував свої штуки. Він помер в 1863 р., а єго син пішов єго слїдами і став також чародїєм. Котрийсь з тих Босків був, видко, також і у Львові, бо львівскі перекупки розказують про него до нинї таку исторію: Боско вийшов на ринок і став собі коло якоїсь жінки, що винесла була кілька кіп яєць на продаж. Торгує він у неї яйцї, але жінка дуже дорожить ся: розлючений Боско каже тогди, що мусить насамперед одно розбити, аби переконати ся, чи свіже. Розбиває яйце і в очах жінки виймає з него дуката: розбиває друге, трете і за кождий раз виймає дуката. Жінка, видко, дала ся затуманити і думала таки направду, що в кождім єї яйци єсть дукат; не хотїла вже продавати яєць, лиш пішла чим скорше десь в кутик і побила всї яйцї думаючи, що найде в нїй дукати. На своє нещастє не найшла анї одного і лиш дармо яйцї побила.
Другій чародій, Торріні, також Италіянець, був з роду ґраф і називав ся Ґрізі. В 1819 р. мав Торріні показувати свої штуки в Римі перед папою Пієм VII. Довго думав він над тим, що би то показати на папскім дворі щось незвичайного, і не міг нїчого видумати. Але як раз на день перед представленєм зайшов він був до придворного годинникаря ватиканьского і балакає з ним, аж входить слуга від кардинала Пакки і питає, чи вже направлений годинник єго пана. "За дві години" — каже єму годинникар — "я сам принесу єго Є. Світлости", а відтак обертає ся до Торрініого і розповідає єму, показуючи той годинник, що кардинал цїнить той годинник на 10.000 франків, бо то майстерске дїло з фабрики Брекета в Парижи, і одиноке на весь світ. "А то неправда" — оповідає годиникар Торрініому — "бо от лише що вчера приносив до мене оден панок такій сам годиник і хотїв за него 1200 франків". Аж тепер прийшла Торрініому щаслива гадка. Він попросив годиникаря, щоби купив для него той годинник, вирізав на нїм герб кардинала і нікому о тім нїчого не говорив. Так і стало ся.
На другій день, о назначеній годинї явив ся Торріні перед папою і цїлим єго двором та показує свої штуки. Нараз каже, що єму потреба годинника і просить, щоби хтось єму позичив. Подає сей і той, але якось нїчій годинник так не подобає ся чародїєви, як той що у кардинала Пакка, бо він великій і дорогий. Торріні просить отже кардинала, щоби він єму позичив єго на хвильку. Кардинал не хотїв, але коли другі стали єго намовляти, він виймив єго з кишенї і дав Торрініому. Ледви що чародїй дістав годинник в свої руки, як кине ним из всеї сили до стелї, а годинник відбившись упав на землю і розсипав ся. Кардинал мало що зі страху і жалю не крикнув а Торріні зібрав чим скорше куснї, вкинув до моздїря та ще й потовк а відтак питає кардинала, чи пізнає свій годинник. Кардинал сказав, що пізнає. — Розуміє ся, що чародїй потовк був той годинник, котрий купив, але о тім нїхто не знав. Коли так всї, навіть і сам папа здивовані дивлять ся до моздїра, упхав Торріні правдивий годинник папі до кишенї а відтак каже: Тепер зроблю так, що з того пороху буде знов годинник і знайде ся, в кишени особи, котру певно нїхто не посудить о змову зі мною. Всї казали, що то хиба нїхто лиш папа, а папа сам сягнув до кишенї і здивований витягнув правдивий годинник кардинала. За отсю штуку обдарував папа щедро чародїя і она виплатила ся єму опісля дуже добре, бо весь світ заговорив про него.
Не менше зручний був Француз Роберт-Гуден, котрого француске правительство вислало було до Альжіру, щоби він тамошним Арабам показав, що францускій чародїй більшій арабскій марабу. Він показував Арабам всїлякі штуки, говорив им, що єго куля не бере ся; казав до себе стріляти з пістолєтів, але розуміє ся перед тим зручно виміняв кулю, правдиву же держав по вистрілї в зубах, нїби то він зловив єї зубахи у воздусї. В найновійших часах були славні чародїї Герман і Беллякіні. Оба вже померли. Беллякіні був придворним чародїєм пруского короля, а опісля цїсаря Більгельма І. Раз каже до него король в Вісбаденї, щоби він на борзї показав яку штуку. Беллякіні знайшов ся в клопотї, бо не знав що показати; але за хвилю подає королеви якесь перо і просить, щоби він написав: "Я проганяю Беллякініого зі двора." Король усміхнув ся і каже, що не напише того, бо то неправда. То нїчого — каже чародій — то лиш початок до штуки". Король бере ся писати, а перо не хоче нїяк писати. Тогди каже чародїй до короля: "Напишіть тепер": "Я іменую Беллякініого придворним чародїєм. Король бере ся писати а перо вже пише. Тогди підписав ся король під тими словами і каже до чародїя: "От вам і потвердженє того именованя". 