◦ ◦ ◦ ◦ ◦ ◦ ◦ ◦ ◦ ◦

День 1 мая, робітничого свята, минув у Львові цїлком спокійно. Робітники устроїли два збори в ратуши. Рано вічували независимі соціялісти під проводом шевця Еліясевича. Зібрало ся их около кількасот. Між иншими промовляли на тих зборах про значінє свята робітничого і про рух соціялістичний Ернест Брайтер, кравчиня Пшиґодска і столярка Кравсова. — О 2-ій годинї з полудня відбули ся другі збори робітничі, партії соціяльно-демократичної. Збори ті були о много численнїйші, як збори независимих соціалістів а навіть численнїйші як збори робітничі попередних років. Зібрало ся кілька тисячів осіб. Зборами проводив друкар Маньковскій. Обговорювано справу скороченя робучого дня і загального голосованя. При кінци відспівано соціялістичну пісню "Червоний прапор" і устроєно карткове вотованє за заведенєм загального голосованя. По полудни відбули ся забави: в Лїсеничах независимих соціялістів, а в огородї Кисельки соціяльних демократів.
Самоубійства. Станислав С., ученик-приватист у Львові, терплячій від довшого часу на божевільність, ранив ся в пятницю вечером вистрілом з револьвера, а по тім удав ся до готелю Жоржа. Нещастного відставлено до загального шпиталю, де сконстатовано, що рана не грозить житю. — В Байківцях, тернопільского повіта, відобрав собі житє молодий, бо 22-лїтний паробок Іос. Возняк, удушившись посторонком від шлиї.
Торговля дївчатами. Марія Гричуківна з Гірки донесла поліції станиславівскій, що вернула з Царгороду, куди вивезли єї під фальшивим назвищем Міни Олінґер якійсь Кальман Талєр зі Станиславова і єго товариші. Одним з них мав бути Аба Брік, котрий після донесеня Гричуківної намовив єї до подорожи. З тої причини поліція, маючи сильне підозрінє, що Брік належить до шайки торговельників дївчатами, арештувала єго і відставила до суду карного.
Богач в арештї. Симеон Опасич, страшне индівідуум, калїка з уродженя, без ніг і рук, жебрав довгій час по улицях Відня. Прохожі жалували нещасливого калїку і подавали єму часто милостиню. По кількох роках удало ся єму зібрати знатні суми, а лихвою і грою на біржі доробив ся майна 250.000 зр. готівкою, та крім того закупив ще в Трієстї і в околици кілька камениць і маєтків. Лихва і скупість запровадили єго до вязницї. В роцї 1891 кривоприсяг з жажди за зиском і відсидїв за те 18 місяцїв в арештї. Та лише що вийшов, зложив знов фальшиву присягу на шкоду свого адміністратора і одної жінки, котрій обіцяв, що подружить ся з нею. Суд засудив єго на сїм лїт вязницї. Він числить тепер 60 лїт віку.
Дрібні вісти. Стеф. Василько, концептовий практикант буковиньского правительства і син бувшого маршалка краєвого на Буковинї, заручив ся з дочкою презідента Буковини бар. Кравса. — Епископ і апостольскій вікарій полевий д-р Коломан Белопотецкій приїхав в недїлю до Львова, звідки удає ся в справах службових до Станиславова і Черновець. 