◦ ◦ ◦ ◦ ◦ ◦ ◦ ◦ ◦ ◦

Відень 9 падолиста. Царевич, вертаючи з Атин, має задержатись довше у Відни.
Будапешт 9 падолиста. Нинї відбуде ся засїданє палати послів і панів. Міністер Сапарій повідомить, що король приняв дімісію кабінету, але поки-що веденє дїл полишено ґр. Сапаріому. Говорять, що презідентом нового кабінету стане Векерлє.
Берлин 9 падолиста. Россійска комісія цлова мала відкинути нїмецкі предложеня що-до договорів торговельних.
Брукселя 9 падолиста. Коли король їхав до парляменту, товпи співаючи марсилієзу кидали до повозу короля картки з написею: "Віват, загальне голосованє!".
Париж 9 падолиста. В будинку, де бюра товариства гірничого з Кармо, найдено бомбу. Бомбу перенесено до комісаряту поліції і там наступив вибух. Чотирох урядників погибло на місци, а цїлий будинок затряс ся. Бомба була зладжена на спосіб Равашоля. В парляментї интерпельовано правительство. Любе заявив, що правительство поступить собі безвзглядно супротив тих, що скоїли атентат. Парлямент приняв відповідь Любета. В имени соціялістів заявлено, що они не мають нїчого спільного з простими злочинцями, анархістами. 