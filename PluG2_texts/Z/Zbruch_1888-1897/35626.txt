Товариство "Ощадности женщин". — З Жовківского пишуть.

Товариство "Ощадности женщин" у Львові, призбиравши 4788 зр. для голодуючих селян, роздїлило их поміж громади у всхідній і західній Галичинї. У всхідній Галичинї одержали запомоги отсі громади: в пов. борщівскім Скала над Збручем 120 зр.; в пов. брідскім Гута нова 100, Увин 50; в бучацкім Грегорів і Чехів по 100; в добромильскім на руки комітету дам 500; в долиньскім Тисів 100; в городеньскім Вербівцї 100; в гусятиньскім Клювинцї 100; в калускім Гуменів 21; в камінецкім Стоянів і Немилів по 50, а Халупники загалом на руки п-ї Василевскої 100; у львівскім Лїснівцї 100, Журавиця і Чарнушівцї 100; в підгаєцкім Бурконів, Хатки, Раковичі, Сокільники, Соколів, Сарнів і Золотники 400; в перемискім Заболотцї для чотирох господарів 20; в самбірскім Лажовичі 69; в скалатскім Казанівка, Криве, Пізнанка гетьманьска і Зарубинцї по 100; в сяніцкім для громад в горах за Римановом 500; в тернопільскім Довжанка 100; в теребовельскім на руки комітету 500; в жидачівскім Бережниця королївска 25, Кохавина для трех родин 23 зр. Взагалї між громади у всхідній Галичинї роздало товариство 3728 зр., а між громади в західній Галичинї 1060 зр. З Жовківского пишуть: Пяньство і неморальність дуже розгостились в кільканацяти селах Жовківщини. До того морального упадку причиняють ся в великій мірі индівідуа, котрі торгують краденими річами. Між численними пригодами, які лучають ся майже що дня, годить ся піднести такій найновійшій факт. Вечером з 23 н. ст. цвітня вертав Павло Мандзїй, селянин з Пил, разом з своїм паробком зі Замочка до Пил. Перед корчмою станув і поступив на порцію горівки, лишивши паробка при конях. Тимчасом звістний і нотований злодїй Илько Климко украв з воза куплений Павлом овес на засїв. Коли Павло вернув до воза і не найшов вівса, зачав упоминатись у арендаря, котрого синів підозрівав о сю крадїж, о зворот вівса. Тогдї арендар з синами і згаданим злодїєм Ильком Климком, взявши сокиру, орчики і мотику, кинулись на Павла і убили єго на місци. Відтак викинули на віз мертве тїло, підвезли під село і відпрягши конї, пустили их вільно. Паробок переполохав ся і утїк зараз з початку, коли почалась бійка. Убійцїв винайшла жандармерія і відставила до суду, де ведесь слїдство. 