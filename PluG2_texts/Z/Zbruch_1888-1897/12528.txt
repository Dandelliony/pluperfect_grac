Вибори до сойму.

З Рудок. 
В понедїлок дня З с. м. почались зїзджатися вже дуже рано виборці до Рудок на вибір посла до сойму. О. декан Комарницкій відправив службу Божу в церкви при дуже маленькім числї виборцїв бо других обступили агитатори графа і не пустили. П. Ноель, повномочник гр. Лянцкороньского з Хлопів, з офиціялистами і факторами прибув також рано. По службї Божій громадилися виборцї коло ради повїтовои, де відбувалися вибори. Вибрано комисію, в котрій засїв також — чого тут ще нїколи не було — п. Лейба Векслер і розпочато голосованье, а перед 11 годиною вже укінчено. Голосованье йшло гладко ; голоси падали лише на о. Матковского і гр. Лянцкороньского. Управнених до голосованя було 136 а явилося 122. З тих 48 голосів оддано на о. Матковского, а 74 на гр. Лянцкороньского.
З виборів тих вийшли Русини зовсїм побїдоносно, народу не деморализували, за голоси не платили а що при магнатї, котрого з гори и з долу підпирано, парох рускій дістав 48 голосів, то не велика магнатска побїда! Гр. Лянцкороньского — як кажуть — вибрано для „eksperymenyu" для "ргoby". Проба тая коштувала досить, бо хоч польскі газети перестерїгали, щоб народу не деморализувати і не розпивати, нічого не помогло. Хати Майлеха були отворени і заставлени для виборцїв напитками і перекусками, вправдї не так гучно, як бувало, але все таки досить. Деморализація тая зрослася вже так з виборцями, що запитавши котрого буд, чи голосує на о. Матковского, питав зараз, чи дасть що пити ?
На вибори явилося також кількох священиків, всї майже з Комарняньского; з Рудецкого на 14 священиків було всего двох виборців: о. Каламунецкій з Кропивник і о. Стеців з Чайкович. Прочі з них не дуже високо піднесли голову в гору з своєи шкаралупки; о. Антін Волощак з Колодруб, приїхав н. пр. на вибори по виборах! Вирилисти не голосували, бо одпали.
Виборці з Комарняньского трималися добре ; за те з Рудецкого здеморализовані зовсім. Тут за що будь виборець голос свій продасть. За 6 літ позискали Русини 4 голоси! За голоси плачено дуже мало: 1 зр., 5 зр., 10 зр. Найбільше заробили жиди фактори.
Жандармерія рудецка, зміцнена комарняньскою, ходила по мїстї. В уличцї, ведучій до салї виборчои, стояв жандарм и кождого йдучого до салї виборця питав о карту легитимаційну, і доперва по оказаню єму карти пускав до салї. Перед 12 год. оголошено вибір гр. Лянцкороньского. Вибори одбулись зовсїм спокійно.
Що кандидат рускій в окрузї виборчім Рудки-Комарно все пропадає, єсть по части вина самих Русинів, котрі не йдуть солидарно, а передовсїм священиків, котрі зовсїм справами публичними не займаються и ховаються —а по части и причина впливів з гори, котрі Русина до парляментарного житя бояться взяти. При надходячих виборах на другій рік, маючи вже теперь добру науку повинні Русини завчасу зорганизуватися, не спускатися на одного чоловїка а зложити повїтовий комитет, порозумїтися і згідно поступаючи дорогу до виборів приготовляти. 