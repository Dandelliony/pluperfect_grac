◦ ◦ ◦ ◦ ◦ ◦ ◦ ◦ ◦ ◦

Відень 18 липня. Розійшла ся вість, що сойми краєві будуть скликані на день 15 вересня. — На вчерашнім засїданю ради державної полагоджено петицію ради повітової в Бучачи так, що правительство має як найскорше предложити проєкт подільских зелїзниць, а петицію ради повітової бережаньскої що-до будови зелїзницї з Бережан на Рогатин до Ходорова відступлено правительству, щоб оно перевело розслїд і єї увзгляднило.
Прага 18 липня. На виставу приїхало 44 послів, котрих приймає консервативна шляхта. На их честь устроять бенкет. По приїздї в Прагу витав их ґр. Зедвиц по чески і по нїмецки а відповідав єму ґр. Гогенварт. Між гостями є Короніні і Ебенгох, а з Поляків Борковскій, Водзицкій, Єнджеєвич, Гомпеш, Стадницкій, Абрагамович, Беное, Клюцкій, Генцель, Чеч, Козловскій, Чайковскій, Хотковскій. На бенкетї має явитись Pіґеp.
Софія 18 липня. По поворотї князя в половинї серпня Стамболов поїде на подорож вакаційну до Будапешту, Відня, Берлина а також до морских купелей.
Париж 18 липня. Міністеріяльна криза минула. Рібо заявив на нинїшнім засїданю, що в Альзації і Льотаринґії не внесено нї одної жалоби на те, щоби з Французами обходили ся гірше, нїж з иншими чужинцями. Політика Франції мирна, але в мовчаливій політицї знаходить ся у Франції гордість. — Промавляли ще Льор і Дерулєд. Той послїдний закинув, що міністерство супротив Анґлії стоїть з порожними руками, а супротив Нїмеччини з заложеними. За те дістав догану від президента. За відложенєм справи на необмежений час голосувало 319 против 103. — Страйк служби зелїзничої збільшає ся, шляхів коло Парижа стереже війско. Нинї страйкуючі роблять похід перед парлямент, де 5 делєґатів занесе меморіял.
Лондон 18 липня. Парлямент буде в короткім часї розвязаний. — В богато частях всхідних Индій неурожай, бо нема дощу.
Рим 18 липня. Папа заслаб. — За несупокої з 1 мая засуджено 214 осіб на вязницю аж до 1 року. 