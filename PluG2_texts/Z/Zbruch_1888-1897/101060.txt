◦ ◦ ◦ ◦ ◦ ◦ ◦ ◦ ◦ ◦

Впр. митрополит Сильвестер оголосив в "Архіепарх. Відомостях" посланіє до духовеньства львівскої архіепархії, повідомляючи, що з причини 300-лїтного ювілею унії берестейскої виїздить 21 н. ст. с. м. до Риму, щоби там зложити св. отцю адресу підписану тисячами Русинів і заявити чувства відданости і вірности апостольскому престолови в имени католицкого народу руского, — а заряд епархії дотично звичайних урядовань поручає митрополит на час свого побуту в Римі о. пралатови Ант. Петрушевичеви.   Руско-народний театр переїздить 24-го с. м. до Коломиї і там, як заповідають оповістки, дасть 12 представлень. Гадаємо, — пишуть нам з Коломиї, що наша патріотична Русь, як коломийска так і з охрестности, являтись буде громадно на представленя і в той спосіб підопре тую нашу одиноку институцію, додаючи єї членам охоти до дальшої працї. Витайте-ж! — кличемо до Вас, милі наші гостї! Наша Коломия приймає Вас з отвертими раменами.   В цїли завязаня товариства "Коломийскій Боян" відбув ся 18-ого с. м. в Коломиї першій збір при участи 30 членів. На зборі постановлено, що заки ц. к. намістництво прийме до відомости статут товариства зредаґований вибраною ad hoс комісією [до котрої увійшли: радник Заячківскій, о. Курпяк, п. Печерскій, п-а Ст. Чубата, п-а Михайлина Кульчицка і проф. Вашкевич], — доти хор буде належати до касинового товариства "Родини" і там буде сходити ся на проби. На перші видатки жертвував радник Ильницкій 10 зр. — за що єму, як і иніціяторови того збору о. Курпякови, участники відспівали "многая лїта". — Щасть Боже! — кличемо новому товариству до найкрасшого єго розвою.   Холєра. Після урядового донесеня з 18 с. м. стан холєри в Галичинї слїдуючій: В Скородинцях, пов. чортківского остає в лїченю 1 особа, померла 1 особа; в Радехові, пов. камінецкого, остає в лїченю 4 особи, померла 1, остає 3 особи; в Бишові, пов. сокальского, остає з дня попередного 3 особи, занедужала 1, остає в лїченю 4 особи; в пов. тернопільскім: в Буцневі остає в лїченю 1 особа, в Кривках занедужала 1, остає в лїченю 1 особа, в Острові остає в лїченю 1 особа, в Тернополи виздоровіли 2 особи, остає в лїченю 4 особи, в Загробели занедужала 1, остає в лїченю 1 особа; в пов. теребовельскім: в Янові остає в лїченю 1 особа, в Малові померла 1 особа, остає в лїченю 2 особи, в Різдвянах позістали з попередного дня 2 особи, виздорівіла 1, остає в лїченю 1 особа, в Струсові остають в лїченю 2 особи, в Варваринцях остала з попередного дня 1 особа, в Заздрости занедужала 1 особа і померла. Разом остало з попередного дня 25 осіб, занедужало 4, виздоровіли 3, померли 4, остає в лїченю 22 особи.   В справі гузарів з Братковиць пише Gazeta Przemyska, що справджує ся вість про засудженє 16 гузарів на кару смерти. Засуд мабуть остоїть ся лише що до двох підофіцирів і одного жовнїра, бо оба ті підофіцери мали намовити гузарів до замордованя вахмайстра, а коли гузари кинули ся на него з палашами, они мали их заохочувати, щоби добре рубали, а знов одному жовнїрови доказано, що він з-разу вправдї тілько планував, але опісля, на візванє підофіцирів обернув палаш і тяв вістрєм. Осгальні 12 гузарів мають бути помилувані. — Віденьскі часописи доносять, що в тамту недїлю привіз курієр двірскій Кравс акти тої нещасної справи до Ґеделє, але що цїсар відїхав уже був до Загребу, то і курієр сейчас удав ся туди. Родичі засуджених гузарів внесли вже до цїсаря просьбу о ласку.   Кс. Стояловскій вийшов уже вчера з полудня на волю з тїшиньскої вязницї по зложеню кавції. [Кавцію зложили робітники.] Кс. Стояловского повитали робітники і вручали єму в дар цїлий одяг священичій і адресу признаня єго заслуг для люду.   Дрібні вісти. Директор почт, радник двору Сеферович вернув з подорожи инспекційної до Львова і обняв урядованє. — Дня 14 н. ст. падолиста відбуде ся в Тростянци малім (стація зелїзнича Зарваниця на шляху Львів Підволочиска) вінчанє окінченого богослова Ярослава Луцкого з панною Анною Бородайкевичівною, донькою тамошного священика. — Дня 31 жовтня відбуде ся вінчанє д-ра Теодора Соневицкого, лїкаря в Жабю з панною Єленою Яросевичівною в Товмачику коло Коломиї.   Дѣло 