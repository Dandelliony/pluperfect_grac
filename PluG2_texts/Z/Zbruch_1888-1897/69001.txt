◦ ◦ ◦ ◦ ◦ ◦ ◦ ◦ ◦ ◦

В Раві рускій відбули ся дня 22 н. ст. липня вибори двох членів ради повітової з ґрупи міст. Голосуючих було 90. Вибрано одноголосно п. Щастного Білиньского, бувшого посла соймового з Рави рускої а другій вибраний член кс. Ант. Дворницкій, латиньскій парох в Угнові одержав 69 голосів. Рускій кандидат одержав ледви 20 голосів.
Нова зелїзниця. Дня 9 н. ст. липня відбуло ся відкритє ново-збудованої зелїзницї, ведучої з Демнї коло Сколього долиною річки Бутивлї, допливу Опора, в лїси, належачі до братів Ґределїв, властителїв скільского ключа. Нова зелїзниця виходить з тартаку на Демни, перетинає гостинець і йде через місцевість Святослав склонами гір по-над потік Бутивлю. Зелїзниця ся довга на 14 кільометрів і перевозить лиш дерево з глубини лїсів. Руху особового на зелїзници нема.
Нагла смерть. Оногди вечером о 8¾ годинї умер наглою смертію маґазинер аптики Миколяша у Львові, Феликс Бушак в 70 роцї житя. Бушак був занятий в згаданій аптицї 40 лїт.
Самоубійство. З Відня доносять, що там дня 28 н. ст. липня в полудне пострілив себе двома кулями в брамі одного дому на Гернальсї практикант почтовий 28-лїтний Казимир Найковскій, родом зі Львова. Чайковскій видалив ся зі свого мешканя ще 12 н. ст. липня. Мимо тяжких ран найдено єго притомним і перевезено до загального шпиталя.
Холєра. Міністер судівництва видав до підвластних урядів приказ, щоби острійше наглядати арешти і місця, де взагалї суть вязнї. Міністерство просвіти візвало деканат видїлу медичного у Відни, щоби той-же в порозуміню з лїкарями виготовив инструкцію для загалу публики що-до діяґнози, средств охоронних і лічничих на случай холєри. — В Бродах розпочала ся також акція, щоби евентуально побороти або спинити непрошеного гостя, єсли би схотїв появити ся в Галичинї. Комісія санітарна, зложена з лїкарів і аптикарів уконституувала ся, вибравши провідником д-ра Ґольдгабера, а заступником д-ра Струминьского. Ухвалено перевести десинфекцію домів, каналів і т. и., замкнути кирницї, не даючі ся вичистити і подїлити місто на 4 части між лїкарів. Крім того ухвалено, щоби лїкарі мали право забирати і відсилати до маґістрату зіпсовані овочі і щоби взагалї наглядали над артикулами живности; дальше ухвалено, щоби різники возили мясо в возах критих бляхою, а вкінци устроєно за містом шпиталь.
Дрібні вісти. Д-р Стефан Смаль-Стоцкій, професор університету черновецкого і посол соймовий, виїхав в недїлю до Тухлї коло Сколього на ферії. — У Львові помер Людвик Роєк, директор галицкої краєвої табулї, бувшій управитель архіва польских городских і земских актів, бувшій секретар львівскої нотаріяльної палати і член археольоґічних товариств у Львові і Кіїві. Покійний був именований ще 1857 року дїйстним членом россійскої археольоґічної комісії в Кіїві за збиранє матеріялів до исторії полуднево-західної Россії.
Нові відкритя в Африцї. Австрійскій подорожник Оскар Бавман, звидївши гори Кіліманджаро, удав ся з-відтам просто до озера Вікторія через край Умбуґве. Дня 23 н. ст. марта експедиція відкрила величезне озеро, зване Еліяссі, 150 кільометрів довге а 30 до 50 широке. Идучи дальше відкрито дня 29 н. ст. марта, також доси незвістне солоне озеро, котре мурини називають Льґурія. Дня 12 н. ст. цвітня прибула експедиція над береги озера Вікторія. 