◦ ◦ ◦

Вписи студентів до школи політехнічної у Львові розпічнуть ся дня 1 і будуть тревати до 14 жовтня. Нововступаючі слухачі звичайні мають зголошуватись від 1 до 4 жовтня у декана свого видїлу; слухачі давнїйші мають зголошувати ся від 1 до 8 жовтня.
Намова до еміґрації. Писарі громадскі в Галичинї всхідній (а може і в західній) дістали недавно почтою з Бреми від фірми "Kuno Schwöd" нїмецко-польскі формулярі разом з польским письмом, в котрім згадана фірма заохочує писарів, щоби наганяли їй пасажирів еміґрантів до Америки, а за кождого пасажира, котрого тая фірма на своїм корабли перевезе до Америки, обіцює писареви 5 зр. (за дитину 2 1/3 зр.). Можна надїятись, що деякі несовістні писарі готові баламутити нарід задля свого зиску, длятого звертаємо на се увагу всїх, хто має можність слїдити за аґітаціями того рода.
З салї судової. Перед черновецким судом присяглих відбув ся процес Микити Федорова, котрий убив Юрія Гордія. Федорак жив в однім домі зі своєю замужною сестрою Юстиною Тимофійчук, котра мала любовні зносини з жонатим Гордієм, батьком пятеро дїтей. Юстина Тимофійчук так уподобала собі Гордія, що подарувала єму половину дому, котрий був єї власностію. То розгнївило дуже брата єї Микиту і він дня 17 лютого с. р. напав на Гордія і в завзятій борбі убив єго. Перед судом оправдував ся він тим, що тогди був пяним. Єго засудили на три роки тяжкої вязницї.
Щедрий дар. Віктор Ославскій, звістний польскій патріот, зложив недавно на руки міністра Залеского півтора міліона франків до диспозиції на цїли патріотичні і до публичного ужитку в Галичинї, яко одинокім краю, де Поляки мають свободу і можуть розвивати патріотичні институції. На які цїли призначені ті гроші, поки що не звістно. Говорять, що одна часть має бути ужита на основанє постійних стіпендій для доцентів університету краківского а друга часть на стіпендії шкільні. 