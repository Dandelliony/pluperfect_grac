З любови. – Проект відновленя держави жидівскої.

З любови. В Ряшеві залюбився підофицер тамошного 40 полку, Д., в доньцї шинкаря, гарній Ґолдї. Любились обоє а злучитись на віки не могли, бо Д. єсть католик, а Ґолда жидівка. Родина Ґолди не хотїла дозволити їй приймити віру христіяньску, тому Д. порїшив перейти на віру жидівску. Удався він до ряшївского рабина, однак той не дозволив єму переходу. Так само порїшили і инші рабини. Тодї загадав Д. застрїлитись, а для більшого ефекту хотїв се зробити в присутности Ґолди. Приложив револьвер до чола, Ґолда в крик, хопила за убійчу збрую, люде збіглись і не дали вже залюбленому Д. забитись — бо ревельвер не був набитий. Пригода та так подїлала на родину Ґолди, що мабуть дозволять вже гарній і залюбленій жидівцї перейти на віру христіяньску.
Проект відновленя держави жидівскої. До Англії приїхав недавно рабин з Чикаґо, д-р Мертон Сиверта і привіз з собою проєкт відбудованя Палестини. В Англії досить радо приняли сей проєкт. Д-р Сиверта — пише „Frankfurter Ztg.“ — єсть то чоловік спокійний, практичний і не уводиться нїякими мріями. Він знає, що жиди, котрі поселились-би з власної волї в Палестинї, ледве вистали-би на шесту часть людности сеї нової держави. Сю справу студіовав д-р Сиверта досить довго і привіз вже готовий плян викупу землї поселеня людности і відбудованя міст, між иншими також давного Єрусалиму. Він гадає, що вже з осенею буде міг приступити до дїла, бо коли найдесь достаточне число жидівских кольонистів, то всї держави згодяться, щоби признати той державі жидівскій независимість і неутральність, як се зробили з Швайцарією і Бельгією. Чи д-р Сиверта гадає Палестину силою здобути від Туреччини, чи може єї яким способом купити, о тім не згадуєсь в тій газетї, з-ідки беремо цїлу сю вістку. 