◦ ◦ ◦ ◦ ◦ ◦ ◦ ◦ ◦ ◦

Убійство вітця. Господар Каспар Клима в Заґуржи в Галичинї записав свому синови Іосифови, коли той-же вислуживши у войску вернув до дому, цїлий свій ґрунт, але що не віддавав єго зараз в посїданє Іосифа, приходило між ними до частих сварок. Вкінци Іосиф рішив убити вітця, щоби лише прийти скорше до ґрунту. В тій цїли підпоїв свого старшого брата і самостійного вже господаря Войтїха та намовив єго, аби єму в убійстві вітця помагав. І дїйстно дня 15 н. ст. падолиста минувшого року в ночи напали оба братя на вітця і стали єго бити колами, при чім Войтїх ударив єго так сильно 2 рази колом по голові, що нещастний зараз сконав. Увязнені братя признали ся до вини а суд в Кракові засудив Войтїха на кару смерти через повішенє, Іосифа ж на 7 лїт тяжкої вязницї. Внесений Войтїхом до найвисшого трибуналу у Відни рекурс відкинув трибунал і потвердив першій засуд.
Розбійниче убійство. З Тисьменицї доносять, що в ночи 28 н. ст. червня вломив ся до будинку тисьменицкої пропінації міскої, положеної коло уряду громадского, якійсь невислїджений злочинець і убив ночуючого там жида Симона Пехера, забравши єму 150 зр. і з підручної каси пропінаційної 25 зр. та кілька цигар гаванна. Жандармерія зараз на другій день арештувала підозріного о се убійство бувшого паробка пропінаційного.
Дрібні вісти. Цїсар дарував громадї Лісники, в повітї бережаньскім, 100 зр. на будову школи, а громадї Перенівка, в повітї рогатиньскім, 50 зр. на будову церкви. — Вірменьскій архієпископ Иссакович виїзджає дня 9 н. ст. липня до Станиславова на візитацію деканата станиславівского. 