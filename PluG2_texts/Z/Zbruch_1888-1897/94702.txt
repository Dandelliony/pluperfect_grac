◦ ◦ ◦ ◦ ◦ ◦ ◦ ◦ ◦ ◦

Христос раждаєть ся! Отсим старим радістним окликом христіяньским витаємо Вас Вп. Читателї, витаємо й Тебе, Руси галицка, україньска, буковиньска, угорска і за Океаном! Даруй нам Боже всего щастя! Дай Боже, щоб серед нас запанувала і всїх нас одушевляла одна думка для одної великої, завітної цїли! Христос раждаєть ся!   Посол Романчук занедужав позавчера — горячка досягла того дня 39½. Нинї горячка значно менша, а лїкарска діяґноза випала успокоюючо.   Галицка праса. З виказів краєвого статистичного бюра показує ся, що в 1891 роцї було в цїлій Галичинї 20 руских політичних і товариских періодичних видань, котрі випечатали ся в 2,303.900 примірниках. Зараз на другій рік (1892) випечатало ся руских ґазет у Львові 2,339.080, а на провінції 34.000 примірників. Из зуставлених цифр виходить, що в 1892 роцї розійшло ся руских ґазет о 69.380 примірників більше, як в 1891 р. — Польских ґазет печатало ся 1891 року 6,104.460 примірників, а в 1892 роцї зменшило ся се число о цїлих 800.000 примірників. Однако мимо розвою періодичної праси єсть все ще в Галичинї на 6½ міліонів людей 4,876.614 осіб, що неуміють нї читати нї писати, т. є. що на кождих 100 душ приходить 74 неписьменних.   Епільоґ сьвяткованя 1 мая 1894. Ми вже доносили, що перед карним судом у Львові має відбути ся розправа против Иванни Трояновскої recte Пшиґоцкої, Авг. Урбаньского, Ив. Лозиньского, Ант. Климковича і Фр. Смульского обжалованих о се, що вертаючи дня 1 мая 1894 р. з прогульки устроєної робітниками на Пасїках личаківских, взивали до опору против орґанів поліції. Згадана розправа відбула ся передвчера і вчера під проводом сов. Спендаковского. До розправи візвано 10 свідків, поліційних вояків і аґентів і 9 відводових свідків. Сензацію викликало, коли один з обжалованих піднїс, що ревізор Терлецкій намовляв в судовій сали свідків-поліціянтів, в якій спосіб мають зізнавати. Відтак переслухано відводових свідків. Оборонець д-р Ашканази поставив внесенє, щоби переслуханє их наступило під присягою. Прокуратор спротивив ся сему предложеню і трибунал прихилив ся до єго погляду. Таким чином переслухано яко незаприсяжених свідків интроліґатора Стшелецкого, друкаря Клися і ин. Всї зізнаня свідків стояли в разячій суперечности з тим, що говорили поліціянти. Супротив того прокуратор Стебельскій обжалував 4 свідків відводових о фальшиві зізнаня перед трибуналом і свідки опинили ся на лаві обжалованих. По годинній нарадї видав трибунал вирок засуджуючій Пшиґоцку за підбурюванє против власти, зазив до опору і обиду функціонарів поліції на 6 тижднїв строгого арешту, Урбановича на 3 тижднї а Климковича на місяць; всїх инших увільнено.   З державних зелїзниць. Для оминеня непорозумінь оповіщує дирекція зелїзниць, що подана в часописях вість, немов в Тернополи має бути отворена дирекція зелїзниць єсть неправдива. В Тернополи має бути отворена не дирекція, лише управа будови (Bauleitung) нової зелїзницї з Тернополя до Галича і з-відси мабуть пійшла згадана неточна чутка.   Самоубійства. Вчера рано позбавив себе житя 80-лїтний Фр. Кузьминьскій, властитель дому при ул. Снопківскій у Львові, вистрілом з револьвера. Причиною самоубійства була нервова недуга. — В Ярославі відобрав собі житє вистрілом з карабіна Михайло Ґурскій, фірер 90 полку піх., а то з причини, що не одержав войскової премії.   Огнї. В Лисятичах, стрийского повіта, згоріла шопа Николи Медведя. Була обезпечена на 410 зр., а вартувала 800 зр. — В Ковалївцї, бучацкого повіта, вибух дня 11 н. ст. грудня огонь. Згоріли дім, стайня і дві стодоли зі збіжем. Необезпечена шкода виносить звиж 10.000 зр.   Дрібні вісти. У Львові померла артистка Юлія Пясецка, бувша акторка руского театру і польских у Львові і Лодзи. — Parlamentar, москвофільскій орґан, що виходив у Відни 16 лїт під редакцією д-ра Живного, став від дня 3 н. ст. сїчня с. р. виходити що день.   Дѣло 