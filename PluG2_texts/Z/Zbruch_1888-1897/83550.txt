◦ ◦ ◦ ◦ ◦ ◦ ◦ ◦ ◦ ◦

Загальні збори руского товариства педаґоґічного відбудуть ся в сїм роцї у Львові дня 1 н. ст. падолиста. Збори відбудуть ся в комнатах тов. "Бесїда"'. Порядок дневний такій: 1) О годинї 8½ заупокійне богослуженє за членів; 2) о годинї 10-ій збори на "Бесїдї", відкриє голова пос. Барвіньскій промовою, почім виголосить відчит з области педаґоґії; 3) справозданє видїлу; 4) вибір нового видїлу; 5) відчит п. Дмитерка про нові пляни наукові і 6) внесеня членів.   Меліораційні стіпендії. Видїл краєвий надав державну стіпендію для виобразованя техніків меліораційних, річних 1000 зр. на один рік Володиславови Бродовичеви, окінченому слухателеви львівскої політехніки. Стіпендії з фонду краєвого по 1000 зр. річно надав видїл краєвий инжинирам адюнктам краєвого бюра меліораційного Іос. Гризецкому і Мих. Корнели. Стіпендисти Бродович і Гризецкій мають доповнили свої фахові студії в рільничій академії в Поппельсдорф під Бон, а Корнеля в академії рільничій у Відни.   Намірене самоубійство. Вчера о 9-ій годинї вечером найдено у Львові на одній лавцї коло дороги ведучої до двірця зелїзничого молодого чоловіка майже вже конаючого. Коло него найдено хусточку з сїрниками без головок і фляшку, де недужій розмочив в алькоголи головки а відтак сю отрую випив. Недужого забрано до стації ратункової і лїками привернено до свідомости. Нещастний називає ся Юстин Рихлицкій. Причини самоубійства не можна було дізнати ся анї від него анї від людей, що були коло него.   "Яков Порун". Перед кількома лїтами панував в Лондонї немалий переполох, бо там появив ся був якійсь злочинець, котрий — як звістно — нападав женщини, убивав их а відтак розрізував их тїло. Поліція слїдила пильно за сим злочинцем, але не удало ся єго і доси викрити. Злочинця того називано загально "Яковом Поруном". Коли опісля зловлено в Мельбурнї в Австралії якогось злочинця, котрий насамперед женив ся, відтак убивав жінки а тїла их замуровував в припічок, то був загальний погляд, що то той сам "Яков Порун", котрий ширив пострах в Лондонї, однакож годї було єму того доказати. Здає ся, що аж тепер дістав ся сей злочинець в руки справедливости. В Амстердамі зловлено тепер якогось чоловіка, именем Джонґа, котрий три рази женив ся і за кождий раз убивав свою жінку в такій спосіб, як то сконстатовано на тїлах жертв Якова Поруна в Лондонї. При убійнику найдено також лїкарскі инструменти, але він не хоче сказати, до чого их уживав. Поліція вже сконстатувала, що Джонґ підчас згаданих убійств в Лондонї перебував, єсть отже оправданий здогад, що то він той Яков Порун. Джонґ удавав лїкаря, а властиво був малярем комнат. Якійсь час служив він на корабли, відтак був кухарем, а наконець портієром в якімсь готели. Убійник продавав одїж з убитих жінок і по тім поліція єго вислїдила.   Дрібні вісти. Совітник двора проф. д-р Евсевій Черкавскій зложив мандат до ради державної з міст Тернопіль-Бережани. — П. Савин Будзиновскій дотеперішний нотар в Самборі перенїс ся до Перемишля і нинї отворив там свою канцелярію. — В Кракові отворило правительство нїмецке консулят. Консулем именований фон Гакстгавзен.   Дѣло   