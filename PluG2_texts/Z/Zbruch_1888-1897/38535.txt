◦ ◦ ◦ ◦ ◦ ◦ ◦ ◦ ◦ ◦

Лондон 2 червня. Ходить чутка, що правительство англійске обовязало ся в угодї з Нїмеччиною вислати на случай війни свою фльоту на поміч Нїмеччинї против Франції.
Париж 2 червня. Урядова нота заперечує вість мов би то правительство россійске поробило в Парижи кроки, щоби наклонити Францію до якоїсь акції в Софії в тім напрямі, щоби Паніцу не розстрілено.
Відень 3 червня. Pol. Сorr. доносить, що славяньскій благотворительний комітет в Петербурзї визначив знов для галицких селян десять тисячів рублїв запомоги.
Опава З червня. При виборах з міст і палат торговельних вийшли послами самі Нїмцї.
Христіянія 3 червня. Цїсар надав шведскому наслїдникови престола ордер чорного орла а король именував цїсаря почетним адміралом норвеґскої фльоти.
Берлин 3 червня. Вчера закінчив парлямент свої роботи і відрочив ся аж до осени. — Кн. Бісмарк дав ся знов почути в анґлійско-нїмецкій угодї і сказав, що він нїколи не був би дораджував цїсареви підписувати ту угоду.
Білград 3 червня. Радикали скликали на день 9 с. м. велике віче до Ягодини, на котрім хотять відповісти на закиди, зроблені им кор. Миланом на пирі університетских професорів. 