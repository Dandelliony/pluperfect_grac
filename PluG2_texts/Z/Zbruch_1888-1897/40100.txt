◦ ◦ ◦ ◦ ◦ ◦ ◦ ◦ ◦ ◦

Похорони дочки посла Юліяна Романчука, бл. п. Евгенії, відбули ся в назначеній порі. В похоронах взяли участь Впр. крилошане оо. Карачевскій і Пакиж, дальше оо. Яримович, Вол. Петрушевич, оо. Зельскій і Сохоцкій з провінції і один священик латиньскій. За домовиною поступали опечалені отець і два братя покійної, дальша родина (о. Петрушевич з Буська і другі) і круг Русинів львівских. Мощі покійної похоронено на кладовищи Стрийскім.
Фальшиві гроші. Львівскій уряд міскій акцизовий на рогачцї жовківскій задержав при оплатах акцизи в минувшім місяци майже 50 штук 20-крейцарових монет, яко підроблені. Фальшиві монети не різнять ся майже від правдивих, лиш не мають звуку і виразного орла цїсарского. Догадують ся, що такі гроші фальшують десь за рогачкою жовківскою.
Рада повітова в Яворові уконституовала ся вибравши маршалком Адама Луцкого, віцемаршалком бар. Стан. Гаґена, а єго заступником кс. Юл. Тужаньского. В склад видїлу війшли: з більших посїлостей Фердинанд Паар, бурмістр Яворова, яко видїловий а на заступника єго Алекс. Шиманьскій; з міст Сим. Солтисик за видїлового а Илія Лякс за єго заступника; з сел Яцко Манько видїловий а Петро Носса заступник; з повної ради: Иван Конопка і Генр. Левицкій за видїлових а за их заступників Данило Щерба і Самсон Оранж.
Промислова вистава в Бялї-Бєльску. Дня 2 н. с. серпня с. р. отворили шлеску виставу промислову в 20 салях забудованя промислової школи, а на машини збудували окрему салю. Вистава презентує ся добре, предмети висталені переважно з дрібного промислу домашного з Шлеска і примежної Морави. Деякі віденьскі фірми виставили і свої вироби, лиш Галичина якось не поспішила, хоч галицкі вироби допущано на виставу. Крім двох фірм, одного шлюсаря з Перемишля і бронзівника з Сянока нїхто з Галичини нїчого не виставив. Першій з них виставив по при инчих висячу лїхтарню, а другі церковні прибори (монстранції, чаші, свічники, лямпи і др.). Вироби сі суть дуже вкусно і чисто оброблені, як під зглядом естетичним так і артистичним, тому импонують і зачудовують нїмецких промисловцїв.
З Угнова доносять нам, що увязнений М. Козловскій все ще сидить в вязници тамошного суду. Надїя, що справа буде полагоджена скоро, не сповнила ся. Акти переведеного угнівским судом слїдства спочивають в львівскій прокураторії.
Дрібні вісти. До Криницї зїхались сими днями знатні співаки оперові: Фльоріяньскій з Праги і брати Решки з Лондону. — Епископ суфраган Пузина зачинає з днем 13 н. ст. серпня візитацію деканату теребовельского, при чім посвятить костели в пяти селах в Ходачкові, Будневі, Рисоховачи, Могильници і Лошневі. — Директор почт і телеґрафів, п. Ант. Шіфнер вернув з відпустки і почав урядувати. — На ночі між 8 а 12 серпня припаде стріча землї з метеоричною рійко Перзеідів або т. зв. Сльозами св. Лаврентія. — Князь Павло Сапіга, третій син кн. Адама, заручив ся сими днями в Білій Церкві з ґрафянкою Софією Браницкою, дочкою небіщика Владислава Браницкого і Марії з Сапігів. 