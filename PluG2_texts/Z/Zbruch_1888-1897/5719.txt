В Калуши — З під Турки — Львівска рада міска — Трамвай паровий у Львові. — На смерть засуджений. — Перекопска шийка

В містї Калуши, нещасливім з жидівскопольскої господарки (ц. к. намістництво мусїло ажь установляти правительств. комисаря) відбулися з початком марта с. р. вибори до ради громадскої. Вибрано 12 Русинів, 12 Поляків, і 12 Жидів. Теперь иде о вибір бурмистра. Міщане хотїли вибрати бурмистром п. Мелетія Теницкого, поважного міщанина і члена ради повітової, а интелигенція знов знайшла собі кандидата в особі п. Станислава Заленского, зайшлого — кажуть, що з Яворова — перед кількома лїтами до Калуша писаря. А що в Калуши захожі писарї швиденько доходять і до достоїнства і до маєтків, то п. Заленскій нинї єсть касієром ради повітової, аґентом Краківского Товариства — і пан на цїлу губу ; у него : конї, повіз, служба... словом, Jaśnie Wielmożny ! Хтожь повинен бути бурмистром з огляду на интереси міста ? Чи міщанин п. М. Теницкій, чи захожій п. Заленскій ? Очевидно, кому лишь добро міста лежить на серци, той стоїть за першим, але тих менче... Бурмистр мав бути вибраний уже 29 н. ст. марта, але радні-міщане не приступили до вибору, бо намістництво не рїшило ще їх протесту против незаконного вибору двох членів з интелигенціи. Справу відложено на 14 днїв, а як она скінчиться, донесемо нашим Вп. читателям.
З під Турки пишуть нам : Вибори до „турецкої“ ради повітової відбулися дня 10 н. ст. цвітня. З малих посїлостей вибрані : 1) Бронислав Осуховскій (дїдичь), 2) о. Мих. Прухницкій, 3) Кость Телїшевскій (нотарь), 4) Феликс Колодкевичь (ґеометр), 5) о. Петро Нестеровичь, 6) о. Максим Калиничь, 7) о. Вас. Фидик, 8) о. Володислав Ильницкій, 9) о. Маркил Куновскій, 10) о. Корн. Яворскій, 11) Іос. Яворскій-Фаєвичь (селянин-шляхтичь), 12) Стеф. Тирик (селянин).
Львівска рада міска надає десять місць безплатної науки в тутешній войсковій плавальни. Місця ті надаються дїтям львівских горожан. Поданя треба вносити до ЗО цвітня с. р. до магистрату львівского і долучити метрику, свідоцтво убожества і шкільне з дослїдного півроку та посвідченє уряду конскрипційного о приналежности.
Трамвай паровий у Львові. Передвчера нараджувалась численна комисія, зложена з представителїв намістництва, видїлу краєвого, ради громадскої, зелїзниць черновецкої і Кароля Людвика, над справою будови трамваю парового у Львові. Порїшено, що головний дворець сего трамваю, маючій називатися „Львів-св. Анна“, не стане на грунтї, приналежнім до костела св. Анни, але недалеко в тім місци. Головний шлях ишов-би через улицю Янівску під т. зв. „гицлївску гору“, де станули-би магазини зелїзничі. Побічні линіи трамваю доходили-би до млина Тома, бровару Шмелькеса, магазинів […]
На смерть засуджений. Передвчора закінчилася в лвівскім судї карнім головна розправа против Гринька Хама і єго нареченої Маріи Лясковскої о убійство Гринька Лясковского з села Зарудець під Львовом!.. В липни мин. року повернув домів Гринько по довшій неприсутности, а на принятье три сестри єго Анна, Магда і Марія справили гостину, на котру спросили дївчат і нареченого Маріи Гринька Хама. Коли порціи досить обильно переходили поміжь зібраними, побачили сестри, що їх брат вже пяний і тому сховали фляшку з горївкою. Брат почав зразу просити сестри, а коли се не помогло, взявся до лайки і почав кидати мисками і горцями. Тогдї Хам кинувся на пяного і далїй бити і дусити колїнами. Сестри втїкли з хати, лишилась лише Марія і за єї намовою витягнув Хам ледви живого Гринька до стайнї; там добив єго та мерця скрив під жолобом і приложив гноєм. Секція виказала, що убитий мав 9 зломаних ребер, подерту оболонку легких і селезїнку та пукнену печїнку. Після ореченя судіїв присяжних, засудив трибунал Гринька Хама на кару смерти через повішенє, а єго наречену Марію Лясковску, сестру убитого, на оден рік тяжкої вязницї.
Перекопска шийка, міжь Кримом а Россією, має бути перекопана ; початкові роботи вже начались.
  