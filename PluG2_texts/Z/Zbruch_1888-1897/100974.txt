◦ ◦ ◦ ◦ ◦ ◦ ◦ ◦ ◦ ◦

В справі еміґрації до Бразилії одержуємо ось-таке письмо: Увійшовши в зносини з аґентурою еміґраційною до Бразилії, постарав ся я о то, щоби аґентура давала також за дармо перевіз для провідників партій еміґрантів першою клясою [classa distineta]. Позаяк дня 5 н. ст. падолиста відходить корабель з великим числом Русинів [700], длятого кождий, хто хотївби їхати до Бразилії яко провідник партії, зволить зголосити ся до мене до 25-го жовтня. Було би дуже пожадане, щоби того підняв ся якій учитель. В Паранї є тепер до двацять місць учительских добре платних. Учитель такій мав би задачу — зорґанізувати в Паранї рускі кольонії, котрих є там доволї. Було би дуже користно, щоби такій учитель крім язиків руского, польского і нїмецкого, умів хоч трохи оден язик романьскій. При листї треба подати свій curriculum vitae, бо я мушу єго відіслати до аґентури. — Лев Турбацкій в канцелярії д-ра Коса у Львові ул. Галицка н-р 1.   Холєра. Після урядового донесеня занедужали на холєру: В Радехові, пов. камінецкого, дві особи, з котрих одна померла; в Бишеві, пов. сокальского, дві нові особи, одна виздоровіла а три зістає в лїченю; в Тернополи одна особа; — в повітї теребовельскім занедужали: в Будзанові одна особа, котра і вмерла, в Янові дві особи, з котрих одна померла, в Різдвянах одна особа, в Струсові кромі одної будучої в лїченю занедужали єще дві особи, з котрих одна померла, в Варваринцях остає в лїченю дві особи.   В Сяноцї завязало ся політичне товариство "Народна Рада". Перші збори в цїли уконституованя нового видїлу відбудуть ся в "Народній Торговли" д. 18 с. м. о год. 9. вечером. — Того-ж самого дня о год. 10 рано відбудуть ся в сали маґістрату збори нового товариства "Народний дім в Сяноцї" з отсею проґрамою: 1) Відкритє зборів; 2) вибір презідії на час зборів; 3) вибір видїлу, 4) справа купна дому, 5) внесеня членів.   Реорґанізація австрійских зелїзниць державних. Уступленє д-ра Билиньского з презідії австрійских зелїзниць державних потягне за собою дальші далекосягаючі зміни. Не підпадає сумнївови, що вже з днем 1 сїчня 1896 наступить основна реорґанізація австрійских зелїзниць державних. Гадки в тій справі в найкомпетентнїйших кругах різнять ся, однак найбільше правдоподібний слїдуючій проєкт: З днем 1 сїчня має бути утворене осібне міністерство комунікації а навіть вже вставлено на сю цїль відповідну позицію до буджету. Дотеперішня ґенеральна дирекція у Відни буде розвязана а натомість будуть утворені три окремі ґенеральні дирекції, всї з осїдком у Відни. Міністром комунікації має бути именований фельдмаршал-поручник Ґуттенберґ, дотеперішний управитель бюра зелїзничого в міністерстві війни. Поодинокі дирекції руху зістануть і на дальше. Подїл нових трех дирекцій ґенеральних не наступить після країв коронних, але після територій. I так одна з тих дирекцій має обіймати зелїзницї галицкі, буковиньскі, шлескі а по части і моравскі. На чолї сеї дирекції має станути Поляк, оден з теперішних трех директорів руху в Галичинї. Теперішний управитель ґенеральної дирекції Кербер має по сїй реорґанізації вернути на своє давне становище шефа секційного в міністерстві торговлї.   Політехніка львівска числила в минувшім роцї 261 слухателїв, а именно: на видїлї инжинірії 148, будівництва 35 будови машин 47 і хемічно технічнім 31. Поляків (разом з жидами) було 248, Русинів 11, а надто 1 з Россії і 1 з Болгарії. Стипендій побирало в І півроцї 38 а в II півроцї 40 слухателїв.   Дѣло 