[Замітки з дороги зі Львова до Парижа,]

Каже пословиця, що і Господь Бог найлучше проживає в Франції (man lebt wie der Herr Gott in Frankreich), тож я, вичитавши в оповіщенях, що 31 н. ст. серпня с. р. відходить особовий поїзд спацеровий до Парижа, аранжований віденьскою фірмою Schrokl's W-we, постановив поїхати туди тим поїздом, до котрого також зелїзниці Кароля-Людвика і Фердинанда давали карти знижені о 50% в той спосіб, що заплативши у Львові за цілу карту до Відня, на тую саму карту вертався з Відня до Львова уже безплатно.
Беручи за перо, не маю гадки писати Вам якусь наукову студію, — на то єсть книжки, — а хочу тілько сказати де-що тих, що наміряли-би предприняти подорож до Парижа, бо всесвітна вистава в Парижи продовжена аж до дня 15 н. ст. падолиста с.р.
Зі Львова виїхали ми до Кракова звичайним вечірним поїздом особовим, бо зелїзниця Кароля-Людвика не дає в таких случаях зниженя на поїзди поспішні, але з Кракова до Відня їхалося поїздом поспішним (очевидно за 50% ціни). Зі Львова до Кракова подорож ІІ-ою клясою була вигідна. Зі Львова до Відня коштує білет ІІ-ої кляси около 29 зр. (туди і назад). З Відня до Парижа їдеся прямо на Базель-Делле (через Швейцарію, без пашпорту) около 38 годин. Час в Парижи різниться від нашого о 5/4 години, се значить: коли у нас година 10-та, то в Парижи доперва 8 3/4.
З Відня до Парижа їхало нас разом одним поїздом до 600 осіб, по 6—8 в однім купе. Всюди було переповнено і дуже невигідно. Така подорож дуже мучить і такі поїзди спацерові (Vergnugungszuge) недорадий анї для осіб слабших або старших.
В дорозї зі Львова до Парижа треба було пересїдати три рази до инших ваґонів: раз в Кракові, другій раз в Бухс, як візджаєся до Швайцарії, і в Делле, т. є. на граници Франції. З тим пересїданємя найбільшій клопіт тому пасажирови, котрий має з собою пакунки. Взагалї рїчей брати в дорогу як найменче, бо за них богато платиться, а у Франції ваґони такі недогідні, що много рїчей годї взяти з собою. До того-ж, як сказано, клопіт з переношенєм рїчей при пересїданю, тим більше, що тогди пасажири глотяться і формально бються о добрі місця. Ревизія на граници дуже мала. Пакунків у ваґонах зовсїм не переглядано, а тілько ревидовано ті пакунки, що були надані. Ваґони швайцарскі досить вигідні, за то францускі по-найбільше низькі, душні, з малими вікнами і малими поличками, так що трохи більшого пакунку нема де подїти. При тім францускі ваґони твердо оббивані і обчислені на десять осіб в купе.
Поїзд переїзджає найкрасші окрестности через Зальцкамерґут, зелїзницею Арльберґскою, а потім через Цирих, Базель коло двох озер.
В Бухс додано до поїзду два ваґони і я з своїм товаришем подорожи ще зі Львова, поміщиком з Одесси, заняли в двійку купе, — мій товариш з Одесси по просту сїв перед дверми купе і не впустив нїкого з пасажирів мимо их крику. В Цириху була о 10-ій годинї вечера через 39 минут і тут пасажири почали доконче добуватися до нашого купе, в котрім ми наміряли переспатися. При помочи шефа стації отворено наше купе для пасажирів. Втім товариш мій хопився штуки: мав покалїчену від чобота ногу, роззувся і до рани почав прикладати масть на нагнїтки, і міну прибрав сердиту. Пасажири почали заглядати, що се такого? — а ми им пояснили, що сего пана Одесита покусав скажений пес і я везу єго до Пастера. Почувши се, всї дами зараз поутїкали, — остався тілько один сміливійшій мужчина, за-для цікавости до обсервованя чоловіка покусаного скаженим псом. Але мій товариш Одесит і я з ним переспалися вигідно до Делле, до 1-ої години по опівночи.
К. Н. Коцовскій. 