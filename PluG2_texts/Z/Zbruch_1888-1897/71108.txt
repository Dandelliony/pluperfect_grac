◦ ◦ ◦

До испитів з фармацевтики на університетї львівскім призначені: до вступних испитів др Оскар Фабіян, Др Цесєльскій і Др Радзишевскій, а до риґорозум фармацевтичного: дри Радзищевскій, Немилович, Андр. Кохановскій і Яков Піпес.
Ц. к. Дирекція почт і телєґрафів оповіщує: В наслїдок розпорядженя Міністерства торговлї з дня 7 с. м. ч. 44.164 подає ся до загальної відомости, що від часу справдженя холєри азійскої в якійсь місцевости, а взглядно в окрузї доручень якогось уряду почтового, не може той уряд приймати до перевозу почтового посилок з сирим мясом, ковбасами і яринами аж до 4 тижднїв по цїлковитім вигасненю згаданої зарази.
Забобон. В ночи з 6 на 7 с. м. відкопав хтось в Долинї гріб помершої перед oсьми лїтами дитини і нарушив останки тїла. Сю святотатску справу, до котрої причиною єсть певно забобон, розбирає тамошний ц. к. суд повітовий.
З судової салї. В Вадовицях відбула ся послідними днями розправа против Фелікса Ольшаньского, бувшого касієра зелїзничого на стації в Живци, о спроневіренє 3020 зр., котрі програв на льотерії. Свідки потвердили, що Ольшаньскій був чоловіком трудящим і чесним. При зелїзници служив 20 лїт без нагани. Перше нїколи не ставляв на льотерію і аж торік дав ся звести тій покусї. За першим разом поставив по 25 кр. і виграв два терна. То додало єму охоти до дальшої гри. Він ставляв щораз більше, програв власні гроші і вкінци нарушив касові. Ставляв постепенно від 2 зр. аж до 185 зр. на одну картку, щоби відразу відограти брані гроші. В роках 1891 і 1892 на чотирех льотеріях в Живци програвав разом аж 4026 зр.; до того ще й виграні гроші назад програв. Ольшаньскій признав ся до всего, а коли предсїдатель спитав єго, чи він розважав свої вчинки, той сказав: "Я стратив весь розум і не бачив пропасти, що отворила ся переді мною. Не знаю, що я робив". Трибунал увільнив Ольшаньского від обжалованя, але що заступник прокураторії спротивив ся тому, то єго і на дальше задержано у вязници. 