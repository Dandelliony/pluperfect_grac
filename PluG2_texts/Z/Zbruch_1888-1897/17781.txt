Сесія сойму. — Санкція цісарска. —  Управляючій совіт "Народного Дому". — Дрібні вісти.

Сесія сойму галицкого може продовжитися і до кінця сїчня, щоб тілько полагодити справу пропинаційну.
Санкцію цісарску одержав ухвалений остатної сесії соймової закон о домах складу на збіже і горївку у Львові і в Кракові. По мисли того закону край бере на себе гарантію за складані в тих домах товари, а на заложенє тих домів отворив уже на рік 1888 кредит до 400.000 зр. Користати з тих складів будуть очевидно тілько пани та більші капиталисти...
Управляючій совіт "Народного Дому" у Львові продовжив побиранє стипендій им. Мих. Куземского 50 зр. річно п. Мих. Конюшецкому, укінченому правникови, на поміч до зложеня ригорозів.
Дрібні вісти. Д-ри Стан. Ган, Адьберт Райс і Єзекіїл Шустер вписані між адвокатів, два перші з осїдком у Львові, а послїдний в Коломиї. — На конкурсї малярскім товариства штук красних у Варшаві признано першу нагороду п. Вяч. Шимановскому за образ під заг. "Сварка Гуцулів"; сей образ відзначено і на виставі монахійскій золотим медалем. — По помершім подорожнику, ген. Пршевальскім, полишилися сиротами три єго сестрїніці; цар визначив їм по 400 рублїв річно, доки не віддадуться. — Дня 16 н. ст. сїчня першій раз на пробу освітлено електрично віденьску палату послів, а проба випала добре. — Дня 14 сїчня відбувся у намістника гр. Баденія обід на 23 осіб, а між иншими запрошені були також митроп. Сембратович і еп. Пелеш. — У Відни по численних ревизіях увязнено сими днями богато соціялистів.  