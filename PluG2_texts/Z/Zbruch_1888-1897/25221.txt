З Косівщини пишуть нам. — Участь войска при відправах в рускі свята.

З Косівщини пишуть нам: В горах велика посуха і мало через те трави, а до того підїдає корїнь трави червак (маєвого хруща) так страшно, що поля місцями мов-би вигорїли. Звичайно, коли дощі падуть часто, то витоплюють черваків, а сего року нї раз. Перевернеш скибку землї на два цалї глибоку, а там роїться того черву як в улію. Тут і Гуцули дещо виноваті, бо мимо перестороги і в церкви і в школї, виконують та гублять кертицю. Перейдеш поля чи мало за годину, а не побачиш нїгде кертовини. Правда, що кертовина перешкаджає им троха в кошеню і тому, здаєсь, гублять єї, а о хоснї кертиці годї их пересвідчити. Худоба вже тепер по нїчому, а по тяжкім році сей, не дай Боже, буде ще тяжшій.
Участь войска при відправах в рускі свята. Як станиславівскій Ординаріят віднїсся до львівского висшого суду краєвого в справі непошанованя судами руских свят і виєднав звістне розпорядженє львівскої апеляції, так і львівскій Ординаріят митрополичій віднїсся до генеральної команди у Львові з зажаленєм, що декуда на провинції не являються вояки гр.-кат. обряду в торжественні днї в церкви і кн. Виртемберг, командант XI. корпусу видав такій розказ ч. 12 з 14 лютого с. р. до ч. 154 в згаданій справі: На будуче, коли уряд парохіяльний запросить на торжество Іорданского водосвятія стаціоновану команду войскову, має висилатись все віддїл войска до шпалиру і супроводу священика та до відданя після звичаїв религійних відзнак почестних і сальв, єсли в тій стації войсковій суть вояки того самого обряду. Відтак на богослуженя недїльні має вестись вояків в окремих віддїлах після обряду що найменше раз на місяць. Вкінци вичисляєся в тім розказї 18 днїв святочних після гр.-кат. обряду, в котрі, єсли на то позволяє служба войскова, мають бути вояки гр.-кат. обряду вільнй від служби і вільно им самим посїтити богослуженє в церкви. Між вичисленими днями святочними нема свят: Трех Святителїв, Великої Пятниці, Світлого Вторка, Іоана Хрестителя, Димитрія і Михайла.  