Фальшівники грошей.

Перед судом присяжних в Чернівцях відбувалась сими днями розправа против трех молодцїв именно Мойсея Мунцана, Іосифа Казуляна і Ивона Якова з Черепківцїв обжалованих о фальшованє грошей. Акт обжалованя закидав, що Мунцан разом з товаришами вирабляв з олова имітації срібних ґульденів і старав ся пускати их в курс. Одну з таких имітацій дав Іосиф Казуляк шинкареви в Черепковцях, купуючи тютюн, однак шинкар пізнав ся на фальшованю і віддав сфальшованого ґульдена жандармерії. Мунцан толковав ся, що припадком роздобув значну скількість олова, а не знаючи, як єго використати, хотїв виливати різні предмети. В тій цїли зробив собі форму з глини і почав виливати ґузики. А що сельскі жінки носять на шиї срібні леви, і в тій цїли передїравлюють монети, впав він на гадку відливати оловяні ґульдени і зробив собі відповідну глиняну форму. Виливані так монети роздавав "красним дївчатам" в дарі і, як каже, зовсїм не думав обманювати кого небудь. Товариші, Казуляк і Яків помагали єму при тій роботї. Відчитано опінію монетарного уряду з Відня, котрий орік, що предложена єму штука оловяного нїби ґульдена є так незручно зроблена, що о идентичности не може бути і мови. Сі "ґульдени" мали відтиск і то дуже лихій, лиш на одній сторонї а друга сторона (avers) була зовсїм гладка. Оборонцї (д-ри Селецкій, Шец і Сельцер) оперли на тім свої виводи оборонні а судьї присяжні заперечили поставлене им в напрямі фальшованя грошей та обманства питанє. На тій підставі увільнив суд всїх трех обжалованих і випустив на волю. 