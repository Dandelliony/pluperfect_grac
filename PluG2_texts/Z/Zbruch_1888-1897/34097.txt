Петиції до ради державної. — З чого складає ся чоловік.

П. Илія Фиткало, горожанин міста Дрогобича, внїс кілька петицій до ради державної у Відни. Оногди прийшли ті петиції на порядок дневний ради державної а пос. Гевера був их референтом. Зміст петиції п. Илії Фиткала такі: щоби сина петента, Гавріїла, признано марнотратником; щоби заряджено дисциплінарне доходженє против дрогобицкого адвоката д-ра Вольского за-для підступного видуреня 9733 зр. від єго сина Гавріїла; щоби змусити ex offo-оборонця д-ра Мельрада в Тернополи до віддачи спадщини Гавріїла Фиткала; щоби рада державна зарядила, щоби з огляду на войскові заслуги петента удїлено єму місце почтмайстра у всхідній Галичинї. — Референт заявив, що не можна брати на серіо тих петицій вже задля самого змісту, тим більше, що предмет петиції не належить до ради державної і виглядає мов напасть на власти. — Розумієсь, рада державна перейшла над тими петиціями до порядку дневного. З чого складає ся чоловік. Тїло чоловіка має 165 костей і 500 мушкулів. Кров зрілого чоловіка важить майже 30 фунтів, се єсть пяту часть цїлоя єго ваги. Серце єсть 6 цалів довге і має 4 цалї в промірі а бьє 70 разів на мінуту або 36,772.000 на рік. Пересїчно віддихаємо на годину 1200 разів і зуживаємо денно 600 ґальонів воздуха (ґальон рівнає ся 225 кубічним цалям). Мозок зрілого чоловіка важить пересїчно 3 фунти і 8 лутів, у женщини же троха менше. Кождий цаль квадратовий шкіри має 3500 дїрок, котрі суть капілярними сосудами на один цаль довготи, а всї разом взяті мають 201.166 стоп або майже 40 миль довготи. 