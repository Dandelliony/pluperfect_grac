◦ ◦ ◦ ◦ ◦ ◦ ◦ ◦ ◦ ◦

  Про бурі з градом, що лютили ся у нас сими днями такі надходять дальші вісти: В Виноградї лїснім коло Отинії повіта товмацкого, в недїлю 4-ого н. ст. серпня о годинї 6½ вечером, коли небозвід від полудня і всходу був майже без хмари, надійшла нагле від заходу чориа хмара, з котрої при цїлком спокійнім воздусї, почав падати град величини голубячих а навіть курячих яєць. Град падав около ¼ години, з початку рідшій відтак чим раз густїйшій, але без лискавки і грому. Коли подув вітер і почало греміти, перестав град, небозвід затягнув ся хмарами і полив ся зливний дощ. Град обмолотив сади; мягка ярина і огородовина, як фасоля, огірки, капуста і пр. знищена; овес і кукурудза в части побиті, проче чудом вийшло цїло. Старі люде розказують, що граду такої величини не памятають. — Охрестність Ходорова навістила дня 5 серпня около 3-ої години по полудни сильна буря з громами і градом. Буря завалила в Ходорові два будинки, паркан коло церкви і окописка, поломила богато дерев і взагалї наробила разом з проливним дощем і градом богато шкоди на полях і в огородах. На фільварку в Березках убив грім три штуки рогатої худоби, а в Дублянах запалив дві хати. В Дулибах і Русятичах знищив град все, що було на поли. Около 6-ої години вечером перетягнула друга подібна хмара зі всходу, а по 8-ій годинї третя, захопивши Ходорів крилом від заходу і пронесла ся на північ. — В Долинянах в рогатиньскім повітї 5-ого серпня о 4-ій годинї з полудня знищив град всї при засїви. В роцї 1891 витовк град все, а взявши на увагу, що по причинї мишей, мокрого року і неврожаю слїдуючі роки були тяжкі, то можна собі представити роспуку народу, котрий ходить по полях і ломить з плачем руки. — В Добротворі повіта каменецкого 5-ого серпня о годинї 8½ вечером лютила ся страшна буря з громами, дощем і градом величини лїскового горіха. З церкви і з костела зірвав вітер трести, поломав і повиривав з коренем богато дерев, а один великій вяз коло руского приходства повалив на дах і заломив єго. — В Стрілисках повіта бобрецкого 5-ого серпня буря з градом захопила села Дулиби, Грушовицї, Підбуж Любшу, Русятичі і зрівнала з землею майже все збіже. Лише часть жита була в копах але вітер копи порозкидав а злива замочила. Град був такій великій, що поодинокі кусники важили по кілька дека і поранили богато людей. "По чотирох роках неврожаю — пишуть з-відтам — здавало ся, що сей рік бодай в части допише. Тимчасом одна хвиля знищила все і нарід безрадний ломить руки, а сли ще бараболї не допишуть, то голод певний" — В Давидові повіта львівского 5-ого серпня о годинї 8-ій вечером надтягнули хмари від західно полудневої сторони з громами та блискавками. Шалений вітер повиривав дерева з корінями, а град величини волоского горіха посипав ся так густий, що в пятьох мінутах покрив землю верствою на о цалї грубою. Всї плоди земні на полях і по огородах знищені. Охрестність виглядає як пустиня, а нарід в роспуцї. — На веснї, як озимина пропала, люде, не маючи насїня на засїв ярини, запозичилась на грубий процент у всяких вірителїв, навіть по банках. Озимину переорано і засїяно яриною, а тепер анї з озимини анї з ярини нїякої користи; позістали лише лихварскі довги та роспука.   Нещасні пригоди. В Підгайцях утопив ся купаючи ся в ставі Саламон Ребеншток. — В Березянах повіта залїщицкого утопила ся в Стрипі семи-лїтна дочка Ив. Березовского. — В Золотниках повіта підгаєцкого утопив ся сплавлюючи конї в Стрипі паробок дворовій Ив. Стельмах. — В Болехівцях повіта дрогобицкого утопив ся в сажавцї трилїтний син селянина Василя Пляцка а в Вороблевичах того самого повіта утопилась півторарічна дитина Миколи Лазарова; в обох випадках заряджено слїдство. — В Роздолї повіта жидачівского утопив ся в Днїстрі жид Герш Бухштаб, котрий приїхав зі Львова на купелї. — В Турильчи повіта борщівского селянин Микола Дубчак, повертаючи 26-ого липня по великій зливі в товаристві своєї жінки з поля, посовгнув ся a падаючи на косу пробив ся понизше серця і умер на місци. — У Львові вчера вечером по годинї 6-ій вертав віз маґістратскій з роботи на дворець будівничій при улици Зеленій. До воза був з заду привязаний великій валець з дишлем, уживаний до придавлюваня каміня на улицях. На улици Паньскій скочив на дишель вальця [межи вальцем а возом] 13-лїтний хлопчина і хотїв здаєсь провезти ся. Сидженє було невигідне, то хлопчина кілька разів вискакував і зіскакував з дишля, аж нараз стратив рівновагу і упав а валець цїлим своїм тягаром роздавив голову і хлопчина згинув на місци.   Убійство. Сими днями убито в Держові повіта жидачівского садівнка Ив. Липчака. Жандармерія має бути на слїдї убійників.   Рідке явище природи оглядали мешканцї Микуличина повіта надвірняньского дня 5-ого с. м. около години 9½ вечером. Падав маленькій дощик, по одній сторонї небозводу ясно світив місяць а по другій показала ся красна дуга.   Отсе нагорода! Один подорожний їдучи зелїзницею, згубив в дорозї між Краковом а Львовом 50 тисяч зр. та з роспуки мало не одурів. Гроші сі найшов один з кондукторів їдучих сим поїздом, на земли перед возом а віддаючи их властителеви, дістав знахідного — 20 крейцарів!...   Дѣло 