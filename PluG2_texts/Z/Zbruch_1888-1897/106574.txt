◦ ◦ ◦ ◦ ◦ ◦ ◦ ◦ ◦ ◦

Крадежи. В селї Вербівци коло Будзанова обікрали злодїї недавно касу громадску. Не вислїджений злодїй дістав ся хиба якимсь чудом до середини канцелярії громадскої в ночи, бо всї двері були позамикані, забрав оковану скриню, винїс до саду та розбивши єї, забрав з неї близько 1000 зр. готівкою, листи заставні, полишаючи тільки мов на сміх 2 кр. В передодни крадежи переведено обрахунок каси, а ключі були у начальства. Здає ся, що був се обзнакомлений пташок, бо як говорять сусїди, то навіть не світив при своїй роботї. Громадскі радні, замість повідомити власти, пійшли до "ворожки" на пораду, а та вказала им одного вербовецкого господаря. Радні вернувши зачали робити ревізію і знущали ся в страшний спосіб над мнимим виновником, та аж жандарми з Будзанова перепинили сю нелюдску индаґацію. — Дня 6. липня дібрав ся злодїй до канцелярії уряду почтового в Борках великих і вкрав з відтам чотири мішки з грішми в квотї около 1800 зр. готівкою і в паперах. Слїдство жандармів було успішне, бо викрито злодїя в особі почтиліона з Борок великих; найдено при нїм майже всї вкрадені гроші.   Великій процес против 80 селян в судї станиславівскім мабуть відбуде ся, як доносить Kurjer Stan., в присутности міністра судівництва Ґляйспаха, котрий у вересни має приїхати на візитацію судів в Галичинї.   Завернений з дороги. Данило Гридзак, господар в Нижневі, продавши за безцїн свою батьківщину, вибрав ся з жінкою і трома дїтьми, з котрих найстарше має 10 лїт, до Бразилії. Карти корабельні доставив им знаний аґент з Удіни Сільвіо Нодарі, велївши заплатити собі за се 260 зр. Виїхав Данило Гридзак з Нижнева зелїзницею до Удіне купивши білєти зелїзничі для себе і родини за 55 зр. Однак в дорозї в Стирії в Стайнбрух зревідовано Гридзака, при чім показало ся, що він не має майже крейцера при души, бо всї гроші з продажи грунту ужив на купно білєтів подорожі і що не має пашпорту, длятого відослано єго шупасом до Нижнева, де прибув в середу, втративши цїлий свій маєток.   Нові староства в Галичинї. Цїсар постановою з 28 вересня 1895 р. дозволив на отворенє двох нових староств, а то в Подґуржу для приналежних тепер до політичного повіту в Величцї округів судових Подґурже і Скавина, та в Стрижові для приналежного тепер до політичного повіту в Ряшеві округа судового Стрижів і для приналежного до політичного повіту в Яслї округа судового Фриштак. Нові староства війдуть в житє з днем 1 вересня 1896 р. Видїл краєвий ухвалив, що дотеперішні округи репрезентацій повітових в Величцї, Ряшеві і Яслї не підпадуть поки що нїяким змінам, хоч округи політичні повітів будуть змінені.   Страйк рільничій. До Kurjer-a Lw. доносять зі Скалату: В добрах гр. Волод. Баворовского лучив ся першій случай страйку господарского. По фільварках Скоморохи, Смолянка і Пізнанка гнила були служба двірска і зарібники не виплачувані від 4 місяцїв, а крім того служба не дістала навіть ординарії квартальної, тож всї они покинули роботу і розбігли ся за заробком, щоби не згинути з нужди. Заряд дібр спровадив там людей з Тарнівского, але і тоті не одержавши анї заплати анї ординарії, не знати як собі порадять. Економи самі годують худобу. Однак здає ся, що і они поутїкають.   Увязненє в касарни за соціялізм. Черновецка Gazeta Pol. доносить: В касарнях піхоти 41 п. п. увязнено оногди фірера в присутности полковника, при чім заховано як найбільші средства осторожности, обставляючи всї виходи і вікна касарнї войском, щоби увязнений не утїк. Причиною увязненя мало бути викритє аґітації соціялістичної у войску.   Паперові стовпи телєґрафічні — се найновійшій винахід в промислї виробів паперових. Маса паперова мішає ся з бораксом, солею і иншими субстанціями, а праса гидравлічна надає їй форму дуплавих циліндрів. Стовпи паперові мають бути о много придатнїйші як деревляні, не тілько длятого, що лекші, але і длятого, що далеко лїпше опирають ся впливам атмосферичним.   Дрібні вісти. Wr. Ztg. оголошує санкціоновані закони: о відписуваню податку грунтового при елєментарних нещастях і о ревізії катастру податку грунтового. — Ві второк дня 28 н. ст. липня відбуде ся в Свистїльниках, стація зелїзнича Бурштин, вінчанє п. А. Навроцкого, окінченого богослова, з п-ою Євгенією Боднарівною дочкою тамошного пароха. — В Парижи помер звістний писатель францускій Едмунд Ґонкур в 79 р. житя. — Дипльом почетного горожаньства міста Львова вручила оногди депутація львівскої ради міскої маршалкови краєвому ґр. Ст. Баденьому. — Добра Унятичї, дрогобицкого повіту, купив д-р Ст. Стефанович, посол буковиньского сойму, від жидів братів Крайсбергів. — Місто Перемишль числить 36.000 населеня цивільного, котре за послїдних шість лїт взросло о 8000 душ. — Новий обильний терен нафтовий відкрито в Старяві і Сушици великій коло Хирова; сильні ґази добувають ся вже в глубинї 140 метрів. — Будову шляху зелїзницї льокальної Борки-Грималів віддав видїл краєвий підприємству: Смолиньскій, Олєвиньскій і спілка. — В Чернівцях основує ся на місци розвязаної "Буковини" нове академічне общество "Карпат".   Дѣло 