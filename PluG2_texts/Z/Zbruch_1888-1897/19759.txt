Президія палати послів. — В Бродах перебуде руско-народний театр ще до недїлї.

Президія палати послів приказала вилитографувати листу всїх бесїдників, що записалися до спеціяльної дебати над буджетом, і розіслала єї послам. Показуєся, що до голосу записалося 150 бесїдників, по кількох до одного титулу і в наслїдок того повинно-би бути виголошених 1528 бесїд — число, якого ще дебати буджетові в австрійскім парляментї не видали. Дальше показуєся, що одні і ті самі бесїдники записалися при різних титулах на одній листї — за, а на другій — против буджету. Найбільше число бесїд заповів пос. Тирк, бо аж 41, за ним Дершата (39), Кайзер (39), Фирнкранц (37), Штайнвендер (36), Фиґль (34), Урзин (30), Кравс (28), Киндерман (27), Ґарнгафт (27), Просковец (27), Гайльсберґ (26), Кноц (25), Вайтльоф, Bpабец, розер, Барайтер і Кинбурґ по (23), Фус і Рихтер (22), Кронаветтер (20) і т. д. Загалом зголошено против буджету 1019 бесїд, а за буджетом як раз половину, бо 509. Найбільше бесїд має бути виголошених при дебатї над буджетом министерства просвіти. Яко головні бесїдники будуть виступати при сїм етатї проводирї клерикалів кн. Лихтенштайн і Линбахер. Але з всїх тих бесїд буде виголошений ледви десятий процент, бо многі бесїдники записались лиш для того, що кожда партія хоче мати при поодиноких справах свого бесїдника і щоби они могли відтак зробити місце такому бесїдникови, зрїкаючись голосу в єго користь і вибираючи єго генеральним бесїдником.
В Бродах перебуде руско-народний театр ще до недїлї д. 10 н. ст. марта включно. — В суботу 9-го марта виступить на рускій сценї в Бродах яко гість артист Скарбківскої опери п. Тадей Скальскій в роли подести в оперї "Ґаспароне". — В середу сего тиждня відступила дирекція театру одно представленє на дохід недужої артистки панї М. Людкевичевої. Члени театру з товарискою прихильностію занялися розпродажею билетів, так що для недужої можна було вислати на руки єї отця у Львові 31 зр. 45 кр., т. є. цілий чистий дохід з представленя, по відшибненю тілко найнеобхіднїйших видатків. — З Бродів переїде театр до Золочева і дасть там ві второк 12. с. м. на перше представленє "Він не заздрістний", комедію в 1 актї і "Пошились в дурнї", оперету М. Кропивницкого в 3 актах. Всїх представлень в Золочеві буде даних шїсть. В Золочеві завязався комитет світлих патріотів під проводом Вп. совітника Лонгина Рожанковского, и, хотячи прийти в поміч нашому театрови, розіслав від себе запросини до околичних отців духовних. Звичайно доси, коли театр наш гостив в Золочеві, священики з околиці численно відвідували театр і селян привозили з собою, — тож єсть надїя, що і сим разом поступить так патріотично. Дирекція театру кождої недїлї і в днї торгові буде давати представленя народні, відповідні і доступні для простолюдя, щоби і селянам подати нагоду скористати з гостини театру. 