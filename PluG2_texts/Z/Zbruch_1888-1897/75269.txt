Товариство "Зоря а бурса реміснича".

З Самбора.
Кождий Русин повитав з щирою радостію наміренє товариства "Зорі" — побудувати свій власний дім, в котрім мала би поміщенє також бурса реміснича. Ся гадка, се новий доказ, що Русини при своїм народнім відродженю не спускають з ока економічних интересів.
Середновічні цехи в давній Польщи з католицким характером витиснули помалу Русинів з заводу ремісничого і длятого в цїлій Галичинї суть ремісниками по більшій части Поляки, і хоч тепер Русини тому заводови віддають ся, то хлопець практикуючій звичайно у ремісника Поляка, рідко коли удержить свою народність, ставши самостійним майстром. Проте плян товариства "Зорі" — заложити власну бурсу — єсть дуже великої досяглости, бо раз бурса така дасть біднїйшим руским дїтям средства де виховає ті дїти в рускім дусї і они будуть відтак трудитись з хісном для Руси.
З ухваленєм того пляну вступає товариство "Зоря" на нову дорогу, бо від тепер не буде оно заступати лиш льокальні интереси львівских ремісників, але приступає до сповненя дуже важної народно-рускої задачі економічної. Длятого загал Русинів повинен підперти змаганя товариства в значно більшій мірі, анїж се доси було. Ся замітка відносить ся передовсїм до Русинів на провінції, бо підчас коли многі Русини львівскі суть членами товариства, трудять ся около єго розвою і запомагають датками грошевими то від Русинів на провінції хиба часом якійсь даток вплине на се так важне товариство.
До удержаня бурси ремісничої найбільше компетентне товариство "Зоря", котрого члени найлїпше розуміють интереси ремісничі. Така бурса може лиш у Львові відповісти своїй задачи, бо у Львові суть і промислові школи і ремісники в своїм фаху вповні образовані. Ті всї обставини складають ся на се, що бурсаки можуть виучити ся добре всякого ремесла. В теперішних часах лиш ремісник добре теоретично і практично образований може мати запевнене поводженє — а таке образованє можна набути лиш у великім містї.
Пишу сих кілька заміток длятого, бо общество Михаїла Качковского збирає фонди на утворенє бурси ремісничої в Самборі. Бурса така в Самборі може лиш дихати, — і длятого думаю, — що общество зробило би найлїпше, єсли би свої фонди відступило товариству "Зорі", коли оно буде закладати свою бурсу.
Дальше повинні би товариству "Зорі" прийти в поміч фонди на будову "Народних Домів" в Турцї, Калуши і инших містах провінціональних, позичаючи товариству свої капітали на низкій процент (З або 4%). Сей фонд в Турцї виносить до тепер суму около 200 зр., котра уміщена в касї ощадности; сей капітал на тепер мертвий і не приносить Руси нїякого хісна кромі проценту, а єсли би віддано єго товариству "Зоря", коли приступить до будови свого дому, то сей капітал і процентував би ся і приносив би зараз пожиток народови.
Так само могла би товариству помочи і Ставропігія, позичаючи капітал зібраний на Кирило-Методієвску стіпендію.
Не сумнїваю ся також, що і Народний Дім, которий від самого початку підпирає товариство "Зорю", не відмовив би своєї помочи.
Сих кілька гадок піддаю під світлу розвагу Русинів, котрим добро нашого народу лежить на серци.
Др К. Чайковскій. 