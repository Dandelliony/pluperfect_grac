◦ ◦ ◦ ◦ ◦ ◦ ◦ ◦ ◦ ◦

    О. Алексїй Тороньскій, професор реліґії в академічній [рускій] ґімназії у Львові, тит. совітник митропол. Консисторії з відзнаками крилошаньскими, редактор "Душпастиря" — именований членом галицкої краєвої ради шкільної [на місце бл. пам. о. Василя Ильницкого].   Д-р Іосиф Олеськів виїхав зі Львова до Канади [в північній Америцї] сегодня рано в товаристві двох селян — Дорундяка з Коломийского і другого Мазура. До краю повернуть найскорше за місяць.   Д-р Иван Франко — як довідуємо ся з ческих дневників — гостить тепер в Празї на оглядинах народописної вистави. Чехи знають д-ра Франка з перекладу на мову ческу єго повістки "На днї".   Новий Діошеґі. В Старім-Санчи заколов вчера жандарм свого постенфіpepа баґнетом. Смерть наступила на місци. Причиною убійства — як пишуть до Gaz. Narod. — була секатура. Новий сей випадок повинен бути осторогою для зверхників у війску, щоби з підвластними обходили ся справедливо, як з людьми, а нїколи не допускали ся знущаня над ними, бо й они — люде.   Страшна буря градова сполучена з хмароломом навістила 23-ого с. м. о годинї 5-ій по полудни місто Бучач і околицю. Буря з кількох домів зірвала дахи, град вибив сотки шиб, а улицями міста плили потоки води, уносячи з собою, що дало ся пірвати. В поли все знищене а наслїдки сего нещастя, котре перед самими жнивами впало на бідний нарід, то один степень близше до цїлковитого знищеня маєткового.   Дрібні вісти. Цїсарева австрійска Єлисавета вже виїхала 22-ого с. м. з Бардієва до Ишлю. — Рада громадска в Манастирисках надала радникови краєвого суду в Тернополи а бувшому начальникови повітового суду в Монастирисках Філяретови Сембратовичеви, з огляду на єго заслуги для добра громади, почестне горожаньство. — З причини підвисшеня цїн шкіри рішили віденьскі шевцї піднести цїну обуви о 1 зр. — В Долинї помер лат. парох кс. Антоній Ґурскій в 58-ім роцї житя. — В Берлинї помер Рудольф Ґнайст, найславнїйшій з сучасних правників нїмецких.   Дѣло 