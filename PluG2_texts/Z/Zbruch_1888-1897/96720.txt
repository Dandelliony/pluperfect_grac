◦ ◦ ◦ ◦ ◦ ◦ ◦ ◦ ◦ ◦

Депутація міста Тернополя, зложена з бурмістра д-ра Погорецкого, римо-кат. пароха кс. Янера і д-ра Ст. Ґльонера приїхала до Львова і старає ся о те, щоби краєва рада шкільна відмінила свою постанову що-до знесеня учительскої семинарії в Тернополи а заснованя нової в Чорткові. Депутація обіцює в имени міста, що она побудує великій интернат для учеників учительскої семинарії, в котрім можна буде ввести строгій нагляд. Однако намістник ґр. Бадені не хоче відступити від раз принятого рішеня а то тим більше, що — як пише "Галичанин" — по окінченю тернопільского процесу дізнали ся власти, що молодїж збирала ся в цїли заснованя нового тайного товариства, котре мало на метї відбудованє Польщі. — За обговоренє тернопільских подїй сконфіскувала вчера прокураторія державна Kurjer-a Lwowsk-ого.   Охорона здоровля в школах. Міністер Мадейскій видав окружник до всїх шкільних властей в справі охорони здоровля учеників середних шкіл. Окружник виказує, що в тій цїли заведено полекші при письменних задачах, при науцї латиньского і грецкого язика та при испитї зрілости. Міністер признає, що санітарні відносини в школах можуть полїпшити ся, єсли будуть лїпші шкільні будинки, однако до сего часу мають директори шкіл наглядати, щоби шкільні комнати були ясні, провітрені, чисті і щоби ученики не були обтяжені занятями. При будові нових шкільних будинків мають лїкарі давати свої указки.   Видїл краєвий пускає в аренду фільварки, які одержав з запису по пок. Вікторі Баворовскім, а то: Баворів з Заставєм, Мишковичі і Велику Луку. Оферти на сі фільварки треба предложити до 20 н. ст. цвітня з 20% вадіюм від жертвуваної квоти чиншу і кожда оферта має містити зобовязанє на 9 до 12 лїт аренди.   Архіепискол Гриневецкій, що обіймив минувшого року лат. парохію в Тухові, зрезиґнував з тої посади і переносить ся до Львова на становище каноніка при лат. капітулї.   Скритоубійство. В чагрівскім лїсї коло Букачовець найдено трупа молодої жінки. Переведене жандармерією слїдство викрило, що убита єсть Анна Доброховска, селянка з Букачовець і що убив єї муж Тимко, що оженив ся з нею минувшої осени.   Дрібні вісти. Директор руху зелїзниць державних п. Альфред Дейма повернув з Відня до Львова і обіймив урядованє. — В четвер дня 4 н. ст. цвітня о 8-ій годинї рано відбуде ґенеральний инспектор австрійскої армії кн. Віндішґрец перегляд цїлої львівскої залоги, на янівских болонях. Войском буде доводити теперішний головний командант львівского корпуса ґр. Шулєнбурґ. — В Петербурзї помер бувшій россійскій міністер скарбу Вишнеградскій.   Дѣло 