◦ ◦ ◦

Загальна вистава краєва в р. 1894. В недїлю зібрав ся був в сали ратушевій у Львові головний комітет вистави, а на се засїданє приїхало також богато обивателїв з провінції. Комітет ухвалив старати ся, щоби Є. Вел. Цїсар зволив приняти протекторат вистави. Секретар п. Штаркель здав справу з дотеперішної дїяльности комітету а потім принято одноголосно орґанізаційні постанови головного комітету. Дотепер підписано около 70.000 зр. на виставу. До комітету виконавчого вибрано пп.: Стан. Стадницкого, Юл. Захарієвича, Ст. Єнджейовича, Гохберґера, Маріяна Соколовского, Меч. Барановского, Кароля Шаєра, Юл. Миколяша, Игнатовича і Льва Братковского. Директором вистави вибрано дра Мархницкого.
Тайни Львова. Вчера в ночи дали знати до львівскої стації ратункової, що на улици св. Войтїха ч. 12. занедужав мабуть на холєру якійсь Григорій Стрілець. Сейчас поїхав там др Гельмав, і хоч як шукав по цїлім домі, то не міг віднайти Стрільця. Аж по довгих розпитах дізнав ся, що він мешкає з численною родиною в норі підземній в городї і там вирабляє дешеві кишки для т. зв. батярів, то єсть для найбіднїйшої і найбільше занедбаної верстви населеня. Лїкар хотїв зайти до тої нори, але застав двері огорода замкнені. А коли перелїз паркан, то вже в норі не було нїкого. Мабуть таких тайних сховків Львів має більше.
Відозва. Дня 20 вересня навістив огонь село Думки повіта городеньского і знищив цїлковито 20 хат і всї будинки господарскі. Огонь, що повстав з невідомої причини, розширив ся при сегорічній посусї так скоро, що майже за пів години 35 родин зістали без даху і кусника хлїба. Єсли би погорілцї були стратили тілько хати, можна було би нещастє загоїти датками сел сусїдних, однак огонь позбавив их всего маєтку, а мешканцї, не могучи зі збіжа нїчого уратувати, не могуть поробити озимих засївів. Щож доперша мовити о прокормленю своїх родин, инвентаря, о скілько би тойже ще остав ся — що думати о будучих ярих заскївах! Зима за плечима, а тут нема де помістити нещасних погорільцїв. Хотячи им бодай в части допомочи в их нуждї і горю, підписаний комітет простягає руку о ласкавий хочби найменшій даток, за котрий на перед дякує найсердечнїйшим "спаси Біг". Від комітету ратункового для погорільцїв Дубок. Дубки дня 22 вересня 1892. — Предсїдатель комітету о. Симеон Бунадз парох. Члени комітету Максим Стецюк, начальник громади; Иван Григоришак, старшій брат церковний.
Нещасливі випадки. В ночи з дня 20 на 21 вересня с. р. на шинах зелїзницї, що веде з Залужа до луковицї, в лїскім пов., найдено тїло селянина з Залужа Іосифа Нагурского. Зелїзниця переїхала єго. — Дня 13 с. м. в калужи коло хати утопила ся дволїтня донечка вдови Анни Ґерманюк з Пядик в коломийскім. Вдова виходила з дому на роботу і лишила дитину під доглядом девятилїтного сина Василя — а той, видко, зле доглядав. — Дня 21 с. м. в ріцї Любачівцї в місцевости Червона воля в ярославскім найдено тїло мущини, мабуть жида 27 до 30-лїтного. На березї лежала вся єго одежа. На тїлї єго не найдено нїяких признак насильної смерти. Може бути, що утопив ся. Дотепер не викрили, з відки він і як зве ся.
Холєра в Кракові, Подґужу і Волівци коло Горлиць зовсїм притихла і від 23 с. м. нїхто там анї не занедужав анї не помер.
Пискова і ратична зараза на худобу появила ся послїдними часами в Галичинї. Щоби єї спинити, то ц. к. Намістництво заказало ладувати і виладувати ратичну худобу на стаціях зелїзниць в повітах: калускім, коломийскім, краківскім, снятиньскім і товмацкім.
По виставі промислу будівляного зложили декотрі промисловцї і техніки львівскі 16.000 зр. на будову дому для товариства політехнічного. В домі тім будуть комнати на збори товарискі і наукові, а окремі комнати на виставу всїлякого промислу будівляного і виробів краєвих.
Концесії. Др Кароль Леваковскій, посол до Ради державної з міста Львова, одержав від Міністерства торговлї позволеня на переведенє вступних технічних робіт для будови вузкошляхової льокальної зелїзницї з Пшеворска до Сянока на час 6 місяцїв. 