Перед загальними зборами Руского товариства педаґоґічного.

[Статья надіслала з Бобрецкого.]
Вп. Видїл Руского товариства педаґоґічного розіслав своїм членам і нелченам справозданє з десятилїтної дїяльности товариства, подаючи також виказ своїх членів і цифру передплатників "Учителя". Такого справозданя доси члени не діставали, тепер же кождий Русин може пересвідчитись, як наше товариство педаґоґічне за десять лїт свого истнованя розвинуло ся.
Хоч справозданє виказує детайлічно дїяльність товариства і певний успіх з неї, то однак, як сказано в нїм, богато справ, порушених товариством, не лиш не удостоїло ся прихильного залагодженя, але навіть на декотрі товариство не дістало відповіди. Які тому причини? На мою гадку, одна з причин лежить таки в самій рускій суспільности, бо таке невеличке число членів (275) не відповідає силї і повазї галицко-руского народу.
Маємо руских шкіл в краю над два тисячі, а в кождій школї лиш рускій учитель, отже єсть стілько учителїв або й більше, а з межи тих лише дуже маленька горстка знаходить ся межи членами товариства. Маємо в краю певно більше руских парохій, нїж шкіл народних, а лиш дуже мало священиків видко в списї членів товариства. Маємо много професорів-Русинів при ґімназіях, а членами товариства суть з тих лиш декотрі. Поминаю вже множество урядникі-Русинів і инших з интеліґенції рускої, котрі байдужно відносять ся до так хосенного товариства, яким єсть наше педаґоґічне. Отже чи-ж може тота горстка членів, яку бачимо в справозданю, заимпонувати? Відповідь на се знаходимо в справозданю де сказано, що на вношені резолюції, просьби і петиції нераз навіть не наспіла відповідь!
Дунаю, що товариство лиш тогдї може з успіхом і хісном дїлати для просвіти народної, єсли в кождій місцевости, де єсть рускій учитель, рускій священик або иншій интеліґентний Русин знаходити ся будуть єго члени, котрі так дрібними лептами якими суть членьска вкладка (річно 50 кр.) і передплата на "Учителя", причинять ся до піддержаня так хосенного товариства просвітного! Бо-ж при 275 платних членах товариства і 396 передплатниках "Учителя" наше товариство педаґоґічне нїяк не в силї відповісти всїм вимогам і трудній роботї на запустїлій ниві нашого шкільництва народного. Товариство педаґоґічне за десять лїт своєї дїяльности ледви спромогло ся заснувати одну філію в Щирци, а відомо, з якою трудностію тоту одну посестру й тепер піддержує.
З наведеного виходить ясно, що тілько ми самі, — учителї, священики і всї Русини — винуваті, що наше шкільництво ще не розвинуло ся, як слїд, тож і на нас паде часть вини за той застрашаючій процент анальфабетів в нашім краю. Нераз можна серед нас почути похвалу для Чехів, що у них загальна просвіта обгорнула вже цїлі маси народу та що самосвідомість і по ступ иде у них скорим кроком на перед, — але самі не стараємо ся йти за их приміром, щоби й собі заслужити на таку загальну похвалу, а лишаємо то одиницям. Difficile est satyram non scribere, бо таки сама наша байдужність мстить ся на нас. Говорять, що в Чехії не знайде ся Чех, котрий би не був членом якого народного товариства просвітного, а навіть коли зійдуть ся в гостинници або де небудь, вже і збирають хоч-би найменшу складку на перше-лїпше товариство просвітне. А у нас можна почути на той темат: "Годї, щоби один чоловік міг підпомагати загал і для него жертвувати ся..." Тим очевидно оправдують лише свою байдужність. Бо-ж питаю ся их: з чого-ж складає ся цїла суспільність, як не з одиниць? Коли отже передові люде чи з центра краю, чи з провінції взивають до участи в хосенних подвигах, а таким подвигом єсть безперечно і наше товариство і педаґоґічне, то повинні всї без виїмки приступити до хосенного дїла і причинитись до єго розвою як духовою так і матеріяльною помочію. Національного поступу не осягнемо лише словом, але й дїлом.
Длятого "Відозва" нашого товариства педаґогічного не повинна межи свідомими Русинами прогомонїти, як яка новинка ґазетна, але най она бодай подвоїть чи потроїть число членів товариства і передплатників єго орґану "Учителя"! Най ревні патріоти і приятелї народної просвіти чим скорше розвинуть свою дїяльність в повітах, най вплинуть на свідомих Русинів, щоби численно вписували ся в члени товариства і най засновують як найскорше філії товариства, аби бодай зрівнати ся з дїяльностію такого-ж товариства польского і обняти народну просвіту в свідомі руки та розвинути єї, а тогдї з петиціями і внесенями товариства певно будуть мусїли всюда числити ся.
Вкінци подаю кілька спеціяльних справ під розвагу надходячого загального збору членів:
1. Орґан Руского товариства педаґоґічного "Учитель" добре би було розширити на тиждевник з підвисшенєм передплати на 4 зр. річно без опусту, щоби можна всї важні справи і хиби нашого шкільництва обговорювати обширно і докладно.
2. Всї члени товариства нехай зобовяжуть ся самі передплачувати "Учителя" і впливати на місцеві ради шкільні, на читальнї народні і на других, щоб они також передплачували "Учителя" і працї до него жертвували.
3. Товариство повинно старатись о свою инґеренцію і видавництво руских підручників шкільних, щоби тії друкували ся чистою рускою мовою і без таких разячих похибок, які можна подибати майже в кождім підручнику.
4. Підручники для нїмецкого язика, натураліїв і рахунків повинні бути вже раз переложені на рускій язик. Не знаю, як собі радять в тім взглядї учителї при школах вправ з руским язиком викладовим, але знаю, що з підручників з польским текстом виходять нераз такі чудацкі вирази і понятя у дїтей і учителїв, що не знати, чи сміяти ся чи жалїти, слухаючи монструальних нїсенїтниць.
5. Правопись в руских підручниках шкільних так хаотична, що справдї треба бути спеціялістом-фільольоґом, щоби на нїй можна вивчити дїтей добре після основних правил рускої правописи. Щасливі під тим взглядом Поляки, бо мають академію наук в Кракові, котра що-раз більше нормує і управильнює правопись польску, — а у нас, на жаль, як хто хоче, так пише і учить писати. Річ відома, що найлекше навчити писати і читати тогдї, коли правопись єсть найпростїйша і управильнена. Для того думаю, що лише товариство педаґоґічне могло би взяти ся за управильненє і поправленє правописи в руских підручниках шкільних. В декотрих руских видавництвах літературних вже по части поправлено руску правопись і уживають єї наші найзнаменитші мужі в своїх працях літературних, — то чому-ж в руских підручниках шкільних має ще истнувати під тим взглядом застій? А се дуже утруднює поступ в науцї шкільній і лиш піддержує хаос в рускій правописи.
Думаю, що наведені замітки мої тепер на часї. Може они знайдуть бодай в часописи одобренє у Вп. участників маючого відбути ся загального збору членів нашого товариства педаґоґічного.
Михайлишин. 