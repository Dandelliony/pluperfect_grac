В справі перестрою тов. "Просвіти". — Про житє наших емігрантів в Америці.

В справі перестрою тов. "Просвіти" і народних читалень.
На загальних зборах тов. "Просвіти" в Коломиї відіслано мій проєкт перестрою тов. "Просвіти" і читалень до вибраної в тій ціли анкети. Вона має сей проєкт розглянути, та здати з нього справозданє на загальних зборах "Просвіти", котрі виділ товариства має скликати до Львова в лютім р. 1891.
Булоби дуже користно для самоі справи, наколиб уже в анкеті могли бути узгляднені погляди, та бажаня самих селян-читальників, котрі тут найбільше інтересовані. Голос йіх був би і для мене важною вказівкою при остаточнім виготовленю проєкту, нім єго предложу анкеті.
Тому-ж звертаюсь отсе до Вп. зарядів усіх наших читалень з прошеньом, щоби мій проєкт піддали під розвагу читальників, та прислали ласкаво на мої руки по можности докладне справозданє, або по крайній мірі хоть результат наради, вкачуючи при тім на злі чи добрі боки мого проєкту, що поданий в 16 ч. Народа.
Також усякі замітки чи то поодиноких читальників, селян та міщан, чи в загалі поодиноких людей з інтелігенціі, котрим не рівнодушна справа розвою тов. "Просвіти" і наших читалень народних, прийму із вдячностію, та предложу в міру йіх важности анкеті.
Олександер Колесса, в Струтині Нижнім, п. Рожнятів. Про житє наших емігрантів в Америці.
Фрілянд, 26 серпня 1890.
Тепер уже досить часто порушуються справи наших робітних людей в державах европейских, отже належалоби згадати й про наш робітний люд в Америці, де тисячами тисяч народа з що-денного зарібку жиє досить вигідно, а при тім жадить чимало гроша. Нашим деяким людям тут початок нераз дуже тяжкий, бо мусимо і тоє взяти на увагу, що наш чоловік шукає аж тогди помочи, коли вже загряз по шию в своім нерозважнім поступованю. Правда, що часи настали тяжкі і коли приміром випаде неурожай, а податки і всякі інші данини треба оплатити, зарібку нема, щоби бодай щоденні дрібні потреби заспокоіти, то тогди хотяй і живий лізь до землі, бо нема ради. Але ту єще одна хиба поміж нашим народом, що ми не оглядаємся на задні колеса, а бачимо лише тоє, що перед нашими очима нам крутиться; через тоє і наша біда, бо коли нам загрозить який недостаток, то ми, не маючи ніяких засобів, уже тогди і що хоч дій.
Тая нерозважність по між нашим народом широко розкоренилася і в Америці, однак ту можна трохи свобіднійше віддихати, бо коли тілько здоров і хоче працювати, то і все достаточне, бо платня для дорослого чоловіка так вимірена, що всі потреби до житя може заспокоїти хотьби і з дружиною.
Пригляньмо-ж ся тепер щоденному житю нашого робітного чоловіка. Маючи вже убеспечену роботу, наш чоловік, бувший з більшою родиною, стараєся на самперед о відповідне помешканє. Винаймивши собі одну фамілійну часть дому, де міститься три-чотири кімнати і кухня, стараєся о внішний порядок що до потреби власноі, як також о осібну кімнату, гарно прибрану на спосіб тутешного порядку, для принятя гостей, де в вільних часах весело забавляються. Часами трафляєся, що і хотово умебльоване помешканє переймає на свою руку. За тіі всі вигоди платиться 4 доляри в місяць чиншу, по тутешному ренти. Кожда компанія робітницка має своі склади і склепи віктуалів і всякоі всячини, для потреби робітників, і то продають своім людям по найнизшій ціні. Робота вся числиться на години, від чого залежить і платня, а є також робота контрактова, як приміром при углю, де платиться від певноі штуки.
Порядок у наших робітних людей дома і поза домом такий, що готов кождого часу приймити в гостину і найзнатнійшого гостя, бо тут і нема поділу на кляси, стани чи там інтелігенцію і не-інтелігенцію: всі зарівно свобідно і вигідно жиють, всі носяться, як то по нашому назвати, по-пански, чи то мущини, чи женщини. Здаєся, що кождий свобідно віддихає, не маючи обтяжену голову клопотами і недостатками. Тоє тілько лихо поміж нашим народом путаєся, що він і ту пє. І ту наш чоловік тратить час для него так дорогий, а при тім і готовий гріш. Як уже споминалисьмо, народ наш не оглядаєся по за себе, бо гріш, котрий єму збуває, віддає в руки шинкарям, котрі поробили великі маєтки, повиставляли коштівні доми, користаючи з темноти наших людей. Просвіта іменно поміж нашим руским народом в Америці стоіть дуже низько, бо на всю американску Русь виходила заледво одна часопись "Америка", тай та тепер уже шостий місяць не виходить; здаєся, заумерла, видячися опущеною своіми. Як же то прикро приходить наводити такі подіі! Число Русинів в Америці що раз росте, а годі Русинів побудити до якого спільного діла: кождий лише про себе стараєся. І яка-ж будучність нас чекає, коли ми станемо так дальше жити, де другі народи вяжуться в товариства і спілки, а нам лише байдужним оком поглядати на те все?! Правда, що до тоі справи треба посвятити не мало часу і труду, бо, війщовши до якоі сторони, то чи дізнаємося так легко ту про Русинів, наколи то все іде в суміш? А наші люде собі байдуже: не дбають о тоє, щоби свою народність піднести до більшої сили, як до тепер вона другим видаєся. Отже треба нам вязатися у спільні товариства, маючи до того много примірів на других народах.
Нужда і недостаток виганяє нашого чоловіка з під єго власної стріхи на рідній землі і так опущеного гонить через далекі краі і море до Америки. Початки для такого бувають часом дуже трудні, бо витрясши що до шелюга через таку далеку подорож, ту в Америці не має на перший раз ані чим посилитися, ані не вміє розмовитися, ні о роботу спитати, бо часи тіі уже змінилися, коли то агенти уганялися за людьми, аби тілько мочи завабити на свою руку, бо під боком другий намавляє до тебе, обіцюючи більшу платню і лекшу роботу. Інакше, наколи ново-прибувший має ту якого приятеля, що вже довший час ту пробуває і обзнакомлемий з порядками і звичаями. Такий приятель найперше скріпить сили новоприбувшого з такоі далекоі подорожі, а треба знати, що дорога через море нищить майже кождого на тілі, а хто чуєся слабосильним, той не може пускатися в подорож, через море.
В остатних роках дуже много народа з Европи стали шукати опініі в Америці. По довшім часі удаються тіі предприємства досить хосенно, однак початково видаєся, що майже кождому треба взятися за таку роботу, котроі може в своїм житю і не бачив ніколи; але що кожда партія працюючих людей безвиімково там бачним оком поглядає, де ліпша платня, тож кождий, коли приміром питає роботи, мусить знати, за яку ціну має обовязатися до праці. Ту часто одна робота не однаковоі платні заслугує, через що наші люде много тратять, не знаючи, в який спосіб тоє обчислити, бо ту цілком уся робота входить в інший склад, як у нас в Европі.
Іван Гордишинский.   