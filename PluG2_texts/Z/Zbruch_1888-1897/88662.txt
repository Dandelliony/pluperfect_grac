◦ ◦ ◦ ◦ ◦ ◦ ◦ ◦ ◦ ◦

В справі убійства о. Ардана в Цикові доносять з Перемишля, що арештований за се убійство Жигмонт Гошовскій, признав ся вже в слїдстві до злочиньства.   Про огонь в Новім Санчи доходять такі дальші вісти. Згоріла половина міста. Сїлце Забелче, власність Ромера віддалене від міста 3 кільометри згоріло також. Люде розтаборились під голим небом. Огонь повстав в робітни пекарскій коло почти, а страшний вихор розносив огонь на всї сторони. На поміч візвано сторожі огневі з Кракова, Тарнова, Лиманової, Горлиць і Грибова. Их спільній праци удало ся придушити огонь аж вчера по полудни. Загалом згоріло 150 домів, між котрими крім поданих нами вчера будинків публичних, ще маґістрат з актами і давна школа народна, де тепер містить ся суд. Загрожений був також арешт судовий, так що треба було часть арештантів випустити. Касу почтову уратовано. Взагалї ратунок був дуже тяжкій, бо рівночасно горіло кількадесять домів в різних точках міста. При тій нагодї варта згадати, що перед вісьмома роками (1886 року) згорів також 17 н. ст. цвітня Стрий. — Величезну шкоду потерпіло місто в наслїдок спаленя міского архіва. Сей архів числив 600 лїт і мав богато цїнних историчних памятників. Бурмістр Нов. Санча не дозволив єго вислати на виставу краєву. Загальну шкоду від огню обчисляють на міліон зр.   Тарифа телєґрафічна має небавом підпасти цїлковитій змінї, а то в той спосіб, що на цїлу Европу будуть одні цїни. Міністерство торговлї займає ся тою справою, котра має полагодити ся на найблизшій міжнародній конференції. На тім зїздї має правительство австрійске поставити між иншими внесенє, щоби за депешу з десятьох слів платило ся в цїлій Европі одного франка.   Реставрації зелїзничі. Міністер торговлї ґр. Вурмбранд видав розпорядженє до всїх зарядів зелїзничих, в котрім поручає, щоби розтягнули строгій нагляд над зелїзничими реставраціями, над их услугою і над якостію страв та напитків. На случай оправданих жалоб зі сторони публики мають заряди старати ся, щоби всякі неправильности усунути.   Дрібні вісти. Маршалок краєвий кн. Евст. Сангушко був в понедїлок на авдієнції у цїсаря. — В Подґуржу отруїв ся фармацевт Вол. Прухницкій. — Директор руху п. Дейма виїхав вчера до Відня, щоби взяти участь в засїданях ґенеральної дирекції зелїзниць.   Дѣло 