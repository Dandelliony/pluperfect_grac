◦ ◦ ◦ ◦ ◦ ◦ ◦ ◦ ◦ ◦

Практика конфіскат часописей дуже неодностайна. В пятницю сконфіскувала львівска ц. к. прокураторія "Дѣло" за перепечатанє статьї з черновецкої Gazet-и Polsk-ої о галицких радах повітових [мимо того, що деякі уступи, напечатані в другій часописи львівскій пустила], а рівночасно з "Дѣлом" Gazeta Przemyska перепечатала статью з Gazet-и Polsk-ої дослівно і ц. к. прокураторія державна в Перемишли ґазети не сконфіскувала. З того виходить що ц. к. прокураторії державній в Чернівцях і в Перемишли не бачать противзаконности в голосї домагаючім ся скасованя рад повітових, а львівска ц. к. прокураторія бачить. Близших мотивів конфіскати "Дѣла" ми ще не дістали, то й не можемо нїчо казати, але сконстатуємо факт, що на Буковинї ради повітові истнували лише кілька лїт — і само ц. к. правительство скасувало их, єсли не милимо ся, в роцї 1873., узнавши, що они більше шкодять управі автономічній нїж помагають. І нинї Буковина зовсїм не нарікає на бувшого презідента краю барона Піно і на центральне правительство, котрі ради повітові скасували.
На надзвичайних загальних зборах товариства "Ватра" дня 11 с. м. зайшли ось такі зміни в складї видїлу: На місце уступившого за-для недуги тов. Володимира Барвіньского вибрано бібліотекарем тов. Юліяна Левицкого, студента фільософії а на місце уступившого тов. Стефана Кульчицкого вибрано видїловим тов. Богдана Лепкого студента фільософії.
На загальних зборах в товаристві "Академічна громада" вибраний ось-такій видїл: Головою Іосафат Шміґер студ. медиц.; заступником голови Василь Гукевич студ. медиц.; секретарем Евген Тресньовскій студ. медиц.; касієром Антон Саноцкій студ. медиц.; бібліотекарем Иван Чайківскій; видїловими Володимир Филипович, Василь Стефаник, Василь Ганчаківскій і Амвросій Целевич, всї студенти медицини; заступниками видїлових: Мацїєвич і Труш, контрольорами каси: Иванець і Абрисовскій; а контрольорами бібліотеки Гвоздецкій і Білиньскій.
Черновецкій університет розпочав старати ся о заведенє в Чернівцях медичного факультету. В тій справі виїхала до Відня депутація зложена з представителїв буковиньского сойму, краєвого видїлу черновецкого університету і ради міскої, щоби предложити цїсареви просьбу о відкритє медичного факультету в Чернівцях.
Снїгові метелицї. Бурі зі снїгом, які лютились перед кількома днями в Галичинї, навістили рівночасно майже цїлу Австро-Угорщину. З Иглави доносять, що вздовж шляху зелїзничого Колин-Знойм лютила ся дня 6 н. ст. грудня така сильна буря зі снїгом, що поломила всї стовпи телєґрафічні і поперевертала вози з набором а поїзди зелїзничі могли лише з найбільшою силою машини порушати ся. Коло Моравских Будниць захопила машина серед великої метелицї якійсь селяньскій віз і убила одного коня. В Будапештї упав снїг на кілька стіп грубо і дня 6 н. ст. грудня настала була на кількох більших улицях перерва комунікації. Землиньскій поїзд особовий, що виїхав був того дня з Будапешту, застряг в снїгу коло Такшонї. На кількох зелїзницях угорских перестали поїзди курсувати. Цїла полуднева Угорщина так засипана снїгом, що зовсїм відтята від світа. Також у Відни лютила ся оногди сильна буря зі снїгом.
З Підволочиск доносять, що тамошний купець Станислав Кондзєльскій, арештований — як ми свого часу доносили — ще в мартї в Кіїві за шпігуньство в користь Австрії, засуджений тепер на рік тяжкої вязницї.
Найбогатїйшій чоловік на світї. Дня 3 н. ст. грудня помер в Новім Йорцї Джей Ґульд один з т. зв. американьских королїв зелїзничих. Назвище Ґульда було пострахом всїх американьских капіталістів бо кілька разів устроїв він на новойорскій біржи правдиву погибіль для слабших від себе спекулянтів. Єго так не любили, що мусїв для охорони свого житя держати свою власну поліцію. В цїкавий спосіб прийшов Ґульд до маєтку. Перед 40 лїтами вийшов з дому родинного з двома шіллінґами в кишени. Якійсь час робив у коваля відтак у гарбаря, а маючи 18 лїт заложив вже місто Ґульдборн. На заложеню сего міста зробив великій маєток і перед 20 лїтами купив на ліцитації зелїзницю ірійску в Сполучених Державах. Від сего часу більшав маєток Ґульда незвичайно. Своїми підступами і операціями фінансовими поруйнував він сотки капіталістів і умираючи полишив 18.000 кільометрів власних зелїзниць, землї за кількасот міліонів і величезну готівку. Цїлий єго маєток обчисляють на 1.375,000.000.
Дрібні вісти. Дня 5 н. ст. грудня приймав цїсар на авдієнції заступника маршалка краєвого Хамца, ґр. Ник. Воляньского і совітника намістництва Плажка. — В товаристві взаїмної помочи слухателїв краєвої школи господарства лїсового вибрано предсїдателем п. Антона Берноляка. — Передвчера вечером повернув архикнязь Леопольд Сальватор з ловів в Городенцї назад до Львова. — В Чернівцях помер нагле совітник правительства краєвого Кохановскій, посол на буковиньскій сойм. — В Великій Копаници в Славонії помер сими днями писатель хорватскій о. Александер Томич в 51-ім роцї житя. 