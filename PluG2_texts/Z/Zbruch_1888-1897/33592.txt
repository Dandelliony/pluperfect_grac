На вчерашнім засїданю ради міскої у Львові. — З Турки пишуть.

На вчерашнім засїданю ради міскої у Львові рішено отсі справи: Радний д-р Бик поставив таке нагле внесенє: Зваживши, що правительство внесло до ради державної проєкт закона, заключаючого пільгу що до податку консумційного, лиш для міста Відня, поминувши всї инші замкнені міста держави, а именно і місто Львів, котрого репрезентація часто допоминала ся слушної реформи податку консумційного; зваживши, що державний податок консумційний неслушно обтяжає людність нашого міста а именно менше засібних мешканцїв — зводить рада міста порішити се нагле внесенє: Відповідно до резолюції при полагодженю буджету на сей рік, щоби в справі податку консумційного виготовлено петицію до правительства і державної ради, взиває ся маґістрат, щоби безпроволочно виготовив именем міскої ради у Львові петицію до кола польского у Відни що-до рівного розкладу податку консумційного на цїлу людність або бодай рівного під тим зглядом трактованя всїх міст, евентуально о опуст 20 проц. додатку воєнного, о се, а щоб зробити простїйшою обовязуючу тарифу і знизити єї що-до найпотрібнїйших для загалу людности предметів именно поживи, та що би перевести засаду реституції для експорту. Внесенє своє мотивував д-р Бик обширно, між иншим подав, що податок консумційний у Львові виносить на одного чоловіка 10 зр., а рада приняла внесенє одноголосно. — Відтак принято внесеня референтів що-до будови нових шкіл народних, і так вибудують: школу им. Конарского на пляцу Каструм; школу им. Сташіца при пляцу Стрілецкім ч. 5; школу им. Чацкого при ул. Котлярскій; школу им. Зиморовича (тепер філія св. Анни) при ул. Шептицкого і Польній коло кладовища Городецкого. — Рішено виплатити театрови ґр. Скарбка 5000 зр. річної субвенції. — Громада міста Львова має приступити до товариства достав рукодїльничих з 30 удїлами по 100 зр.
З Турки пишуть: На першім повнім засїданю нової ради повітової, дня 9 (21) лютого с. р., вибрано одноголосно заступником маршалка посла Конст. Телишевского, а на члена видїлу повітового о. Счастного Саламона. Опісля вибрані до комісії асентерункової пп. Конст. Телишевскій і кн. Масальскій; до шкільної ради окружної п. К. Телишевскій і о. Корн. Яворскій; при тім послїднім виборі польска партія хотїла доконче переперти вибір свого члена кн. Масальского, але оба рускі кандидати одержали більшість голосів. Велись наради над безпроцентовою позичкою 4.000 зр. і рішено закупити за ті грошѣ пашу і збіже та розпозичити потребуючими. Беззворотної запомоги турчаньскій повіт не одержав. Недостаток пашѣ в повітї сильно даєсь відчувати. Платять за копи соломи по 2 до 3 зр., за сотнар сїна по 3 до 4 зр. Жиди викуповують останок худоби, бо селяне не мають чим дозимувати. 