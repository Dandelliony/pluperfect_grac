◦ ◦ ◦ ◦ ◦ ◦ ◦ ◦ ◦ ◦

З Перемишля пишуть нам. Дня 22 с. м. зїхало ся до Перемишля кільканацять священиків з тутешної епархії на нараду над найновійшими справами церкви рускої, як справа тучапска, реформа семинарії і — реформа правописи. Наради відбувають ся в сали під "Провидїнєм". Вибрано депутацію до владики перемиского.
Холєра. Після урядового справозданя панує все ще холєра так в Будапештї як і на провінції. I так занедужало в Бечкерек від дня 8 до 13 н. ст. падолиста 21 осіб а умерло 11, в Арадачи занедужали від 16 до 17 падолиста 4 особи, умерло 5; в Бая умерла одна особа. — Гамбургскій сенат наказав устроїти дня 25 н. ст. падолиста благодарственні богослуженя у всїх святинях з причини вигасненя холєри. — З Петербурга розіслано комунікат» такого змісту: В виду дуже имовірного повороту холєри в будучім роцї, рішено урядово в відповіднім часї виготовити на основі набутого досвіду і подати до відомости, кому треба, плян борби з пошестію. Длятого дуже пожадано мати вчасно справозданє осіб, котрі брали участь в борбі з пошестію минувшого лїта. Крім того для одержаня потрібних информацій від осіб, що лично набули досвіду в примінюваню средств антіхолєричних, рішено візвати до Петербурга на день 25 н. ст. грудня з кождої ґубернії, де лютила ся холєра, по однім або по двох лїкарів. Візвані лїкарі одержать по 5 рублїв на добу і право безплатного переїзду. — Після урядових справоздань за час від 4 до 11 падолиста найбільше число занедужань на холєру припало на ґубернію кіївску (1.020 занедужань, а з тих 316 случаїв смерти). Друге місце займала ґубернія бакуньска (691 занедужань, 436 случаїв смерти), третє ґубернія подільска (461 случаїв, з чого 207 смертельних). З міст найбільше занедужань було в Житомири, бо 49, дальше в Орлї 39 і в Петербурзї 28. До місцевостей найменше в тім часї холєрою навіщених належала ґубернія полоцка. Взагалї доси умерло на холєру в Россії 250 тисячів людей.
Наука язика грецкого в ґімназіях. Підчас нарад в "колї" польскім над буджетом міністерства просвіти зажадав професор Август Соколовскій, щоби "коло" поручило єму в повній палатї виступити з внесенєм о залишенє в ґімназіях науки язика грецкого. "Коло" прихилило ся до жаданя посла Соколовского.
Зміни в львівскім старостві. Комісар в войсковім бюрі намістництва п. Винкентій Кавцкій має бути придїлений до староства у Львові, яко першій комісар і евентуальний заступник старости.
Музей гірництва. Видїл краєвий увзглядняючи правдиву потребу розвою наук теоретичних на поли гірництва нафтового, призначив 1.000 зр. на заложенє музея гірництва нафтового в львівскій школї політехнічній. Колєґія професорів взяла під розвагу згадану справу і в короткім часї буде такій музей при політехніцї отворений.
Галицка вистава краєва і Нїмцї. Як звістно має відбутись в роцї 1894 загальна краєва вистава у Львові. Тимчасом Neues Wiener Tagblatt виступив в однім з послїдних чисел з проєктом вистави віденьскої на 1891-ий рік. Gazeta Narodowa жалує ся, що згадана часопись лише длятого піднесла сю справу, аби зробити на злість Полякам.
В Кракові устроювано сими днями концерт на фонд памятника для звістного польского ученого Оскара Кольберґа, автора монументальних творів на поли етноґрафії. Концерт випав під взглядом матеріяльним дуже лихо, бо принїс всего 5 зр. 72 кр. доходу. Видко з того, що Поляки не уміють шанувати людей там, де йде о тиху, а не о шовіністичну і крикливу роботу.
Результати послїдної конскрипції. Сими днями появив ся першій випуск центральної комісії статистичної у Відни, відносячій ся до послїдного спису населеня і звірят домашних в Австрії. Видана часть займає ся громадами, місцевостями, домами і мешканями, подїлом людности після пола, віроисповіданя, степеня образованя, язика товариского і т. ин. Після того вуставленя припадає з населеня Долитавщини 80 мешканцїв на 1 кільометер квадратовий. Від тої пересїчи відходить дуже далеко з одної сторони Тироль, де в 9 округах політичних живе на 1 кільом. квадратовім ледве 20 людей, а з другого боку Чехія, де в 23 повітах припадає на такій же простір по 140 голов. Галичина заселена сильнїйше як пересїчно, бо припадає в нїй по 84 людей на кільометер, але суть повіти заселені далеко густїйше на пр. велицкій (160 душ на кільометер), краківскій (147), бяльскій (145), снятиньскій (125), борщівскій (104), залїщицкій (101), гусятиньскій (102), теребовельскій (103). Найменше заселені в Галичинї повіти гірскі: надвірняньскій (36 душ на кільометер), долиньскій (37) і косівскій (40). Загальне число населеня в Долитавщинї виносить 23,895.413 душ, між тим як в 1880 роцї числило оно 22,144.244. Домів мешкальних було в 1890 роцї 3,339.570 против 3,147.902 з попередної конскрипції. Відношенє обох полів в Долитавщинї так укладає ся, що женщин єсть о 4.4% більше як мужчин, хоч в Гориції і Градисцї, Истрії, Буковинї і Дальматії мужчини переважають і то від 0.7—7.7%. Переважна часть населеня, бо 18,934.166 душ належить до віроисповіданя римо-католицкого, за ними йдуть греко-католики в числї 2,814.072 і жиди в числї 1,143.305 (з того в Галичинї 772.213). Анальфабетів живе в Австрії аж 9,605.337. Найгірше під тим взглядом стоїть Буковина (79.88% анальфабетів мужчин і 96.17% женщин) і Галичина (71.04 і 76.49%). Темних начислено в Австрії 19.264 глухонїмих 30.076, а умислово недужих 51.822. Вкінци подає ся в тім випуску число населеня цивільного і войскового. Отже цивільного населеня було 23,707.906, а войска в службі 187.507. 