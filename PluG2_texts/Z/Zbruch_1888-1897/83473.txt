◦ ◦ ◦ ◦ ◦ ◦ ◦ ◦ ◦ ◦

Д-ра Михаїла Бобжиньского, теперішного віце-презідента краєвої ради шкільної, именував цїсар почетним професором на видїлї правничім університету львівского. Новоименований професор оголосив на сей зимовий піврік интересний виклад п. з. "Исторія селян в Польщи".   Одноразову науку заведено також в нїмецкій гімназії у Львові. Краєва рада шкільна вислала окружник до всїх середних заведень наукових в Галичинї з порученєм, щоби роздумали, чи не було би добре завести одноразову науку. Отже треба надїяти ся, що тую реформу приймуть радо у всїх ґімназіях і инших середних школах.   Огнї. В Передбірю в пов. яворівскім погоріла одна загорода селяньска; шкода виносить 560 зр. і не була обезпечена. — В Горичах в пов. яслискім згоріло 9 загород селяньских, вартости 5.700 зр. — В Раві дві загороди Солотвиньского і Гуляка, вартости 1300 зр. Будинки не були убезпечені. — В Воли миговій в лїськім повітї згоріли загороди селян: Гриця Стеця, Федора Блощака, Ив. Лїщика і Стан. Дичка. Шкода виносить звиш 6000 зр., а була обезпечена лише на 100 зр. — В Настасові в дворі згоріла стайня, а в нїй 56 штук рогатої худоби і коней, власність посесора Ґльоґера. Шкода в худобі не асекурована, виносить 5500 зр., а стайня була обезпечена на 5000 зр.   Жаданя державних урядників. На першім засїданю ради державної дня 10 н. ст. жовтня буде внесена петиція державних урядників з 21.236 підписами. В згаданій петиції домагають ся урядники між иншим: заведеня службової праґматики, признаня 6-тиждневої відпустки кождого року, усуненя тайного кваліфікованя урядників дотичними настоятелями, заведеня приписів що-до авансів, заведеня независимих і безсторонних краєвих дісциплінарних комісій і найвисшої дісциплінарної ради, нової системи платнї, знесеня службових кавцій, рівноправности з войском в справі внїшних відзнак і віддаваня почестей.   Торговельні помічники у Львові рішили на довірочних своїх нарадах віднести ся до прінципалів з такими жаданями: щоби були заняті лише 10 годин денно, бо корінні склепи отворені тепер від 7-ої години з рана навіть до 11-ої в ночи; щоби найнизша платня помічника виносила 50 зр. місячно і вкінци щоби склепи в недїлю були цїлий день замкнені. В тій справі мали відбути ся в недїлю загальні збори интересованих, однако они не відбули ся, бо поліція заборонила.   Отроєнє карболем. Дня 30 н. ст. вересня рано напило ся трех артилєристів в Перемишли кислоти карболевої з флящини гадаючи, що у фляшцї горівка. Смерть наступила по кількох мінутах. Отроєних відвезено до шпиталю. Заряджено в тій справі слїдство.   Асентерунок в Австрії в 1893 роцї дав такій результат: Всї три кляси віку доставили до лїкарских оглядин 764.330 обовязаних до войскової служби, з того числа були признані яко спосібні до служби 171.310; 25.582 з признаних спосібними було без всякого образованя, 80.980 ходило до шкіл народних і видїлових; 442 може виказати ся висшим образованєм; 1742 єсть музикальних. Після званя єсть між асентерованими 4277 шевцїв, 2459 мулярів і 2101 різників. Процент войскової спосібности обнизив ся о 12% супротив попередного року.   Дѣло   