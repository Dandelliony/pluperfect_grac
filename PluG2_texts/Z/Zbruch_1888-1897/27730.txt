Про церков в Монастирисках. — Торжество посвященя рускої семинарії духовної. — Пращали д-ра Омеляна Лебедовича.

Про церков в Монастирисках, котра мала завалитись, подає п. Кароль Смалявскій, предсїдатель кемитету будови церкви, в Przegląd-ї таке поясненє: Тепер не починали будувати церкви з грунту, бо мури були сильно збудовані ще перед трицяти лїтами досить значно по-над поверхностію землї, а в маю с. р. комитет взявся викінчити будову. Церков не завалилася, лиш середуща копула, висоти до трех метрів, тепер вимурована, усунулася і звалила собою внутрїшні луки склеплені, на котрих почивала, а ціла пресвитерія, фасада, фронтові копули для звонів і дах звязаний перед 14 днями остали в цілости. Пригоди не було при тім нїякої, бо один член комитету, видячи, що внутрїшні филяри зарисовалися, опечатав церков і завчасу вздержав робітників. Причина, що копула завалилася, така: чотири нові филяри внутрїшні, свіжо вимуровані, почали осїдати послїдними днями а мури внїшні, вибудовані перед трицяти лїтами, на котрих опирались луки, не могли осїдати, тому тягар копули переважив неправильно до середини, і вкінци мусїла і копула і луки завалитись до середини церкви.
Торжество посвященя рускої семинарії духовної у Львові почалося нинї рано о год. 8-ій богослуженєм Впреосв. митрополита Сильвестра в церкви семинарскій. До служби Божої станули оо крилошане: з капитули львівскої: Петрушевич, Білецкій і Комарницкій; з капитули перемискої: Лїтиньскій, Матковскій і Подолиньскій; з капитули станиславівскої: Куїловскій і Литвинович; крім них також вицеректор о. Мельницкій. Преосв. епископ Юліян відправив ранше тиху службу Божу. Також явилося значне число духовеньства і з подальших сторін краю. Підчас богослуженя було дуже мало запрошених гостей і доперва по богослуженю явились министер Ґавч і намістник. По богослуженю вийшов Впреосв. митрополит в ризах з духовеньством і гістьми через улицю головною брамою до нового будинку семинарского. На даху нового будинку виставлено по серединї австрійску хоругов з орлом а по боках хоругви: руску, папску і краєву. Головні сїни застелено ковром а по боках прикрашено зеленею. Впреосв. митрополит по відправі на подвірю обійшов партер, кроплячи свяченою водою, а на першій і другій поверх вийшов Преосв еп. Юліян. По сїм обходї зійшлись всї в сали рекреаційній від ул. Сикстускої. Саля, прибрана образами папи і цісарїв австрійских, заповнилась достойниками і питомцями. На катедрї засїв Впр. митрополит а по боках на крїслах гостї. Першій промовив по руски Впр. митрополит а зазначивши стараня папи і цісарїв австрійских о просвіту духовеньства і народу руского, звернувся з нїмецкою промовою до министра Ґавча і подякував єму за се, що зволив прибути на торжество посвященя. Министер Гавч в нїмецкій промові подякував Впр. митрополитови а відтак завізвав питомців до послуху своїм наставникам, щоби могли стати священиками для добра церкви краю і держави. Ректор о. Бачинскій зазначив велику користь з нового будинку в порівнаню з давним поміщенєм питомців, де відчувалось тілько хиб і недостач. Послїдний промовив питомець Роздільскій і подякувавши всїм добродїям за заходи около добра питомців, заявив в имени товаришів, що будуть повинуватись і слухати приказів своїх старшин. Поміж промовами співав хор питомців "Многая лїта". По промовах удались всї присутні гостї до помешканя о. Бачиньского, де були наставлені столи до перекуски. О год. 12½ відїхали министер Ґавч і намістник з семинарії а прочі гостї лишились довше.
Д-ра Омеляна Лебедовича, члена многих руских товариств у Львові, ревного патріота руского і щирого опікуна рускої молодїжи шкільної, пращала вчера торжественно і з великим жалем численна громада львівских Русинів. Д-р Лебедович по кількалїтнім побутї у Львові перенісся тепер яко лїкар до Коломиї. Прибувши до Львова, зумів д-р Лебедович зараз від першої хвилї позискати собі так своєю здібностею лїкарскою як і прекрасними свойствами духа і характеру а неменше також честнотами патріотизму до того степеня серця всїх, що вскорї став любимцем цілої рускої громади у Львові. Товариства наші раді були видїти єго своїм членом, бо знаходили в нїм ревного і щирого труженника, любого товариша а поодинокі люде шукали єго знакомства, бо видїли в нїм прекрасні честноти характеру, єго безінтересовну і щиру дружбу і правдиве посвященє, котре єсть найкрасшою прикметою того, що за ціль свого житя вибрав собі нести поміч страдаючій людскости. То-ж коли розійшлась вість, що д-р Лебедович думає покинути Львів, запанував в львівскій громадї рускій немалий жаль, що прийдесь утратити любого товариша, трудолюбивого члена і здібного та совістного лїкаря з-помежи себе. Щоби дати вираз сему жалеви і почтити того, з котрим при спільних трудах кілька лїт жилося так дружно і мило, зібралася отже вчера численна громада львівских Русинів в льокалю Штадтмилера і тут пращала свого дотеперїшного громадянина. Зійшлися тут представителї наших товариств і численні знакомі та приятелї відїзджаючого а при спільній вечери піднїс першій тоаст пос. Романчук і вказавши на заслуги д-ра Лебедовича висказав в имени львівских Русинів і руских товариств жаль, що мусять розлучатися з тим, з котрим вязала их так тїсна дружба а заразом желав єму в имени всїх добра і щастя на новій посадї. Відтак промовив проф. Бічай в имени института им. св. Николая, в котрім д-р Л. від самого початку безкористовно трудився, і дякував єму в имени молодїжи сего института. Проф. Гладилович згадуючи про заслуги д-ра Л. висказав надїю, що д-р Лебедович буде так само трудитися щиро і на новім своїм місци а д-р Кость Левицкій почтив тоастом великій патріотизм д-ра Л. В имени рускої молодїжи шкільної пращав д-ра Л. проф. Прийма. За ті ознаки щирої дружби подякував д-р Лебедович короткими но повними чувств словами а відтак розпращався в послїдне зі всїми. Нинї вечером відїздить д-р Лебедович до Коломиї. Маємо повну надїю, що Коломия і єї околиця приймуть щирим серцем між себе д-ра Лебедовича, котрий певно стане для них скоро тим, чим був для львівскої громади.  