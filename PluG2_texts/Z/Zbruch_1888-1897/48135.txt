Рух в руских товариствах.

Річні загальні збори членів товариства руских ремісників "Зоря" у Львові відбули ся в недїлю 15 н. ст. лютого в хатї товарискій при ул. Краківскій. Збори відкрив по 4-ій годинї з полудня голова товариства архітект Василь Нагірний відповідною промовою, а сконстатувавши, що статутом приписане число членів явило ся, удїлив голосу секретареви, тов. п. Григорію Васїцї, щоби здав справу з того, що в минувшім роцї дїяло ся в товаристві.
П. Васїка відчитав дуже старанно оброблене справозданє, з котрого наведемо тут деякі уступи. Насамперед заявив п. секретар жаль товариства з того поводу, що Св. совіт "Народного Дому" не прихилив ся до просьби товариства о відповіднїйшій льокаль, де би можна було уряджувати вечерницї, науку танцїв, співу і т. п. Пильні заходи товариства около сего дїла не принесли ще успіху, а, як п. секретар в своїм справозданю каже, позіставлено все тілько надїї, котрою ремісник рускій жити мусить. "Ми працюємо маленькими силами — говорив дальше справоздавець — але суть між нами люде щирої волї і повного посвяченя для товариства нашого. З таких людей був зложений уступаючій нинї видїл. Видїл відбув в тім роцї, за котрий складаємо справозданє, 42 засїданя, на котрих раджено над розвоєм товариства а головно над піднесенєм фондів єго. В тій цїли порішив був урядити в маю минувшого року прогульку до Рудна, однак ухвала тая не була виконана, бо ц. к. власти відкрили були як-раз на той час "віспу" в Руднї. Того самого лїта уряджено фестин з аматорским представленєм в огородї Кисельки у Львові, а в осени аматорске представленє в льокалю товариства ремісничого Gwiazda. Хотяй послїдне представленє не принесло товариству доходу в грошах, то однак дало нагоду членам-аматорам спробовати свої драматичнй сили, а побратимчі польскі товариства мали нагоду пізнати, що товариство наше не спить, а жиє житєм здоровим. За старанєм видїлу урядив руско-народний театр під управою п. Биберовича одно театральне представленє, а Вис. сойм удїлив 100 зр. запомоги в користь каси товариства.
Товариство уряджувало в своїм льокали празники свяченого та просфори і запрошувало до участи членів почетних і делєґацій ремісничих товариств польских і товариств академічних. Рівно-ж висилало на такі празники до польских ремісничих товариств своїх відпоручників. На обходї просфори сего року мало товариство щастє витати в своѣй комнатї Єго Ексц. митрополита Сильвестра, послів Романчука і д-ра Савчака і инших достойників церковних і світских. [О тім ми свого часу в "Дѣлї" згадували. Ред.]
Нових членів приступило сего року 24. [З бувших членів єсть тепер 6 у Відни, працюючих або в варстатах, або яко ученики шкіл для промислу артистичного, а оден, різьбар, єсть тепер в Парижи. Деяким з тих членів помагало товариство в перших хвилях побуту у Відни своїми фондами, удїлюючи им поворотні запомоги. Ред.]
Товариство утратило через смерть Олександра Огоновского свого почетного члена, і Теодора Листка, звичайного члена. В обох похоронах взяло товариство участь через відпоручників, висилаючи на могилу першого вінець, а другому покрило всї похоронні видатки своїм коштом.
Заявивши подяку Св. совітови "Народного Дому" за безплатне відступленє комнати для товариства, товариству Gwiazda за безплатне відступленє льокалів на аматорске представленє, д-рам Сушкевичеви, Сельскому і Дубановичеви за безплатну і охотну поміч лїкарску для членів, Хв. редакціям руским за безплатне відступленє ґазет для читальнї товариства, закінчив п. Васїка своє справозданє так: "Се був би маленькій образок того, що дїяло ся в нашім товаристві в роцї минувшім. Пригляньтесь єму і судїть наші дїла, а тимчасом позвольте пригадати собі, що лише спільними силами зможемо осягнути цїль нашу. А хотяй нас мало тут, однакож як візьмемо ся щиро до працї, то колись дорівнаємо нашим побратимчим товариствам ремісничим, а кождий справедливий чоловік, побачивши нашу єдність, нашу працю і єї наслїдки, буде мусїв признати нам справедливість і не посміє легковажити анї нас ремісників руских, анї наше товариство."
Справозданє касове зложив п. Павло Мартинів, з котрого видно, що товариство має тепер окрім урядженя комнатного ще 724 зр. 71 кр. капіталу, уміщеного в цїнних паперах і книжочках щадничих.
Потім наступило справозданє комісії контрольної, именем котрої заявив п. Петро Тиблючиньскій, що в книжках касових все позаписувано так, як належало.
П. А. Ильчишин відчитав справозданє з бібліотеки товариства, з котрого видно, що бібліотека складає ся а 225 дїл [виданя "Просвіти" і общ. им. Качковского видїлено з бібліотеки товариства і даровано одній міщаньскій читальни]. В протягу року визичили до читаня члени 773 томів. До збільшеня бібліотеки товарискої причинили ся сего року пп. Ильчишин дарунком 23, Мартинів 7 і Федуньо 5 книжок.
Справозданя ті приняли зібрані до відомости. По залагодженю деяких внесень видїлу і членів, а між иншим внесеня видїлу, щоби фонд зворотної запомоги (без процентової позички) піднести на 200 зр., і по установленю норм, кому можна таку запомогу удїляти, приступлено до вибору видїлу.
При голосованю картками вибрано до видїлу: а) з-помежи почетних членів — пп. Василя Нагорного, о. Ивана Чапельского і Григорія Врецьону; б) з-поміж членів дїйстних — пп. Дмитра Ковальского, Павла Мартинова, Петра Тиблючиньского, Григорія Васїку, Володимира Прийму і Василя Дзюбиньского; в) заступниками видїлових — пп. Алексея Кучиньского, Теодора Борисевича і Николая Хлїбкевича.
На засїданю ново-вибраного видѣлу в суботу 21 н. ст. лютого уконституував ся сей видїл так: головою товариства вибрано п. В. Нагірного, заступником голови п. Д. Ковальского, касієром п. П. Мартинова, контрольором п. П. Тиблючиньского, бібліотекарем п. Г. Васїку, секретарем п. В. Дзюбиньского, поборцем п. В. Прийму.
Помагай Вам Бог, братя ремісники, до дальшого розвою! 