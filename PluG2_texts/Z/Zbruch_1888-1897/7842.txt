Конкурс історичний.

Центральний видїл товариства „Просвіта“ рїшив на засїданю з дня 26-го н. ст. цвітня 1888 розписати отсей історичний конкурс :
1. Товариство „Просвіта“ призначає 500 (пятьсот) зр. а. в. яко премію за написанє популярної історії України-Руси. Речинець до надсиланя рукописей тролїтний від часу оголошеня сего конкурсу. Праця має обнимати около 20 аркушїв друку. Премію дістане праця узнана гідною. Рукописи належить надсилати під адресою товариства „Просвіта“ у Львові, на рукописи має стояти девиза автора, а в осібній ковертї з надписаною девизою мають бути подані імя і адреса автора.
2. Автор має написати цїлу історію України-Руси. Має подати короткій огляд географичний всїх україньско-рускихь земель ; має вказати вплив географичних условій на хід історичного житя ; має подати короткій але докладний статистично-етнографичний образ України-Руси, з увзглядненєм дотичних матеріялів і монографій, зібраних і виданих чи то поодинокими лицями, чи заходом інституцій, земств, видїлів краєвих, коштом краєвим чи державним, як на пр.: „Записки юго-западнаго отдїла імператорскаго географическаго общества“, „Труди этнографическо-статистической экспедиції в западно-русскій край“, „Записки о южной Руси“ Кулїша, „Бит Подолян“ Шейковского, „Podole, Wołyń I Ukraina“ П. Пшездзецкого, — матеріяли і монографії дотикаючі поодиноких земель, губерній і повітів, як на пр. Чернигівщини, Поділя, Батюшкова-Петрова „Холмская Русь“, — етнографичні розвідки Головацкого в „Вінках“, в єго Збірнику пісень і в „Часописи ческого музея“, розвідки Купчанка і де-Воллана. Потім має автор подати короткій огляд часів передкняжих (Словяне, Русини) і всю дальшу історію ажь до найновійшого часу.
3. Провідна думка : представленє политичного і культурного житя нашого народу, з особливим увзглядненєм всїх змагань до одностайної і одноцїльної національної працї чи то інтелигенції, духовної або світскої (на пр. митрополит Петро Могила, князь і король галицкій Данило, рід Острожсквх, Сагайдачний, Хмельницкій, Богун, Немиричь, Дорошенко, Шевченко, М. Шашкевичь), чи всего народу (братства, козацтво, читальнї і в загалї товариства, театри) ; з увзглядненєм всего, в чїмь проявлялись : національна свідомість, іниціятива, организація ; з увзглядненєм кождочасного духового житя, напрямів думок, розвою письменства, наук, артизму і культури в загалї, і з увзглядненєм побуту економичного.
4. Позаяк отся історія призначаєся поперед всего для народу, для читалень, для розбудженя народної свідомости, то повинна бути написана як найпопулярнїйше, ясно, доладно, чистою народною мовою, так щоби була приступна і зрозуміла кождому і менше просвіченому, і щоби відповідала способови мисленя і чутя народу.
5. Становиско автора має бути обєктивне. Автор повинен бути добре обізнаний з дотеперїшною нашою популярною історичною литературою (Дїдицкого „Народная історія Руси“, Ільницкого „Вісти про землю і дїї Русинів“, Качали „Polityka Polaków względem Rusi“, Шараневича „Історія галицко володимирскої Руси“, „Історія Руси“ видана книжочками „Просвіти“, — а з україньских праць : Драгоманова „Про україньских козаків, Татар та Турків“, Кулїша „Хмельнищина“, „Виговщина“, „Історія України від найдавнїйших часів“, „Першій період козацтва ажь до ворогованя з Ляхами“, Левицкого-Нечуя „Перші кіївскі князї“, „Татаре і Литва на Українї“, „Унія і Петро Могила“, Маркевича „Коротка історія малоруского народа“), повинен знати і увзгляднити матеріяли з народних уст і дотичні монографії (Антоновича і Драгоманова „Історическія пісни малорусскаго народа“, Костомарова „Історія козачества в памятниках южнорусскаго пісеннаго творчества“, Драгоманова „Нові україньскі пісни про громадскі справи, 1764—1880“), а такожь знати всї важні (і найновійші) наукові дослїди. При кінци можуть бути подані короткі відсилки до найважнїйших жерел і монографій, або короткій (ясний і популярний) огляд історичної литератури. Праця автора повинна стояти на висотї науки і бути однаково цїкава і менше просвіченим і інтелигентним верствам народу.
6. Автор повинен писати з теплом і любовію свого предмету і свого народу. Рїчь єго повинна бути проникнута енергичним патріотичним чутьем і здоровим оптимизмом. Минувшість треба тїсно вязати з теперїшностею, вказуючи в нїй все, що може подати опору і підставу на будуче (самим обєктивним представленєм, без морализації або штучної тенденційности). Треба увзгляднити также історію всесвітну, змаганя загально-людскі. Треба пильно вдержувати на оцї суть національного житя, не гублячись в подробицях.
Од видїлу товариства „Просвіта“.
У Львові д 19. н. ст. цвітня 1888.
Д-р Омелян Огоновскій, голова тов. „Просвіта“.
Володимир Коцовскій, секретарь.   