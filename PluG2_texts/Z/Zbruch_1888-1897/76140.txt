Не баламутьте народу!

Иніціятором двох новійших акцій політичних в спеціяльно рускій "політицї внутрішній" — перемиским "примирителям" і львівским "борителям православним", можна сміло сказати: Дайте собі спокій і не баламутьте народу! Одні бо й другі баламутять нарід і роблять в нїм заколот, лиш що перші роблять то може в добрій вірі але без всяких реальних підстав і ясної цїли, а другі роблять то саме в злій вірі, на реальній підставі і аж з занадто ясною цїлею перед очима.
Для поясненя сих двох рівночасно побіч себе ведучих ся акцій мусимо бодай коротенько де що про них розказати. Насамперед про акцію примирительну:
В Перемишли аранжували — як доносить о тім старий але в новій одежи москвофільскій орґан "Галичанинъ" — деканальні відпоручники вдовичо-сирітского фонда і перемискі патріоти наради, на котрих розбирала ся справи помиреня "наших партій". Зібрані хотїли з разу вибрати провідником нарад посла дра Антоневича, але коли той зрік ся вибору, то вибрано проф. Гр. Цеглиньского і ухвалено завізвати видїли політичних товариств "Народна Рада" і "Русская Рада", щоби они держали ся засади: Getrennt marschiren und vereint schlagen (окремо ступати, а спільно бити). — Отсе сам факт, результат нарад перемиских примирителїв, квінтесенція мудрости політичної! Хто має "marschiren" і кого "schlagen", не сказав "Галичанин" в своїм справозданю зовсїм виразно: з ухвали виходить лиш, що то "Народна Рада" і "Русская Рада" мають машерувати і бити, але кого? — то лишив "Галичанин" догадувати ся тим, що будуть єго читати. Нема що казати, гарний плян, хоч запозичений і аж у галицких Русинів діждав ся правдивої своєї интерпретації: єго названо в "Галичанинї" "примиренієм наших партій".
Не знаємо, від кого вийшов так ґеніяльний спосіб поширеня "наших партій", бо того не сказав "Галичанин", але з того, що на тих нарадах хотїли вибрати предсїдателем видиму голову невидимої сили, можна почасти догадувати ся, з відки вийшов почить. Однакож припускаємо, що гадка помиреня партій була піднята в добрій вірі і длятого хочемо їй близше приглянути ся.
Кого хотять помирити перемискі примирителї? Русинів? Рускі партії політичні: консерватистів з лібералами, клєрикалів з радикалами, чи може всїх разом замальґамувати в одну консервативно-ліберально-клєрикально-радикальну партію? Се була би дїйстно штука, на котру перемискі політики могли би взяти собі патент. Але не о то им ходить: они мабуть вже на стілько розуміють ся на політицї, що знають, що в кождім народї жиючім власним житєм мусять бути партії політичні; они хотять доказати ще більшої штуки: хотять, щоби житє і смерть подали собі руки і ишли від тепер в парі, хотять зробити так, щоби вода горіла а огонь не палив!
То ґеніяльні ті перемискі примирителї! Лиш від них надїяти ся Русинам спасеня. Ще оден зїзд надпоручників деканальних на вдовичо-сирітскій фонд, а наші москвофіли всї перетворять ся на завзятих "самостійних" Українцїв. Господин Дїдицкій возьме ся попід руки з паном Романчуком, др Иванъ Добряньскій з дром Костем Левицким і будуть вже не "getrennt" але "Vereint marschiren". Лиш не знаємо, чи схотять "vereint schlagen", бо то все таки трохи річ небезпечна. Ануж знайде ся хтось дужчій і віддасть в десятеро?!
Difficile est satiram non scribere — слухаючи мудрих рад так ґеніяльних політиків, що то одним замахом розтинають узол ґордійскій, що пятьма нїмецкими словами роблять з ворогів народу найбільших єго приятелїв! Коби то ви, панове політики, поставили так собі і всїм засаду "vereint arbeiten" — спільно працювати для добра народу, то може й справдї нарід наш побачив би чудо. А так що? — пустими словами баламутите лиш нарід. Межи Русинами нема незгоди. Хто любить свій нарід, той і працює для него. І хто єго ворогом, того і нїмецкі слова не перероблять. Атже і сам москвофільскій орґан не вірить в успіх вашої ряди, бо каже, що примиренє партій могло би аж тогди наступити, колиб старо-русская партія (значить ся москвофільска, бо москвофільскій орґан не називає нїколи людей і річей по их правдивім имени) "отказалось от своих литературних і етничних убіжденій..." а що то не стане ся, о тім той орґан аж надто добре переконаний. По що отже переливати з пустого в порожне?
Що ваші, хоч би й добрі ради на нїщо не придадуть ся, найлїпшим доказом та аґітація, яку розвинула "Русская Рада" против нової, улїпшеної правописи, доказом то крутарство, яким она старає ся обаламутити нарід, щоби побрати о скілько можна найбільше підписів на петицію, котрої примірники розкинула по цїлім краю, а в котрій доказує, що нова правопись грозить упадком народови і церкві. Чи чував хто таке, щоби через якусь правопись упав якійсь нарід, упала єго віра? Доси того не бувало і не буде, та й "Русская Рада" і єї одномишленники о тім аж надто добре переконані, що нова правопись руска не зашкодить анї народови анї церкві. Але ось чого їй забагає ся: того, щоби рускій нарід не знав своєї рідної мови, щоби єї не учив ся, щоби Русин перестав бути Русином, бо то комусь там за кордоном дуже не їм руку, що Русини підносять ся тут в Австрії, що визнають свої права і готові их колись допоминати ся і за кордоном. Русинам треба отже завчасу вязи скрутити, а до того все добре, все надає ся, хоч би навіть кілька непотрібних букв, скоро они лиш утрудняють Русинови науку свого рідного слова. І з такими то людьми кажете ви Русинам мирити ся? Цур же им і вам! 