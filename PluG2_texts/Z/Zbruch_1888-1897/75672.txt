◦ ◦ ◦ ◦ ◦ ◦ ◦ ◦ ◦ ◦

Торжество Богоявленія в Перемишли обходжено, як звичайно, величаво. Богослуженє відправив Преосв. епископ д-р Пелеш при участи крилошан капітули. По богослуженю удав ся похід з епископом, крилошанами і духовеньством з множеством народа через місто на Сян для довершеня водосвятія. До піднесеня і окраси торжества причинив ся немало також і хор "Перемиского Бояна", котрий співав підчас цїлого богослуженя. В співі взяло участь також 16 пань, членів "Бояна".
На дохід будови Дому Народного в Стрию дасть рускій стрийскій кружок аматорскій, завязаний заходом і неутомимими трудами п. Андроника Могильницкого, в четвер дня 26 с. м. в сали готелю краківского драматичне представленє. Відограні будуть 2 штучки: "Школяр на вандрівцї" Анчица з музикою Вербицкого, і комедійка Балуцкого "О Юзю". Єсть се відрадна проява житя товариского межи стрийскими Русинами, котре хоч не відзначаєсь великого жизненностію а все-таки бодай веґетує, помимо того, що число стрийскої интеліґенції в послїдних часах дуже поменшало. Вже сама цїль представленя заслугує на то, щоби стрийска і околична публика як найчисленнїйше зібралась на нїм і дала доказ, що будова рідної хати їй не байдужна, не кажучи вже про товариску сторону. Тож можна надїятись, що саля готелю краківского в четвер буде битком заповнена.
В лат. львівскій архидієцезії фундовано від 1851 до 1889 року 27 нових латиньских парохій а 6 експозитур. Кромі того побудовано пять або десять раз тілько філіяльних костелів. Найбільше будуєсь в повітах надграничних. Н. пр. в 3-милевім окрузї Тернополя знаходить ся більше як 20 костелів побудованих там, де перед 1851 роком нїяких не було. За 2-3 роки буде значно більше, бо рішено будувати в кількох чи кільканацятьох місцевостях.
Дирекція зелїзниць державних доносить, що з причини снїгових заметей здержано рух поїздів на шляху Глибока-Бергомет на два дні. — Рух поїздів зелїзничих на шляху Станиславів-Гусятин і на коломийских зелїзницях льокальних розпочав ся на ново.
Товариство фільольоґічне. В будинку університетскім у Львові відбули ся оногди перші загальні збори товариства фільольоґічного, котрого статут затвердило намістництво. Збори отворив промовою проф. Цвиклиньскій, котрий вказав яко цїль товариства плеканє і ширенє фільольоґії клясичної, увзглядняючи і потреби науки шкільної. По тій промові вибрано предсїдателя і видїл. Предсїдателем вибрано проф. Цвиклиньского, а заступником єго проф. Кручкевича. До видїлу війшли професори ґімназіяльні: Конст. Лучаківскій, д-р Мих. Єзеницкій, д-р Фр. Майхрович, Фр. Терликовскій, Петро Левицкій і Ив. Шмідт.
Велика крадїж. Дня 17 н. ст. сїчня в ночи закрали ся якісь злодїї до мешканя віцепрезідента краківского суду п. Мадеєвского і украли замкнену скринку вертгаймівску, в котрій містили ся папери вартостні на суму 11.500 зр., кілька книжочок кас ощадности на суму 4.150 зр., дальше готівкою в банкнотах по 100, 50, 10 і 5 зр. около 2000 зр. Крім того було ще в скринцї 20 штук австрійских дукатів, кілька штук срібної монети (давних цванціґерів і талярів) в вартости около 10 зр. між ними були 4 штуки нїмецких ґульденів, уживаних давнїйше до значеня при вісті. Вкінци було в скринцї 6 срібних ложочок неуживаних, дальше мошонка з жовтавої шкіри, складана без окутя; мішочок з чорної волічки з жовтавим вишитєм, в котрім були дукати і срібні гроші. Низька скринка вертгаймівска вартувала 60 зр. В украденій скринцї було також потвердженє філії банку кредитового для торговлї і промислу у Львові, на зложений в тім банку п. Мадеєвским депозит. Доси не удало ся краківскій поліції попасти на слїд злодїїв. 