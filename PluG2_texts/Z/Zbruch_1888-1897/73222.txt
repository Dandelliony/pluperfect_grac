◦ ◦ ◦ ◦ ◦ ◦ ◦ ◦ ◦ ◦

В справі видавництва "Бібліотеки музикальної" одержуємо отсе письмо: На засїданю дня 1 с. м. ухвалили підписані не видавати дальших випусків "Бібліотеки музикальної", а на внесенє тов. Н. Дмитрова порішено увійти в договори з товариством "Боян" і евентуально передати майно видавництва "Боянови" під тим услівєм, що "Боян" зобовяже ся видавництво наше дальше вести під фірмою "Бібліотека музикальна тов. Боян" задержуючи окрайну мережку і нумеруючи дальші випуски порядковими числами видавництва "Бібліотеки музикальної". Видїл "Бояна" ухвалив приняти предложенє з поданими засторогами і підписані видавцї передали дня 16 с. м. майно "Бібліотеки музикальної" товариству "Боян" з тою твердою вірою, що дїло почате нашими товаришами ще на шкільних лавках, в руках "Бояна" розвиватись буде успішно. — У Львові д. 17 н. ст. падолиста 1892. Нестор Дмитрів, Олекса Пясецкій і Микола Стефанович богослови III. року, бувші видавцї "Бібліотеки музикальної".
Львівскі "Равашолї". Шайка уличників львівских винайшла собі від недавного часу досить небезпечну забавку. Єсть се паперова коробка з фляшкою наповненою якимсь плином, до тої фляшки вкладають склянну рурку, виповнену стрільним порохом і получену з кнотом до запалюваня. Таку "машину пекольну," з запаленим кнотом кидає хлопець на землю і зараз по тім наступає сильна експльозія. Єсли коробку кине ся на землю то переходячим не грозить нїяка більша небезпечність, однако не вислїджені доси индівідуи кидають их нераз на дахи одноповерхових домів так в серединї міста як і на передмістю і з тої причини мало що не повстав огонь в кількох місцях. Крім того може при експльозії лучити ся і яке скалїченє переходячих. Львівска поліція глядає вже кілька днїв тих свійских "Равашоликів".
Огнї. Дня 11 н. ст. падолиста вибух огонь в домі Юрка Андрієва в Хомякові коло Станиславова. Огонь повстав з конопель сушених в печи і став ся причиною страшного нещастя, бо в полуміни попекло ся 5 дїтей Андрієва і то так дуже, що двоє з них померло того самого дня, а другі ледве живі. О тім страшнім випадку повідомлено суд станиславівскій. — Послїдними днями повстав о 5-ій годинї рано огонь в домі Мартина Фереша, міщанина і купця в Порохнику. Огонь повстав в серединї дому і заки люде позбігались горів вже цїлий дах а з дому ледве живі вікнами поутїкали, бо коли побудились бухав вже огонь в сїнях попід саму стелю. Дім Фереша стояв в ринку і вартував по-над 2000 зр., а асекурований був в товаристві Краківскім на 900 зр. Хоч сусїдні доми майже разом злучені то таки не було великої небезпечности, бо не було вітру і дім горів великою силою тілько до гори. Фереш мав великій склеп, як філія "Народної Торговлї"; можна було там всего дістати, мав великій склад паперів, різних книжок, фарб і олїїв. Погоріло все тілько лишив ся ще склад товарів в огородї в мурованім будинку. Вартість згорівших товарів доходить до 5000 зр. Порохницка сторожа огнева, котра завязала ся перед кількома місяцями ще цїлком не зручна.
Колишнє маршалкованє п. Станислава Поляновского в Сокальщинї лишило по собі до нинїшного дня "незатерту" память — звиж 8.400 зр. дефіциту в касї повітовій, котрого виновником був любимець п. Поляновского, секретар повітовий п. Маєвскій. Справа довго держалась в дискреції, але остаточно мусїла вийти на верх — і вже навіть висовзнула ся вчера по-під валець машини друкарскої...
Книгосуш. Намістництво переслало до всїх старостів і презідентів міст Львова і Кракова такій окружник: Після одержаних урядових донесень вибух книгосуш у рогатої худоби в Россії, а то в земли доньских козаків і в ґубернії катеринославскій, а ширячи ся на захід появили ся вже поодинокі случаї тої зарази також в ґуберніях харківскій, полтавскій і херсоньскій. Звертаючи увагу на грозячу з-відси небезпечність для худоби в нашім краю, взиває ся Вас в наслїдок рескрипту вис. ц. к. міністерства справ внутрішних з дня 7 жовтня 1892 ч. 23485, щоби Ви зараз повідомили о тій небезпечности відповідними оголошенями в громадах всїх властителів худоби, віддїли товариств і кружків рільничих і всї интересовані сторони, звертаючи увагу, щоби поминано всяку нагоду, котра підпомагали би занесенє тої зарази до краю, а особливо, щоби як довго зараза истнує не їзджено на торги і ярмарки на худобу в Россії і взагалї щоби хоронено ся всякого стиканя з тамошною худобою і предметами, котрі могли би перенести заразу.
Звертаємо увагу на оповіщенє дому банкового п. Шелєнберґа у Львові, поміщене в рубрицї "Надіслане." Сей дім банковий, видаючи ґазету льосовань "Надїю", помістив в послїднім числї сеї ґазети образцї нових монет. В кождім селї, а передо всїм в кождій читальни повинні бути ті образцї, щоби народ сїльскій вже завчасу придивляв ся новим монетам, бо мабуть найдуть ся обманники, котрі схотять вихіснувати несвідомість народу. 