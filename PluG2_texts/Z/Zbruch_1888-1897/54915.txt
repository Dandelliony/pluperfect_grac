Нїмецка школа народна. — Репортерскій спосіб.

Нїмецку школу народну
заводить правительство, — після донесеня Fremdenblatt-y — в Перемишли, і то вже від 1 н. ст. вересня. Потребу такої школи мотивує Fremdenblatt тим, що в Перемишли перебуває богато війскових нїмецкої народности, котрі не можуть дїтей своїх образувати без такої школи. Польска праса, подаючи сю вість, висказує ся дуже неприхильно о тім проєктї, a Nowa Reforma пише, що зовсїм несправедливо було би думати, що кождий офіцир мусить виховувати свої дїти в дусї нїмецкім. — Ми з своєї сторони сконстатуємо лише, що не надто значне число війскових нїмецкої народности заслугує на такі взгляди, що правительство заводить для них в краю чисто славяньскім школу нїмецку, а між тим коренне населенє всхідної Галичини, Русини, не можуть нїяким способом допросити ся у правительства рускої школи! Чей-же Русинів по галицких містах більше, як війскових Нїмцїв?! Репортерскій спосіб.
В одній анґлійскій часописи оголошує один журналіст свої памятники і описує там між иншим таку сцену: Одного дня говорив Ґлядстон на якімсь вічу сензаційну бесїду. Саля була битком напхана. Між товпою публики були й репортери різних часописей, нотуючі з великим трудом задля величезної глоти — слова Ґлядстона. Все було не згірше тілько кождий журналіст-справоздавець промишляв, в якій спосіб вийти, щоби єго дневник дістав у сам час справозданє? В тім під конець бесїди роздав ся з між товпи голос: "А може би пан Ґлядстон був ласкавий нам сказати, що то він зробив в роцї 1866?" Вся публика заворушилась і відозвались голоси негодованя, жадаючі викинути перебиваючого за двері. Але що Ґлядстон говорив дальше і не уважав на интерпелюючого, заворушенє утихло і некречному интерпелянтови дали спокій. Однакож за хвилю він знов закричав з цїлої сили: "А може би пан Ґлядстон схотїв нам сказати, що то він зробив в роцї 1866?" Того було вже за богато. Двацять-трицять-сорок рук вхопило крикуна і в одній хвили опинив ся він — за дверми. Тут спитав єго приятель: "Ради Бога скажи менї, що властиво Ґлядстон зробив в роцї 1866?" — "Або ж я знаю? — відповів репортер, — я хотїв лише, щоби мене викинули і тепер Daily News буде перша мати бесїду Ґлядстона". 