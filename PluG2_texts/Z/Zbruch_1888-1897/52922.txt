Про страшну бурю в Бродщинї.

Одержуємо слїдуюче письмо:
Нечуване нещастє навістило повіт брідскій, а в нїм найтяжше село Поникву!
Ві второк 9-го червня серед парно-горячого дня при полуднево-всхіднім вітрі нараз около 3-ої години з полудня зачали показувати ся чорні тяжкі хмари від сторони північно-західної. Мимо сильного противного вітру, живо закрили хмари північну часть виднокруга а в хмарах гуркотало, мов-би котили ся тисячі тяжких возів. Нараз зачав падати, правда рідкій, але величини волоского горіха град. (Той град шкоди не зробив.) За хвилю подув сильний вихор з дощем від хмар і хмари мов-би опали на землю. Се тревало 3—5 хвиль, а коли піднесли ся, побачили ми страшну руїну.
До 300 столїтних тополь, висаджених на рамени головного гостинця до Поникви, лежали вирвані з корінем. Парк двірскій в Поникві чисто виломило, — з-далека видно тілько зломи пнїв прекрасних дерев, сторчачі без галузя, як недопалені свічки. На инших навіть і кору цїлком здерло. За парком палата ґрафинї Борковскої і фільварок. Палату вихор цїлком обдер з бляхи, а так само і инші двірскі будинки обдер, єсли не повалив. На другій день палату пошито соломою. Павільон в огородї, критий бляхою, стоїть тепер без дверей, без вікон, без стелї і без слїду, що там колись була якась покрівля.
Просто від двора кинулась буря на церков і будинки приходскі. Тут уже найбільше нещастя. Оповіданю не хочесь вірити, чоловік мусить оглянути власними очима, а ще не знає ся, чи то дїйстно вітер міг усе те зробити. Ще далеко до церкви, а вже побачиш по городах, що чи огонь, чи що було в селї. Листки дерева, огородовина, збіже, трава, виглядають мов спечені від якогось жару, мов зілляні окропом, мов зварені морозом. Вийдеш на гору — цвинтар церковний, і доперва знищенє від сили вітру представляє ся в цїлій грозї. Церков — окраса цїлої околицї — величава, бляхою крита, — нинї цїлком без даху, а з суфіту й слїду нема. Хоругви поломані і подерті. Тетрапод занїс вітер перед престол, розбивши ним царскі врата. Двері дубові, зелїзною бляхою оковані, більше як 2 цалї грубі, переломані. Павук прекрасний, куплений перед чотирма роками, щез, лиш куснї зелїза з него. Хрест из банї, важучій около 60 кґр., пігнений, обломаний знайдено о чверть милї за селом. Образ прекрасний за великим престолом, хоч як високій, густо покалїчений.
Близько церкви приходство знищене так, що годї описати. 3і всїх будинків приходских зістав ся лише мурований зруб мешкального дому, з котрого навіть дубові мурлати звергло. 3і шпихлїра лишилась тілько підлога. Прочі будинки зо всїм, зі стовпами вирвало і порозкидало. Що найдивнїйше, що рівночасно зникла вода з кирницї приходскої і 4-го дня води ще не було.
Відтак кинулась буря на будинки селяньскі, — і довгим рядом, аж до кінця. Цїлковито знищила, унещасливляючи 80 господарів. Буря була така напрасна, що нїхто не знає, коли все стало ся! Н. пр. мати колисала дитину в колисцї, повішеній на трамі. Коли подув вітер, она заглянула в вікно, а заким вернулась до дитини, вже не тілько дитини не було, але й хати не стало, — вихор рознїс, а зісталась лише сама жінка коло розваленої кухонки. Дитину знайдено не далеко — о 200 кроків — убиту, а колиску відглядано в лїсї. Бляху з церкви пониквицкої позбирали на другій день люде в Черници, селї о милю від Поникви.
Буря почала ся в Кутах і йшла до Поникви через Чехи, Кадлубиска і краєм Дубя. В Чехах більше як 50 загород перевернула, в Кадлубисках і в Дубю кілька, а найстрашнїйше лютилась в Поникві. З людей стратило житє двоє дїтей і двірскій польовий Тимко Бенедик, котрого придавила звалена вітром тополя. Розумієсь чи-мало людей єсть покалїчених. Було також богато шкоди в худобі. З Поникви погнала буря до Підкаменя, зруйнувала там кількадесять будинків, зірвала баню з кляштора і дах з церкви.
Довго мусять Пониквяне тягнутя ся, заким приведуть все до ладу. Мало тисяча рук, щоби хоч яко-тако упрятати звалища. З першою помочію прийшли им села Волохи [де також один селянин стратив житє, привалений деревом] і сусїдне Дубє, котре прислало на поміч більше як 60 людей з війтом і присяжними, а слїдуючого дня селяне з Суходіл. Честь таким сусїдам, котрі хоч на празники до Поникви не ходять а не жалують свого труду, коли сусїд в нещастю.
Шкоду в Поникві обчислюють на самім приходстві з церквою на 10.000 зр., в дворі друге тілько, — ну, а що у селян!
Наочний свідок. 