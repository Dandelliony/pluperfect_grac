◦ ◦ ◦ ◦ ◦ ◦ ◦ ◦ ◦ ◦

Новий видїл "Народної Ради" зібрав ся вчера вечером на перше засїданє для уконституованя і полагодженя деяких справ пильнійших. Заступником голови товариства вибрано адвоката д-ра Костя Левицкого, секретарем судью Антона Дольницкого, а касієром о. Александра Стефановича. По своїм уконституованю видїл однодушно ухвалив висказати оердечну подяку д-ру Олександрови Огоновскому, бувшому голові товариства, за єго довголїтний знаменитий провід і єго ревні труди, ухвалу сю вписати до протоколу, а кромі того призначити двох делєґатів (теперішного голову товариства, посла Романчука, і члена видїлу посла д-ра Дамяна Савчака), котрі мають удатись до д-ра Ол. Огоновского і устно передати єму ухвалу видїлу і почестну для него маніфестацію загальних зборів "Народної Ради", з бажанєм, щоби дотеперішний голова товариства, випросившись на сей раз від проводу в "Народній Радї", міг чим скорше внов посвящувати свої труди сему товариству. Опісля велись наради над кількома важними справами загального значіня.
Третій виклад з исторії Руси проф. Олександра Барвіньского для кружка наукового женщин відбуде ся в четвер, завтра дня 1 н ст. сїчня 1891 р. в комнатах "Рускої Бесїди" у Львові точно о годинї 2½ з полудня.
Огонь на приходстві. Дня 7 (19) грудня повстав огонь на приходстві в Байковцях, тернопільского повіту. Сильний вітер унеможливляв ратунок і цїле село було у великім небезпеченьстві. Згоріли чотири будинки. Заобезпечені страти обчислено на 2.840 зр.
Міністерство просвіти призначило з державної дотації 3.000 зр. для міста Кракова на підпиранє штуки. Гроші ті мають ужити ся на приукрашенє нової пресвитерії в костелї Марії.
Октав Фейлє, знаменитий повістеписатель францускій, котрого пару повістей подали ми в передкладї в Бібліотецї найзнаменитших повістей, член академії, помер сими днями в 78 роцї житя. З літературної працї дав ся пізнати першій раз в роцї 1846. Богато з єго творів перероблювано на твори сценічні, хоч і сам Фейлє писав драмати для театрів. В р. 1862 вибрано єго членом академії, а в рік пізнїйше зачислено єго в почот офіцирів леґії почестної.
Золоту рожу надав папа, при нагодї сегорічних свят Рождества, жінцї президента Францускої републики, панї Карно. Єсть се звичай, що папа на ті свята надає якійсь з пануючих монархинь такій дарунок; сего року тої чести удостоїлась панї Карно. Надаванє тої рожі відбуває ся звичайно з великою парадою, але панї Карно, після волї свого мужа, приняла сей дар в палатї Елізейскій тихо, навіть без звичайного церемоніялу.
Дрібні вісти. Цїсар удїлив 100 зр. підпомоги громадї Шершенівцї в повітї борщівскім на будову школи. — Цїсар затвердив вибір Адольфа Добжиньского, зверхника двірского обшару в Сїдльци, на презеса повітової ради в Тарнові. 