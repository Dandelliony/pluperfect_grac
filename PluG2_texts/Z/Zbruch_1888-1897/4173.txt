Труп в куфрї. — Приємний засуд.  — Метода Пастера

Труп в куфрї. Перед кількома днями донесла пештеньска полиція до Трієсту, що там поповнено страшне злочиньство. Полиція трієстеньска зробила ревизію в домі при улици Вальдиріво і там найшла в куфрї трупа 17-лїтного Кароля Гримма, конториста фирми Айзнер, котрий ще в сїчни сего року пропав без слїду. ІІолиція пештеньска донесла о тім злочиньстві на підставі зізнань купця сербского, Симича, арештованого за крадїжь в Пештї. Зізнав Симичь ось як: Дня 20 сїчня закликав я з ули- цї до свого помешканя Кароля Гримма, подаючи, що маю лист до єго шефа. В помешканю кинувся я на него з ножиком і почав ранити. Гримм витягнув такожь свій ножик і почав боронитися, при чїм скалїчив мене два рази в палець і шию. Однако він був слабшій, я єго повалив на землю і підрїзав горло. Забравши від убитого грошї, купив я куферт і там єго сховав. За решту грошей посплачував я мої довги в Трієстї. Цїлий місяць перемешкав я разом з трупом і що дня кропив хату і трупа в куфрї кислотою карболевою, щоби не почути воняючої згнилизни. Одтак виїхав я до Пешту, де поповнив крадїжь. Урядники полиціи не хотїли зразу вірити, гадаючи, що мають перед собою божевільного, коли однако донесли з Тріесту о викритю трупа, жахнулись перед страшним убійцею. Коли Симичь плачучи і заводячи виявив свое злочиньство, упав мовь мертвий на софу і треба було ажь лїкарскої помочи, щоби прийшов до себе. На питанє, як міг він мешкати в одній хатї з трупом, відповів: Я сам того не знаю; але се були страшні днї. Симичь єсть родом з Нового Саду; єго відфотографовано і поки що задержано в Пештї в вязници, бо заходить питанє, чи можна єго видати властям в Трієстї, так як §. 17 основних законів угорских звучить: Приналежний до угорскої держави не може бути нїколи виданим чужій державі.
Приємний засуд. Загально відома рїчь, що наші красавицї нїколи не вдоволяються своїми фотографіями, уважаючи єї всегда за неудалі. Бідні фотографи зрозуміли закиди, які им їх клієнтки робили, що фотографіи не суть „подібні“ і через відповідне ретушованє уміють робити копіи „подібні“ до оригиналу. Ажь ось недавно в полудневій Франціи приключився цїлком відмінний случай. Одна дама відкинула три рази фотографіи; говорячи, що суть за красні. Фотограф подав до суду жалобу о винагороду за відкинені фотографіи і там власне вивязалась цїкава квестія, чи вільно фотографам в дечїм полїпшати здіймлені фотографіи. Трибунал видав таке ореченє: 1) кождий фотограф може полїпшати фотографіи, щоби вдоволити красавицї; 2) дослїджуванє виказало, що в сїм случаю фотографія цїлком відповідає оригиналови і дама не потребує боятись, щоб єї посуджували о „фотографичну кокетерію“. Мабуть нїколи не був засуд так милим для програваючої сторони, як се ореченє суду стверджаюче красоту женщини.
Метода Пастера в лїченю скаженини не найшла в Австріи признаня в кругах наукових. Министерство справ внутрїшних на підставі осуду кругів наукових відмовило д-рови Ульманови всякої субвенціи на дальші експерименти в напрямі охоронного щепленя скаженини. Подібно висказались о методї Пастера вже давнїйше Швайцарія і Бельгія, котрй після осуду своїх делегатів, висланих на клинику Пастера узнали цїле се лїченє за цїлком злишне. Так отже перейшла метода Пастера по дволїтнім розголосї вже майже лише до исторіи розвою медицини. 