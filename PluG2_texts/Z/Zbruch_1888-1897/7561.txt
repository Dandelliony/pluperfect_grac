Межинародне положенє.

З Білграду доносять, що правительство сербске видало приказ, щоби кілька більших віддїлів войска зробили ревизію в округах Нишу, Пироту і Вранї і прогнали з відтам всїх емигрантів болгарских і чорногорских, бо правительство постановило рїшучо не допустити, щоби в Сербіи збиралися ватаги болгарских ворохобників. — Король Милан перебуває все ще у Відни і виїде мабуть ажь в недїлю або понедїлок до Білграду. — Министер финансів видав дуже остре розпорядженє против перепачковуваня сїрників з Австріи до Сербіи.
„Börsen Cour.“ доносить, що Вирхов зробив микроскопичний розслїд присланої єму матеріи, видїленої з гортанки цїсаря і прийшов до того переконаня , що цїсарь не має рака. Вість ся потребує однакожь ще потвердженя. — З Берлина доносять до „Сorr. de l'Est", що загальний погляд, будьто-би для верховодячих кругів в Берлинї справа болгарска була зовсїм рівнодушна, єсть хибний. Нїмеччина має певне право до того, заявити, що на всякі приключеня в сїй справі і виходячі з неї наслїдки звертає далеко більшу вагу, як то звичайно можна-би думати на підставі голосів впрочїм зовсїм добре поїнформованих органів. Подібно доносять такожь і з Відня до „Czas-y", що Нїмеччина лишь удає, будьто-би справа болгарска єї зовсїм нїчого не обходила. Віденьскій кореспондент тої газети розговорювяв з якоюсь особою, котра знов розговорювала з д-ром Мекенси і довідалась від него ось що : Мекенси сказав насамперед, що цїсареви дїйстно значно полекшало, але о характерї єго недуги і о єї дальшім розвитку не хотїв нїчого говорити, а так само і словечком не згадав про то, чи думає хочь би на короткій час виїхати до Англіи. О напастях декотрих газет на него висказався з легковаженєм і сказав, що они мають своє жерело в войсковій партіи, котра групуєся около князя Вильгельма. Перейшовши відтак на политику сказав, що він від давна слїдить за нїмецкою политикою і студіює єї, а длятого думає, що знає єї добре. Он сказав отже, що після єго переконаня війна єсть неможливою, а війну Австріи з Россією назвав противисторичною, против котрої промовляє цїла минувшість исторична. 