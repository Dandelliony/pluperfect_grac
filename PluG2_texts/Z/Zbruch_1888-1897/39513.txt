◦ ◦ ◦ ◦ ◦ ◦ ◦ ◦ ◦ ◦

Страшна пригода. П. Болеслав Ціпсер, горожанин міста Перемишля і майстер слюсарскій, доробивши ся значного маєтку, загадав, чуючи ся вже слабшим, залишити дальшу працю та осїсти при родинї, проживаючій в Коломийскім. На се продав він дві реальности, які мав в Перемишли, і зі значним припасом грошей, бо щось около 40.000 зр., всїв сего понедїлка до поїзду поспішного з Перемишля до Львова. Між Мостисками а Хоросницею, так догадують ся, мабуть хотїв Ціпсер перейти з одного ваґону до другого і чи то задля браку ланца охоронного при помостї, чи то, що поміст усунув ся, — упав з помосту під колеса поїзду і погиб на місци. Коли задержано поїзд, побачили розшматоване тїло нещасного. При тїлї уставлено сторожу і повідомлено власти.
"Батьківщини" ч. 29-те сконфіскувала львівска прокураторія державна за вступну статью: "Учіть Ваших дїточок" і за стишок про радного Василя Голода.
Позички з краєвого фонду промислового признав видїл краєвий: Ново завязаній спілцї в Бохни для сушеня овочів і ярин в квотї 2500 зр. на 2%, або 1500 зр. на 3% і 1000 зр. безпроцентово; позичка має звернутись в 20 ратах чвертьрічних, числячи від 1 сїчня 1891 р.; — Іосифови Павликови, фабрикантови повозіз в Перемишли, в квотї 3000 зр., зворотних в 20 ратах чвертьрічних почавши від 1 сїчня 1891 р.
В околици Залїщик як се ми вже доносили — побудовано послїдними роками численні костели. І так побудовано костели: в Беремянах, Устєчку і Бураківцї та поставлено в них вже ксьондзів, а крім того в Слобідцї, Дуплисках, Лисівцях, Гинківцях і Тороках. Тепер будуєсь новий костел в Щизівцях. Крім того суть ще Феліціянки в Беремянах і Залїщиках. Вправдї і Русини за той час побудували нові церкви: в Хмареві, Антонові, Ворвулинцях, Головчинцях, Гинківцях, Слобідцї, Залїщиках, Устєчку і Костїльниках та докінчуєсь будова церкви в Иваню — але все то мабуть не противдїлає Полякам, у котрих згадані місцевости суть ново-добутими позиціями.
При виборах до ради повітової в Раві рускій з курії міскої вибрано трех польских ксьондзів, одного судью (з Рави) і одного жида. Русини не ставили своїх кандидатів, бо Угнів з своїми 18 виборцями не був допущений до голосованя, а се тому, що уневажнено вибори виборцїв з тамошної ради громадскої. Всї виборцї були Русини і им не доручено навіть карт леґітимаційних. Говорять, що уневажнено би ті вибори з курії міскої до ради повітової, єсли би лиш Угнівцї внесли протест. Маршалком ради повітової в Раві буде вибраний посол соймовий Єнджейович. 