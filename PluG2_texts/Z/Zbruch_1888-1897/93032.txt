◦ ◦ ◦ ◦ ◦ ◦ ◦ ◦ ◦ ◦

З Відня пишуть нам: В недїлю дня 21 с. м. відбули ся товарискі сходини "Громади" віденьскої у власнім льокали. На сходини ті явили ся з гостей академічні товариства: словіньске "Звонимир", хорватске "Томислав" і польске "Strzecha". З запрошених послів ради державної прибули пп. Барвіньскій і Вахнянин. При бесїдах, співі та грі на "тамборіцах" забавила ся "Громадяне" до півночи.   Бач куда зазандувала камениця львівскої вистави? Перше говорили, що каменицю вистави виграло товариство ческих жінок в Празї. Тепер — як доносять Kurjer-ови — показує ся, що сю каменицю виграв якійсь мешканець міста Боцен в Тироли.   Краківскій університет числить в сїм шкільнім роцї 1140 студентів. На першій рік медициньского факультету записало ся всього 40 слухателїв [з минувшім роцї 93]. Очевидно ново-отворений у Львові медициньскій факультет обнизив число фреквенції в Кракові.   Школа на майстрів мулярских, тесельских і камінярских. В державній школї промисловій у Львові містив ся віддїл будівляний, на котрім удїляла ся наука після пляну, затвердженого міністерством просвіти, щоби ученики по чотирох піврочах зимових присвоїли собі відомости, потрібні для підмайстрів мулярских, тесельских і каменярских. З заведенєм нового будівляного закона з 26 грудня 1893 р. зачислено тутешну школу до тих технічних заведень, в котрих ученики мають одержати таке фахове образованє, щоби по укінченю науки і приписаної практики могла зложити перед комісією до того в намістництві заименованою испит на мулярских, тесельских і каменярских майстрів. По причинї сих побільшених вимогів змінено тепер основно плян науки в будовлянім віддїлї, а виготовлений дирекцією і учителями новий проґрам науки дістав на разї провізоричне затвердженє міністерства просвітї. Шкільний рік розпочинає ся 2 листопада с. р.   З причини дощів вилив Буг під Сокалем і починив місту і мешканцям богато шкоди. Комунікація поромом перервана. Віднесено ся до властей о скору поміч.   Нове жерело холєричне. В Романівцї, чортківского повіта [12 кільометрів від Чорткова] вибухла сильна холєра. В кількох днях забрала она 12 жертв. Чортківске староство вислало на загрожене місце двох лїкарів і вісьмох жандармів.   Дрібні вісти. Презідент міністрів кн. Віндішґрец прибув вчера рано до Львова на вінчанє княжни Віндішґрецівної до Львова і вечірним поїздом вернув до Відня. — Міністерство скарбу позволило станиславівским жидам урядити льотерію на будову божницї. — Карний суд в Станиславові засудив 19 с. м. бувшого радного міста і директора тамошного Spar- und Credit-Verein-у за злочин спроневіреня в тім банку суми 17.000 зр. на два місяцї вязницї. — Д-р мед. Погоржельскій, властитель реальности в Клепарові і лїкар-гомеопат, яко лїкар дуже спосібний а щасливий, яко чоловік високообразований і високоблагородного серця, але прибитий домашним горем, помер имовірно на холєру. — В Чемеринцях коло Перемишлян відбуде ся дня 25 с. м. вінчанє окінченого богослова Иларія Тучковского з панною Оленою Шашкевичівною, дочкою покійного пароха о. Шашкевича.   Дѣло 