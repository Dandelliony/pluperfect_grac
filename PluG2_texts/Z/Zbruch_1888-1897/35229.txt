Справа семинарії рускої. — Трамвай кінний у Львові буде розширений. — Замахи польонізаційні.

Виступивші з II року питомцї позїздили ся з свят великодних на виклади университетскі, щоби слухати их як звичайні слухателї і рішили ся поти не вступати до семинаря, доки справа безосновно виключених педелїв не буде по справедливости полагоджена. Питомцї внесли прошеня до сенату академичного о увільненє від оплати за виклади, а декан д-р Делькевич обіцяв предложити сенатови до прихильного рішеня. Вчера були також висланники виступивших питомцїв у Впр. еп. Пелеша і почули з уст свого владики, що доси не наспіла до станіславскої консисторії нїяка відомість про виступленє питомцїв. Рівночасно заявив владика, що в найблизших днях сам приїде до Львова, щоби справу лично розслїдити. З сего можна вносити, що фальшива єсть поголоска, мов би намістник писав до ординаріятов, щоби виступившим не дати цертіфікатів. Також неимовірною видаєсь нам поголоска мов-би намістник хотїв був сам своєю властію рішати справи, котрі не належать до єго юрисдикції. На такій поступок власти світскої запротестували би не лише наші владики, але і єрархія инших обрядів. Информації намістника що до прочих настоятелїв, котрих нїби то треба би змінити, а ректора лишити, походять мабуть з жерела, близького ректорови. Вчера були в справі питомцїв II-го року пп. д-р Савчак і Юл. Романчук у Впр. митрополита, однакож не почули від Впр. митрополита нїякого рішучого слова в користь питомцїв. Трамвай кінний у Львові вже буде розширений. Довгій час не хотїла дирекція трамваю уступити і вволити жаданє громади міста Львова і всеї публичности, аж коли прийшла на порядок дневний справа будови парового трамваю і громада визначила до сеї справи окрему комісію, дирекція трамваю кінного так скоро взялась полагодити справу, що оногди підписано вже передвступні точки умови а незадовго вже і рада міска буде рішати справу. Директор трамваю поїхав до Брукселї і одержавши там від ґенеральної дирекції повномочє, підписав ту угоду. Шлях трамваєвий розширить ся передовсїм в напрямі ул. Личаківскої ид церкві св. Петра і Павла. Шлях буде дїлитись на дві секції: перша буде кінчитись при костелї св. Антона і буде о двох торах, а друга від костела св. Антона до церкви св. Петра і Павла буде о однім торі. Другій шлях вести буде улицями Баторія, Паньскою, Зибликевича до стрийского парку, дїлитись буде на дві секції: перша до рогу ул. Зеленої а друга до містка в стрийскім парку. Від того місця аж до ронда в горішній части парку покладесь один тор, але їзда в тій части шляху відбуватись буде лиш з гори на діл. Дирекція трамваєва застерігає собі, що на секції від костела св. Антона буде удержувати лиш половину служби, с. є. що курсувати там буде що другій віз, а на шляху жовківскім в свята жидівскі і суботи число возів буде зменшене. За се дирекція обовязуєсь заплатити 10.000 зр. громадї міста Львова за се, що розширила улицю Жовківску; покласти на початку ул. Жовківскої другій тор і декуда перекласти шини і спростувати тор. Коли отворить ся рух на шляху личаківскім і стрийскім, буде могла дирекція трамваю побирати о один крейцар більше від тих осіб, котрі будуть їхати лиш одну секцію. Цїла та справа буде предложена міскій радї, і від хвилї, коли одержить єї затвердженє, дирекція трамваю має внести поданє о концесію найдальше до 4 місяцїв, а в часї одного року по одержаню концесії мають вибудуватись ті нові шляхи і то під загрозою 25 зр. денно і кари. Замахи польонізаційні. Ц. к. міністерство просвіти прислало на руки ц. к. окружних рад шкільних циркуляр для всїх шкіл народних, жадаючи деяких дат що-до числа дїтей, язика викладового, стану школи, огорода школьного і т. д. Окружник сей, як і формулярі котрі мають виповнити самі учителї, надруковані по руски. Випадало би на питаня і відповісти по руски. Але тому деякі окружні ради шкільні дуже, видко, не раді, бо н. пр. золочѣвска окружна рада шкільна, заким розіслала тії формулярі, уже в своїй канцелярії головні рубрики виповнила по польски. На питанє: "місцевість" написала вже назву села по польски, "край" — Galicya, "повіт" — Złoczów. Коли учителї робять квартальні і піврічні викази для окружної ради шкільної, то тогди рада від себе не виповняє рубрик а спускаєсь на учителїв, що они будуть знати, як зове ся их село, повіт і край — але тепер, виручила их рада окружна, взглядно инспектор, боячись, щоби учителї на руских блянкетах не писали по руски, — нехай у Відни бачуть, що рускі друки не потрібні, що учителї пишуть по польски та що посли рускі непотрібно упоминають ся о рускі школи, коли руского язика навіть учителї руских шкіл не хотять знати... Чи то не замах польонізаційний?! 