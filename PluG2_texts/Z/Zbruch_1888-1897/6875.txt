Межинародне положенє.

Відень 5 мая. Вчера розпочався процес Шенерера за напад на редакцію „Tagblatt-y“. Шенерер оправдуєся тим, що він прийшов зовсїм спокійно до редакціи довідатись про стан здоровля цїсаря Вильгелма і ажь тогдї, коди єму дали простацку відповідь, він розлютився і став ганьбити одного жидка.
Характеристичним єсть, що від якогось часу, мимо того, що говорено, будьто би відносини Нїмеччини до Россіи стали теперь дуже дружні, проявляються знов дуже острі напади нїмецкої праси на россійскі вальори, подібно, як то було коротко перед смертею цїсаря Вильгельма. До „Fremden blatt-у“ доносять з Берлина, що чим раз більше показуються ознаки, що правительство нїмецке єсть чогось роздразнене против Россіи а в кругах дипломатичних не уміють собі того пояснити, з відки як-раз взялося теперь то роздразненє. Що то роздразненє єсть фактично, не дасться заперечити а так само можна майже певно сказати, що оно буде скорше чим раз убільшатися як ослабати. Нинї трудно сказати , чи причиною сего подразненя Нїмеччини єсть то , що в Россіи зачинають знов верховодити такі люде як гр. Толстой, Игнатьєв і Богдановичь , чи якась акція на поли милитарнім, або може якісь инші причини , але єсть зовсїм рїчь певна, що недавні дружні відносини міжь Нїмеччиною а Россією переобразовуються знов на просто ворожі.
Стан здоровля цїсаря єсть зовсїм добрий , розумієсь, о стілько, о скілько єго тяжка недуга на то дозволяє ; він встає вже і занимаєся по части справами держави.
Букарештеньскій кореспондент лондоньскої „Times“ мав сими днями розмову з бувшим министром в кабинетї Браціяна, Стурдзою. Стурдза сказав єму, що Румунія мусить старатися о союз з Австрією. Австрія, казав він, не єсть агресивною державою і має в тім интерес, щоби Румунія була сильна і независима. Румунія може бути для неї на всхідній і полуднево всхідній граници сильним валом і не стає на перешкодї, щоби она могла на півночи концентрувати свої сили. З другої сторони єсть в интересї Россіи, щоби в Румуніи не укрїпилося нїяке правительство і щоби Россія не стрїтила тут нїяких перешкід, наколи б хотїла поступати на балканьскій півостров. Нинї єсть армія румуньска в двоє так сильна як в 1877 р., коли вела борбу побічь Россіи. Від часу тої кампаніи набрала армія румуньска богато моральної самосвідомости і скрїпилася так значно, що нинї представляє поважний чинник, наколи-б прийшло до порїшеня всхідного питаня. Стурдза єсть того переконаня що послїдні розрухи селян в Румуніи були дїлом Россіи; він каже, що Россія хотїла через то розвідати силу акційного матеріялу, котрого мо- гла-би ужити в даній хвили. — Ходить поголоска, що россійскій посоль в Букарештї, Хитрово, має бути перенесений до Сербіи. 