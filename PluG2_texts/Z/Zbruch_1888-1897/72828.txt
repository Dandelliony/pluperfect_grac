◦ ◦ ◦ ◦ ◦ ◦ ◦ ◦ ◦ ◦

Як ц. к. уряди і суди шанують рускі свята? Дня 7 н. ст. листопада припадало руске свято, отже з різних сторін уже й дістаємо від Русинів жалоби на непошанованє того свята урядами і судами. Н. пр.: 1) Ц. к. староство в Ярославі візвало до ч. 22.505 одного начальника громади Русина на 8-у годину рано дня 7 с. м. 2) Ц. к. суд повітовий в Устриках візвав на той же день богато селян руского обряду; з одного села Лобізви візвав в справі карній Дмитра Лещака, Стефана Лазора, Михайла Лещака, Николу Барана до ч. 1521 а Анастасію Венгринову, Мудракову і Федя Приходного до ч. 1324, і то під загрозою 5—10 зр. — І ще може хто говорити, що руска народність і рускій обряд мають в Галичинї рівноправність з Поляками та жидами!
Міністер просвіти затвердив внесенє колєгії професорів політехніки львівскої о заведенє в тій школї викладів гірництва нафтового і технольоґії нафти. Гірництво нафтове викладати буде инжинір Сирочиньскій, а технольоґію нафти Роман Залозецкій.
Заступник маршалка краєвого п. Ант. Хамєц і член видїлу краєвого п. Едвард Єнджейович виїхали вчера пополудни до Відня, щоби взяти участь в конференції, яка має відбутись в міністерстві торговлї в справі будови залїзниць льокальних. — З намістництва виделєґовано до тої конференції совітника Моравеца.
Огнї. В Гніздичеві, в повітї жидачівскім, згоріло дня 3 н. ст. падолиста 12 загород селяньских з цїлим припасом збіжа. В огни погибло кілька штук худоби. — В Красівцї, в повітї тернопільскім, погоріло 3 господарів. Будинки не були обезпечені, а причина огню не знана. Шкода виносить 2400 зр. — Дня 6 н. ст. жовтня згоріло в Пацикові, в повітї долиньскім, сїм загород, шкода над 10.000 зр. — В Рокшинї коло Буска знищив огонь загороду Ивана Яцковского зі всїм добром; шкода 1510 зр. Огонь повстав з неосторожности робітників занятих при будові шпихлїра. — В Княжичах в Перемискім вибух огонь з неосторожности дїтей, лишених без нагляду, і спалив будинки 4 господарів. Шкода виносить 2600 зр. В огни згоріла 10-місячна дитина. — В Побережу, в повітї станиславівскім виносить шкода від огню, котрий там вибух був дня 6 н. ст. жовтня, 6870 зр. а була обезпечена лише на 1000 зр. — В місточку Дунаєві згоріло дня 21 н. ст. жовтня шість загород; шкода необезпечена 2100 зр. — В Білявинцях, в повітї бучацкім, був огонь дня 10 н. ст. жовтня і наробив шкоди на 3200 зр.
В Билинцї малій (під Самбором) ґр. Юлій Коморовскій — як пишуть до Robotnik-а — каже своїй службі робити в рускі і латиньскі свята, отже як Русини так і латинники в свята не мають там відпочинку.
Испити письменні клявзурові для учителїв шкіл середних відбудуть ся у Львові дня 25 і 26 н. ст. падолиста, а потім розпічнуть ся испити устні. Рівночасно відбудуть ся испити з язика француского яко предмету надобовязкового.
Ґраф Ян Красицкій, член палати панів і презідент бувшої зелїзницї черновецкої, вчера, коли єго родина вийшла на прохід, зайшов до сїней одної каменицї у Відни і бритвою підрізав собі горло від уха до уха. [Перед вісьмома днями пробовав він отроїтись.] Рану завдав собі тяжку. Кажуть, що причиною наміреного самоубійства мають бути великі єго страти на біржи.
В повітї добромильскім зрезиґнував не лише віцемаршалок Стан. Гнївош, але також і маршалок Ант. Тишковскій, перебуваючій більшу часть року у Відни в радї державній. Рада повітова вибрала на нового маршалка Павла Тишковского, а віцемаршалком Володим. Ґужковского.
Дрібні вісти. Цїсар дарував громадї Пруси, в повітї самбірскім 50 зр. на докінченє будови школи. — У Львові лучив ся один случай чорної віспи при улици Гетманьскій, де померла жінка банкира Штро. Уряд санітарний перевів десінфекцію мешканя помершої. — В Перемишли помер Игнатій Франковскій нотар, презідент комнати нотаріяльної і директор перемискої каси ощадности. — Дня 13 н. ст. листопада відбуде ся в Илавчу вінчанє п. Олександра Яворского, окінченого богослова, з панною Теофілею Ляхович, сродничкою місцевого пароха Впр. о. Іоана Билиньского. 