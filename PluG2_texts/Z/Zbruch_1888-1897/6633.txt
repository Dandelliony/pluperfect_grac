Унія в Раранчи. — Рада міста Львова — Не гарно заповілась у нас весна — Нашь промисл домашний — Самоволя екзекутора. — На плацу „Каструм" — Зловіща ворожба. — Оподаткованє... тюрнюри — Гонорар д-ра Мекенція. — Дарунок чи памятка? — Нова мода. 

Унія в Раранчи. Консисторія греко-православна відкликала з Раранча двох сотрудників, Гамратовича і Стефанюка, а на їх місце вислала о. Воробкевича, сина звістного поета і писателя Исидора (Данила Млаки).
Рада міста Львова затвердила оферту инжинирів Ибяньского і Удерского що-до забудованя Полтви від готелю Англійского ажь по пляц Голухсвокого на просторони 210 метрів. Єсли-би порїшено вибудовати театр на кінци валів гетьманских, то в такім случаю треба-би змінити русло Полтви.
Не гарно заповілась у нас весна! По досить значній спецї настала від двох днїв у нас студїнь. Що хвиля починає падати дрібний снїгь. Пишуть нам з західних повітів, що декуди упав снїг по кістки при температурї низше зера; но вскорї почав таяти, тому можна надїятись, що снїг не довго полежить.
Нашь промисл домашний знаходить загальне признанє за границею і вводить всїх у загальний подив. Недавно тому вислав до Кієва професор В. Шухевичь тарїль, вирїзьблений звістним нашим артистом Шкрибляком на взір поданого арх. Рудольфови (довкола вирїзані слова: Де згода в семействі... а в серединї: Хлїб нашь насущний...). Коли побачили в Кієві сей виріб, почали передавати собі з рук до рук, так що властитель тареля ледве по довшім часї єго одержав, і поробили фотографіи. Теперь прийшли з Кієва замовленя до Шкрибляка разом з фотографією, щоби виготовив такі тарелї. Чим скорїйше треба нам підпомагати нашь рускій промисл домашний!
Самоволя екзекутора. До „Батьківщини“ пишуть: В селї Настасові прийшов екзекутор Яворскій з Тернополя до вдови Маріи Процишинової фантувати за винний податок в сумі 65 зр. Вдови не було тогди в хатї, бо вийшла була до стебника ; а екзекутор взявся забирати всю постїль. Дали знати господини ; она прийшовши почала просити щоби занехав фан- тованя, бо она має готівку. Коли пан екзекутор таки не хотїв відступити від фантованя, тогди просилася вдова, щоби зафантував їй збіже готове або в стіжку, товар, конї або що хоче, а щоби не робив їй сміху та не забирав постели, котра і так не варта 65 зр. Але п. екзекутор не зважав на жадні просьби. Тогди жїнка не могла вже стерпіти і хотїла сама взяти рїчи з воза. На те надбіг екзекутор і палицею потягнув єї на улици кілька разів, так що аж поробив знаки. Жїнка завізвала єго до п. старости, але п. староста сказав, що справа ся належить не до него а до суду. Удалася она до суду. Тогди екзекутор запізвав знов єї, що она нїби-то дала єму прилюдно на улици в лице. Прийшло до розправи в Микулинцях, а суд засудив п. Яворского на заплаченє 2 зр., а жїнку на заплаченє 1 зр. П. Яворскій сновняє і дальше в Тернополи уряд екзекуторє.
На плацу „Каструм", проти „Народного Дому“ мають вибудовати школу і музей промисловий. Пляц сей не був власностію громади міста Львова, бо ухвала соймова віддаюча пляц виключно на цїли шкільні, не була еще правосильною. Щоби управильнити всякі відношеня правні, мусїв сойм змінити свою первістну ухвалу, котру сими днями санкціонував цїсарь. Теперь вже приступить краєва галицка каса щаднича до будови згаданих будинків.
Зловіща ворожба. Минувшого року в жовтни залетїли до нас птахи з північних країв (Columbus arcticus) і тодї то предсказала часопись „Łowiec“ довгу і обильну в снїги зиму. Пізнїйше надлетїли до нас єще і сови уральскі, що тим більше ствердило се предсказанє. Теперь доносять з Подоля, що появились там птахи, котрих вітчиною суть пустинї середної Азіи. Вітри всхідні занесли до нас тих птахів. Старі господарї предсказують з того, що сего року буде сухе лїто, бо першим вітром був у нас всхідний від степів.
Оподаткованє... тюрнюри. Відомо, що министри финансів лишь над тім придумують, з чого-би далось взяти новий податок. І так в сербскій скупштинї один з радикальних послів поставив внесенє, щоби кождий, хто носить срїбні прикрашеня вартости низше 100 франків, платив річно 6 фр. податку, у кого прикрашеня переходять вартість 100 фр. мав-би платити 20 фр. Знайшовся другій посол, котрий внїс, щоби женщини платили 20 фр. податку від тюрнюри. Внесенє відослано до комисіи, щоби розважила.
Гонорар д-ра Мекенція. Лїкарь англійскій цїсаря нїмецкого, котрий мусїв залишати свою практику в Лондонї і виключно віддатись лїченю цїсаря з разу в Сан Ремо а теперь в Шарльотенбургу, побирає гонорар денно по 1500 марок.
Дарунок чи памятка? Посол швайцарскій в Берлинї, полковник д-р Рот, одержавши від цїсаря Фридриха золоту табакирку на памятку по цїсари Вильгельмі, запитав своє правительство, чи може єї приняти, бо арт. 12. конституціи швайцарскої голосить: „Члени властей звязкових, урядники цивильні і войскові, репрезентанти і комисарї за границею, не можуть приймати від чужих правительств нїякої пенсіи, винагороди, відзнаки, дарунків анї ордерів“. Рада звязкова орекла, що подарована табакирка в сїм случаю єсть „памяткою“ і тому в нїчім не нарушає артикулів конституціи.
Нова мода. Одна американьска газета розказує, що міжь ново-йорскими молодими дївчатами війшло в моду від року вставляти в зуби брилянти, котрі блищать, коли красавиця отворить губоньки сміючись. 