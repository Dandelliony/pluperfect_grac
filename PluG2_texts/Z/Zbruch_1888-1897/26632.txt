◦ ◦ ◦ ◦ ◦ ◦ ◦ ◦ ◦ ◦

В справі увязнених Русинів Ивана Франка, Михайла Павлика, Деґенів з Кієва і товаришів ведеся слїдство в напрямі злочинства нарушеня публичного спокою з §. 65 с) з. к., оборони панночок Деґенівних піднявся адвокат д-р Дулємба.
Про убійство официрів в Ярославли. Доси ще не викрили виновника, а вигадки о мотивах злочиньства і дальше курсують по Ярославли. В суботу виїхала з суду окружного в Перемишли комисія слїдча, зложена з прокуратора д-ра Бєньчевского і адюнкта Круликовского. Після вістей деяких львівских газет, мав виїхати до Ярославля надкомисар львівскої полиції Майдинґер, а поручник Шуберт мав померти. Нинїшний Dziennik Polski подав таку вість в телеграмі, датованій 8 вересня: Поручник Шуберт мався нинї рано дещо гірше за-для фебри. Цісар казав здавати собі кілька разів дневно рапорти о станї недуги і казав завізвати телеграфично з Відня оператора професора д-ра Бильрота. З Перемишля приїхали вчера прокуратор і судья слїдчій та мають опис черт одної личности, котру сильно підозрївають о се злочиньство. Доси не викрила жандармерія ще нїкого.
З Станиславова пишуть нам, що там умер нагло властитель дібр Мохнацкій, звістний з сего, що свій капитал розпозичав людям на добрий процент. На похоронї явились хиба свояки і люде, що стояли з ним в интересах. Похоронному походови проводив епископ Пелеш до своєї палати.
Єроним Лодиньскій, властитель Милятина, помер передвчера в 80 р. житя. Покійний був головним представителем шляхти, що то gente Rutbenus natione Polonus, і їздив на чолї псевдорускої депутації з 10 членів в перших часах конституційних до Відня, предкладаючи президентови министрів Шмерлингови пропамятне письмо против заявлень, які зложила перше руска депутація. Покійний був добрим господарем, тому придбав досить значний маєток і свому синови Станиславови записав кілька сїл. Був делегатом товариства кредитового земского, а в часах перед конституцією належав у Відни до анкети над управильненєм податку грунтового. Також був відзначений папским ордером св. Григорія. З єго житя приватного зазначити треба, що кілька лїт тому, маючи сїмдесят кілька лїт, оженився з молодою дївчиною і поробив для неї значні записи в интерцизї.
Курс торговельний для женщин, концесіонований правительством, буде отворений дня 15 вересня с. р. під условієм, єсли зголоситься відповідне число кандидаток. Єсли-би не отворено курсу, то всї кандидатки повідомиться о тім з осібна. Зголошуватись, лично і письменно, треба у п. Адольфа Штронера, начальника міскої палати обрахункової, в ратуши на ІІ поверсї. 