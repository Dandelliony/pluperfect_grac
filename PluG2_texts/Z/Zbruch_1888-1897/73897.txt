◦ ◦ ◦

З Львівскої Ради міскої. Нові вибори Радних розписано на 26 сїчня 1893 р. Списи виборцїв будуть виложені від 11 грудня в бюрі радника Люкаса. — На Кастелївцї рішено урядити торговицю. — На виставу краєву в р. 1894 ухвалено 30.000 зр. запомоги.
Львівске товариство ратункове. Оногди вечером відбули ся в львівскім ратуши збори лїкарів, задумуючих утворити у Львові стацію ратункову, подібну як у Відни і Кракові. На зборах принято статут предложений видїлом і рішено називати товариство "Львівским товариством ратунковим". В тій цїли ухвалено внести до Намістництва просьбу о затвердженє згаданого статута. Др Стройновскій відчитав відповідь на лист висланий до проф. дра Mундого у Відни, найбільше заслуженого члена віденьскої стації, котрий минувшого року устроїв таку саму стацію в Кракові. Мунді обіцяв письменно удїлити всяких вказівок і заосмотрити товариство львівске в найпотрібнїйші прибори ратункові, а також обіцяв, що сам з тими приборами приїде до Львова і устроїть стацію після найновійших досвідів і вимог гіґієни.
Промисл деревний. Після оголошеної недавно урядової статистики промислу деревного в Австрії, має Галичина 494 тартаків, порушуваних водою, і 89 парових. Фабрик перероблюючих дерево истнує в Галичинї лише 9. Значно більшим розвоєм промислу деревного може похвалити ся Чехія. Она має 1195 водних тартаків, 132 парових і 59 фабрик перероблюючих дерево.
Сумний конець весїля. В домі Гринька Лупака в Тучапах, в повітї яворівскім, відбувало ся дня 20 м. м. весїля. Забаву гостей перебив огонь, що мабуть з неосторожности гостий весїльних вибух о 9 годинї вечером в стодолї, котра разом зі збіжема і пашою згоріла. Спалилась також і комора. Шкода не була обезпечена а виносить 300 зр.
З товариства "Ватра". Відповідно до проґрами, заповідженої на нагальних зборах головою товариства "Ватри", Ив. Копачем, заснував ся в "Ватрі" під проводом студента фільософії, Е. Макарушки кружок, котрого цїлею єсть удержувати живійшій науковий рух між членами товариства спільними сходинами, діскусіями та відчитами. Не великі вправдї рамки заложеної цїли, але й се щось варта, коли члени на таких сходинах будуть дізнаватись в короткім часї від прелєґентів (по найбільшій части справозданцїв найновійших дїл наукових) про найважнїйші витаня наукові в сучасній Европі та про историчне і сучасне становище Русинів на поли науки, штуки і політики, а що найважнїйше, коли, беручи в діскусіях участь, будуть вправляти в бесїдї та льоґічнім формуловяню своїх думок. В суботу дня 26 с. м. відбулась перша така діскусія на темат оброблений студентом фільософії тов. Ив. Копачем: "Думки про реформу шкіл середних в сучасній Европі". Відчит сей і діскусія були дуже цїкаві.
З драматів житя. З Калуша доносять: Тими днями розбирав тутешній суд незвичайну справу. Стару 67-лїтну Фр. Тесляк судили за то, що повісила свого внука, 11-лїтного хлопця. Теслякова жила в крайній нуждї, а таки за прошеним хлїбом не ходила, лише люде самі приносили їй часом милостиню. Раз прийшлось їй і внукови три днї сядїти без кусня хлїба; отже вивела хлопця за село, аби єго позбути ся. Переходячи попри кладовище, де спочивали родичі внука, прийшло їй на думку, що лїпше було би не жити хлопцеви. Отже питає ся єго: "Костю, хочеш ити до неба, до матусї, там вже не схоче ся тобі їсти". — "Добре, бабусю — там менї буде лїпше". Тогди бабуся заложила єму хустку на шию, пригнула галузь берези і за хвилю малий мученик висїв без житя над могилами своїх родичів. Теслякову засуджено на 8 лїт тяжких робіт за убійство. 