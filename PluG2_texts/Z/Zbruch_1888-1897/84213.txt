◦ ◦ ◦ ◦ ◦ ◦ ◦ ◦ ◦ ◦

На мурах львівских появив ся нинї польскій плякат редакції орґану молодежи "Życie", взиваючій земляків, щоби завтра взяли участь в торжестві похоронів Маркіяна Шашкевича, поета братьного народу. З приятностію нотуємо сю прояву симпатії з-посеред польскої молодежи.   50-лїтний ювилей священьства. З Коломиї пишуть нам: Дня 9 н. ст. падолиста відбуде ся тут в комнатах товариства "Родина" торжественний вечер, щоби почтити 50-лїтний ювилей священьства о. Іосафата Кобриньского, пароха з Мишина. Вечер зачне ся о годинї 7-ій. В проґрамі промова, відтак танцї. Вхід вільний, збирають ся лише добровільні датки на покритє розходів, а надвижка оберне ся на фонд "Народного Дому" в Коломиї. Комітет, до котрого належать всї визначнїйші Русини в повітї без різницї партій, просить до участи всїх Вп. Земляків.   Обманьства і лихва. Перед судом присяжних в Бережанах відбувала ся минувшого тиждня розправа против Лейби Зальца зі Стрілиск о лихву і обманьство. До розправи явило ся звиж 45 пошкодованих селян. З их зізнань показало ся, що Зальц се лихварь і обманець par excellence і що єго дїяльність привела множество селяньских родин до жебрачої торби. Хоч не мав нї склепу нї шинку і хоч не займав ся торговлею збіжа, бо був нїби рільником, доставляв Зальц селянам, особливо на передновку, всяких потрібних річей. Давав все на кредит за подвійну цїну. І так корець вівса числив по 10 зр., ячменю по 12 зр. Кождий селянин, що не умів писати, брав за перо, а Зальц підписував єго нїби на квитї, однак пізнїйше замість квита виповняв порожний вексель і то нераз на значно висшу суму як довжник був єму винен, а відтак зголошував вексель в Бережанах в судї. Селяне не знаючи закона векслевого не вносили закидів і Зальц переводив екзекуцію і робив на тім світлі интереси. Підчас слїдства сконстатовано тьму таких фактів, але що деякі пошкодовані померли, обмежено сей процес лише до трицяти кількох фактів. — По переведеній розправі признали судьї присяжні Зальца винним, а трибунал засудив єго на 3 роки вязницї і 2000 зр. кари. Сей засуд викликав між лихварями Бережанщини великій переполох, тим більше, що се вже шестий случай сего року, що окружний суд бережаньскій покарав лихваря.   Ческа опера з Праги має приїхати в грудни до Львова, де дасть на сценї театру скарбківского 8 вистав. В тій справі порозумів ся директор львівского театру п. Шмідт з директором театру ческого п. Шубертом, котрий приїздив сими днями до Львова. Крім того набуде польскій театр у Львові на власність славну оперу Сметани: "Продана Невеста". Ческе лібрето переводить на польскій язик д-р Фр. Крчек.   Огнї. Оногди згорів в Стрию на Ланах один дім. — В Полянї коло Хирова погоріли дня 29 н. ст. жовтня 2 стодоли зо збіжем і один дім. Шкода обчислена на 2000 зр. Огонь угасила сторожа огнева з Хирова. — В Киселеві повіта ярославского знищив огонь 3 загороди селяньскі.   Зміна власности. Маєтність Дубровицю в повітї городецкім купив від Мойсея Пастернака Август Ліґенза.   Сегорічна зима — як заповідаготь метеорольоґи — має бути снїжна і студена. На північ від Фунляндії в Америцї появило ся незвичайно велике число ледівцїв. В Бельґії замічено, що цїлі стада вовків виходять з гір на доли; майор Вельпуґ з Антверпії, метеорольоґ, заповідає також остру зиму, а балтійскі рибаки кажуть, що сеї зими будуть великі морози, бо риба вже тепер поховала ся в глубину на зимовий спочинок.   На площи вистави краєвої працювало від 1 мая до 1 падолиста 70.000 робітників при помочи 3289 возів. Пересїчно випадає на один день 890 робітників і 42 возів.   Дрібні вісти. Помершій сими днями сербскій патріот Коста Вучкович записав 160.000 зр. на заснованє "Сербскої Матицї" в Дубровнику, 80.000 зр. на заведенє сербскої православної ґімназії в Сараєві і 11.000 зр. на будову православної церкви в Сплитї. — В Лосячи в повітї гусятиньскім помер в 84-ім роцї житя ґр. Артур Ґолуховскій, брат бувшого намістника Галичини ґр. Аґенора і бувшій посол до ради державної з міста Львова.   Дѣло 