Емиграція до Америки. — Жертволюбивість справдї горожаньска.

Емиграція до Америки не зменшилася, помимо того, що головних агентів і их згінників держать в Вадовицях, лиш тепер власти полиційні, именно в Кракові, звертають більшу увагу на емигрантів. Оногди придержала краківска полиція двох селян з повіту горлицкого а трех Словаків з шарошкого комитату, бо не мали нї легитимацій нї фондів на подорож до Америки. Показалося, що емигранти випозичили собі фонди на подорож, а Словаки попали навіть в нужду, бо затягали довги у угорских жидів на 30 процент, а надто віддали им грунти уживати аж сплатять довг. В тій справі заряджено карне доходженє. На другій день придержала краківска полиція жидівку Йохановичеву, котра проводила трех селян потайком через границю, а за ту прислугу взяла від кождого по 10 зр. Жидівку замкнули в судї карнім в Кракові. Здаєсь, що процес вадовицкій не наполохав обманщиків.
Жертволюбивість справдї горожаньска. Видїл повітовий в Долинї діставши з фондів призначених на ратунок людности від нужди, 14.000 зр. безпроцентової позички і 4.000 зр. безворотної підпомоги, завізвав обіжником всї громади, щоби заявили, чи потребують і в якій спосіб хотять користати з тих фондів. Зголошеня о підпомоги суть далеко більші як средства, котрими видїл повітовий може розпоряджати. В тім сумнім образї нужди зачудовує відповідь громади Грабова видїлови повітовому. На зборах всїх селян тої громади порїшено: не користати з тих фондів, бо в повітї суть громади, потребуючі далеко більше ратунку задля неврожаю і повени, і ті громади вижидають з великою нетерпеливостію тих підпомог і позичок. Се шляхотне самоотверженє за-для більшої нужди свого ближнього єсть доказом так рїдкого в тих часах почутя чести горожаньскої, котру годилось-би деяким верствам нашої суспільности взяти собі за примір від бідних селян Грабова. Реляція грабівскої зверхности громадскої звучить так дословно: ч. 412. Світлий видїле повітовий! В наслїдок цінного рескрипту Св. видїлу повітового з 14 грудня с. р. ч. 2995 доносить зверхність громадска, що на відбувших-ся зборах цілої громади дня 14 грудня в Грабові радили що до безпроцентової позички і безворотної підпомоги, котра могла би прийти в поміч людности, потерпівшої від неврожаю, повени і т. п. шкід елементарних. Громада Грабів на тих зборах урадила дотично безпроцентових позичок не брати ніякої участи в них бо громада Грабів в сїм році не потерпіла так много шкоди за-для неврожаю або від повени. А що в долиньскім повітї суть громади, що далеко більше потребують ратунку за для знищеня плодів повеною і за-для неврожаю від великої посухи та ті громади вижидають з великою нетерпеливостію тих підпомог і позичок. Зверхність громади в Грабові 14 грудня 1889 Антін Сюсьо, начальниць громадскій, Никола Павлів асесор, Иван Соломон радний, Микита Васьків радний. — Додати треба, що громада Грабів єсть дочерною Лопянки, де наш старенькій народолюбець о. Іосиф Заячківскій від многих лїт проповідує любов христіяньску і де, як видно, єго наука принесла обильні плоди. 