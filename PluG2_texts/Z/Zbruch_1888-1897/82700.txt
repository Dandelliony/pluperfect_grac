◦ ◦ ◦ ◦ ◦ ◦ ◦ ◦ ◦ ◦

В справі розписаних доповняючих виборів можемо нинї донести: "Звязок партії хлопскої" в Новім Санчи уконституував ся сего місяця яко "краєвий [?] виборчій комітет селяньскій" і з того титулу постановив скликати в Ярославі до 17-ого вересня віче, де буде мова о виборах [по-при те і о реформі громадскій]. Довідуємо ся, що той комітет, стоячій під впливом кс. Стояловского, прихильний кандидатурі кс. Пастора з Радимна. — В Долинщинї ставлять свої кандидатури кількох Поляків [Витославскій управитель дібр бар. Попера і дїдич Валигурскій з-під Рожнятова] і Русинів [о. Лопатиньскій і судья Грабовеньскій з Долини]. Впрочім там поки-що ситуація ще дуже мутна і о кандидатах на серіо говорити ще годї.   В справі випозичуваня книжок з бібліотек університетских і наукових видав міністер просвіти таке розпорядженє: Хто позиченої книжки не зверне в речинци, дістане перше упімненє, щоби книжку віддав до 3 днїв, єсли упімненє буде безуспішне дістане позичаючій друге візванє і мусить заплатити післанцеви, що єму доручить се письмо 30 кр. По дальших трех днях, коли книжки ще не будуть звернені доносить заряд бібліотеки до поліції, а де єї нема до староства і просить о примусове стягненє позиченої книжки. Таке поступованє против позичаючого книжки має такій наслїдок, що книжки будуть єму визичуватись лише условно, єсли-ж би хто був ще раз упоминаний то тратить право зичити книжки зі згаданої бібліотеки на цїлий рік.   На принятє до львівскої духовної семинарії розписані вже конкурси в епархії львівскій і станиславівскій. В львівскій епархії назначений речинець вносити просьби до 20 н. ст. вересня, в епархії станиславівскій до 15 вересня. Питомцї семинарії віденьскої будуть поки що уважатись приналежними до епархії львівскої.   Буковиньска краєва рада шкільна апробувала до ужитку бібліотек шкіл народних, семинарій учительских і на премії для учеників отсі рускі книжки: 1) Видані накладом руского товариства педаґоґічного у Львові: "Менажерію", "Гостинець для чемних дїтей", "Забавки дїтей", "Малий звіринець для чемних дїтей", "Малого Робінзона", "Читанку для молодежи", книжочки І—IV, "Попались" Ивана Нечуя Левицкого, "Квіточки" Костя Федькова, "Віночок" того-ж автора, "Кобзар" Тараса Шевченка і "Записки школяра"; 2) видані накладом редакції "Дзвінка": "Смерть Отаманова" В. Чайченка, "Казка про сонце та єго сина" Днїпрової Чайки, Оповіданя В. Чайченка, "Писанку" Днїпрової Чайки і "Лиса Микиту" Ив. Франка.   Запомоги для урядників державних. Віденьскі дневники доносять: Міліон зр., ухвалений радою державною на запомоги для урядників державних, буде остаточно роздїлений на другій місяць. Прінципи, після котрих наступить роздїл, вже установлено. Найбільші суми мають припасти урядникам, підчиненим міністерству торговлї, скарбу і судівництва. Запомоги для урядників будуть виносити від 40—100 зр. Особливо будуть увзгляднені діюрністи при низших судах.   Намірене самоубійство. Вчера перед полуднем стрілив до себе в намірі самоубійчім К. Василевскій, приватний урядник, мешкаючій при ул. Коперника ч. 30 у Львові. Першої помочи удїлив єму візваний зі стації ратункової д-р Сокаль.   Дѣло 