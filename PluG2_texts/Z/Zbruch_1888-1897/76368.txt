◦ ◦ ◦ ◦ ◦ ◦ ◦ ◦ ◦ ◦

"Львівскій Боян" устроює дня 8 н. ст. марта с. р. в роковини смерти Тараса Шевченка великій концерт. Головну участь бере в нїм наш земляк, славно-звістний артист-співак, п. Олександер Мишуга, котрий навіть сам дав почин до устроєня того концерту. А коли додамо до того, що по при п. Мишугу возьме в концертї участь також наша співачка панна С. Крушельницка, тож певна річ, що сей концерт буде найвеличавійшій, якій коли Русини у Львові устроювали.
З Журавенщини пишуть нам: Дня 4. н. ст. лютого о 8-ій годинї рано вибух огонь в Жираві коло Журавна у господаря Ивана Войцїховского. Погоріла стайня, десять штук худоби, 2 обороги зі збіжем і хата. Стайня займила ся з середини; рик худоби побудив людей, позбігали ся на ратунок, але огонь вже був за сильний, щоби можна було дати раду. Заледве з хати удало ся війтовому синови з сусїдних Яйковець виратувати 2 міхи муки, при чім сам попік ся; все проче згоріло. День перед огнем вечером обезпечив був Войцїховскій свої будинки в товаристві "Днїстер", а рано погорів, заки єго внесенє відіслано до Львова.
В ряшівскій ґімназії змінено в третій клясї Б. з порученя краєвої ради шкільної цїлий персонал учительскій. Причиною сего зарядженя була дивовижна клясіфікація учеників, з котрих на 37 одержало лише 8 першу клясу, а прочі 29 другу і третю.
Огнї. Дня 30 н. ст. сїчня вечером повстав огонь в Дорогомишли, в яворівскім повітї, в домі Ивана Льоди. Згорів дім, а в огни втратив житє і сам Льода. — Огонь в Лановичах, в повітї самбірскім, о котрім ми вже писали наробив шкоди на 1400 зр. спаливши дві стодоли, обезпечені на 1564 зр. Підозрівають, що властитель стоділ Авраам Бахман сам підпалив, щоби асекурацію дістати і шкоду з огню порахував він собі мабуть за високо.
Холєра. Маґістрат міста Львова оголошує: З причини, що в послїдних часах знов появили ся випадки холєри в Гамбурзї і Альтонї, зарядило міністерство справ внутрішних рескриптом з дня 13 н. ст. сїчня 1893 р. ч. 669 що би обовязок мельдованя і пятидневна обсервація санітарна осіб прибуваючих з Гамбурґа і Альтони безпроволочно назад була введена в житє. В наслїдок того взиває маґістрат всїх властителїв гостинниць, щоби доносили фізикатови міскому о кождій прибуваючій особі з Гамбурґа або Альтони.
Видїл медичний в Чернівцях. Буковиньске правительство краєве одержало з міністерства просвіти порученє, щоби поробило вступні розслїди для отвореня при черновецкім університетї медичного видїлу. В тамошних кругах університетских пересвідчені, що Чернівцї скорше будуть мати видїл медичний як Львів.
Про еміґрацію всхідно-галицких селян в Россію держав дня 3 с. м. в львівскім правничім товаристві интересний відчит проф. універсітету д-р Тадей Пилат. Прелєґент мав опиратись на автентичних даних. Статистично представляєсь результат еміґрації так: З повіта Збаражского вийшло 2.600, вернулось 1881, лишилось в Россії 779 осіб; з скалатского виеміґрувало 702, вернулось 376, лишилось 326 осіб; з тернопільского вийшло 156, вернулось 127, лишилось 29 осіб; з гусятиньского вийшло 416, повернуло 216, лишилось 200 осіб; з борщівского вийшло 1513, повернуло 418, лишилось 1095 осіб; з заліщицкого виеміґрувало 334, повернуло 171, лишилось 161 осіб; з сокальского вийшло 390, вернуло 150, лишилось 236 осіб. Всїх виеміґрувало 6111, вернуло 3283, а лишилось в Россії 2828 осіб. З тих, котрі не вернули, всї по більшій части: двірска челядь, заробітки, халупники і властителї 2—3 морґового господарства. Заможнїйших господарів або ремісників лишило ся в Россії дуже мало. 