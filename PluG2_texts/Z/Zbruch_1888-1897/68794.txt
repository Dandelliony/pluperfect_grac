◦ ◦ ◦ ◦ ◦ ◦ ◦ ◦ ◦ ◦

Огнї. Про огонь в Пісках коло Бродів, о котрім ми сими днями згадували, доносять з Брідщини, що згоріли там 62 хати селяньскі з усїми будинками господарскими і школа народна з цїлим маєтком учителя, шкільними знарядами і документами. В огни згоріла одна недужа женщина, а крім того дві пари коней і кілька телят. Огонь повстав в домі селянина, котрого жінка топила сало і вийшла з хати. В часї єї неприсутности сало розлилось і в хатї повстав огонь, котрого не було кому гасити, бо майже всї люде була в поли, а вітер розносив искри далеко. — Дня 14 н. ст. липня згоріла в Моршинї коло Болехова одна селяньска хата. Огонь зльокалізували урядники стації зелїзничої і управитель маєтности місцевих посесорів і лише їм треба завдячити, що не прийшло до більшої катастрофи, бо як раз підчас огня лютила ся сильна буря з вітром.
З Солотвиньского доносять, що дня 6 н. ст. липня в день торжественного свята св. Ивана Хрестителя відбував третій баталіон 58 полку піхоти під проводом полковника Одольского воєнні вправи в околицї Солотвини. Поведеня полковника Одольского не можна нїяк оправдати, бо-ж полк станиславівскій складає ся з вояків майже виключно руского обряду.
Грім ударив в Білявцях коло Бродів дня 14 н. ст. липня в будинки парохіяльні і убив пару коней білявецкого пароха о. Мандичевского, а кромі того спалив один будинок парохіяльний і дві селяньскі хати.
Дрібні вісти. Цїсар дарував громадї Монастирчани, в повітї богородчаньскім, 100 зр. на будову школи. — Архикнязь Вільгельм, ґенеральний инспектор артилєрії, відїхав в понедїлок вечером з Кракова до Нового Торгу а з відтам до Вадовиць. — Намістник ґр. Баденї виїхав оногди до Буска. — Маршалок краєвий, кн. Евст. Сангушко виїхав передвчера на довшій час до Гумниск. — Степень маґістра фармації на львівскім університетї одержав Иван Лопатиньскій. — Лїкарі, що хотїли би приняти службу лїкарів граничних на якій небудь стації граничній, мають зголосити ся до протомедика краєвого д-ра Меруновича. — Дня 24 н. ст. липня відбуде ся в Підкамени коло Бродів вінчанє п. Мих. Яцкевича, окінченого богослова з панною Теклею Богачевскою учителькою і дочкою греко-кат. пароха. — Архикнязь Вільгельм, відбувши дня 19 н. ст. липня инспекцію артилєрії в Вадовицях, виїхав на Освіцим поїздом поспішним до Кракова, з відки відїде до Перемишля для инспекциї тамошної артилєрії польної і кріпостної. 