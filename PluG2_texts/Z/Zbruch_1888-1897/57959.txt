Бесїда пос. Романчука

виголошена на 57-ім засїданю палати послів при мотивованю наглячого внесеня о побільшенє числа членів комісії для реформи виборчої.
Висока палата вибрала на своїм 15-ім засїданю з 25. мая с. р. комісію для реформи виборчої з 24 членів, котрих поодинокі клюби десиґнували після ключа уложеного трема найбільшими партіями палати зараз на початку теперішної сесії.
Я не маю нїчого запримітити нї против такої умови, на скілько она лиш увзглядняє всї партії тої палати, нї против самого ключа, бодай з огляду на моїх сторонників.
Умова усуває розбитє голосів, якого годї було би так уникнути, а ключ забезпечає поодиноким партіям, відповідно до пропорції числа их членів, заступництво в комісіях. (Пос. д-р Ґреґр: Не все!)
Але що комісія для реформи виборчої складає ся лиш з 24 членів, то не всї партії палати і не всї народности в нїй заступлені. Так не мають в нїй нї одного заступника рускій клюб і союз христіяньско-соціяльних реформаторів, руска, сербо-хорватска і италійска народність. Вправдї дотично инших комісій, н. пр. комісії ненарушимости посольскої, прасової, судівництва, о належитостях скарбових, цїлком не потреба такого вповнї поодинокого заступництва, бо дотичні интереси поодиноких партій, країв, племен і верств суспільних цїлком не різнять ся a навіть часто суть тотожні. Инакше річ має ся з комісією для реформи виборчої. В нїй суть поодинокі интереси, і то в такій степени як нї в якій иншій комісії, не лиш різні, але часто і противположні (Цїлком справедливо! — зі сторони молодо-Чехів) і в нїй не може датись заступати Чех або Словінець Нїмцем, Италіянець Хорватом або Словінцем, заступник сїльских громад заступником міст або більших посїлостей.
В теперішній комісії для реформи виборчої не увгзляднено именно Русинів. Нарід, що числить по над 3,100.000 душ, отже занимає четверте місце між народами Австрії, не має в тій комісії нї одного заступника (Слухайте! Слухайте!), підчас коли Румуни, котрих число виносить лиш 200.000 душ, отже ледви пятнацяту часть Русинів, мають в нїй двох заступників, чого я им вкінци — се виразно зазначую — цїлком не завидую. Недостача заступництва в комісії для реформи виборчої даєсь Русинам тим більше відчувати, що всї чотири внесеня о реформі виборчій придїлені сїй комісії відносять ся до реформи виборчої з громад сїльских, а Русини як-раз обмежені при виборі своїх заступників лиш виключно на сїльскі громади.
Тому позволю собі предложите внесенє, висока палата зволить побільшати комісію для реформи виборчої з 24 членів на 36 членів (Оплески), так щоби всї партії палати, а именно Русини, могла мати в нїй своє заступництво.
Надїю ся, що висока палата не відмовить своєї згоди на се внесенє, справедливо признавши всї мотиви промавляючі за тим. (Живі оплески на правици.) 