◦ ◦ ◦ ◦ ◦ ◦ ◦ ◦ ◦ ◦

Здирство на виставі краєвій, т. є. в тамошних реставраціях, дає ся в знаки публицї, а жертвою єго падуть звичайно селяне і необізнані з цїнами виставовими приїзжі з провінції. Так на пр. оногди зайшов один селянин до т. зв. францускої реставрації і за перекуску, котра могла вартувати 20 кр. заплатив 9 зр. 50 кр. Взагалї на сю реставрацію загально нарікають, а головно длятого, що нема в нїй цїнника на виднім місци, з котрого гість міг би дізнати ся, що там нема для него місця. Впрочім єсли вже хто хоче конче їсти на виставі, то найлучше ще зайти до Янковского, Бачиньского або Дрегера. Вправдї у двох послїдних истнують цїни "виставові", але там бодай гостя не обрабують безлично.   Загальні збори товариства "Шкільної помочи" в Станиславові відбудуть ся в недїлю дня 1 н. ст. липня с. р. в комнатах товариства "Рускої Бесїди", ринок ч. 30 о годинї 4-ій пополудни. Порядок дневний зборів і предмети нарад вказує §.25 статута. На случай, коли не явить ся потрібне число членів, відбудуть ся того самого дня в тім самім місци о годинї 6-ій вечером загальні збори при такім числї членів, яке явить ся. — За видїл товариства "Шкільної помочи" в Станиславові — Софрон Недїльскій. Омелян Абрисовскій.   Від Борислава пишуть нам: В нашій охрестности наробила повінь не мало шкоди. Туча з градом на Сош. св. Духа позносила з гір справлену землю до потоків; межі позсували ся, дебри позаривали ся та з корчами лїзуть на рівнїйше поле, або у потоки. — Збіже у нас лихе, особливо овес і ячмінь чи раний, чи пізний дуже марний. Бараболь не можна обробити, бо слота треває у нас безнастанно вже два тижднї. Заносить ся на торічну біду. — С. К.   Види на сегорічні жнива дуже сумні з причини безупинних злив. З охрестности Николаєва пишуть про се: Води Днїстра і дощі знищили до крайности надднїстряньску пашу, з котрої одна часть замулена, або рінею занесена, друга забрана водою, трета вилягла. Не лише не буде нїчого з паші на продаж, але — що ще гірше — не стане єї й на визимованє худоби. Колос в збіжу майже порожний; в однім колосї найде ся 3—4 зерна. Вся озимина і ярина виглядала з-першу дуже гарно, тепер-же нема на що дивитись. Одно збіже вилягло, друге замулене і гниє. Про бараболї можна сказати, що вже зовсїм пропали. Господарі-хлїбороби в розпуцї. Єсли би ще сей послїдний місяць перед жнивами був погідний то не одно поправилось би, але богатих жнив вже не буде.   Архикнязь Альбрехт приїде до Львова в четвер дня 28 н. ст. червня. Рано того дня відбуде ся перегляд войск, а пополудни має архикнязь прибути incognito на краєву виставу.   Міністер рільництва ґр. Фалькенгайн оглядав вчера виставу худоби у Львові. О годинї 1-ій відбув ся в реставрації францускій обід даний міністром для плекателїв худоби і дирекції вистави. По обідї оглядав міністер в товаристві кн. Сапіги павільон етноґрафічний, павільон працї женщин, павільон рускій мисливства і лїсництва та павільон кн. Сангушка. О годинї 4-ій опустив міністер площу вистави і був на обідї у ґр. Сїменьского. Нинї огляне ґр. Фалькенгайн бюра дирекції домен і лїсів, поїде до Дублян і вечером відїде до Відня.   Дѣло 