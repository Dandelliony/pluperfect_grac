Справи соймові.

Для театру польского у Львові преліміновано в буджетї сталої запомоги 4.200 зр., а до розпорядимости краєвого видїлу: а) на драмат і комедію 10.000 зр., б) на оперу 10.000 зр.
Теперішний директор польского театру у Львові, Шміт, внїс до сойму письмо, в котрім жалуєсь, що страти матеріяльні дирекції суть о много більші від субвенції соймової, бо артисти ставлять великі жаданя, стан салї театральної дуже злий, лїтного театру нема, а се змушує артистів до коштовних вандрівок і через се они не можуть добре підготовляти ся до сезону осїнного і зимового. Дальше жалуєсь п. Шміт на коштовність опери і на довгій протяг сезону оперового. Комісія буджетова заявляє, що хоч жалї сі по части уважає за оправдані, однак на все зарадити не може. Сойм може лише радо причинити ся до будови нового театру лїтного, а що до опери, то сойм дає на ню субвенцію лише условно, длятого Шміт може зречи ся тої субвенції, а тогдї не буде обовязаний виставляти опери. Комісія зазначує, що в виставі поодиноких штук тепер показуєсь видимий поступ, але з жалем яко уємну сторону зазначує убуток кількох талановитих сил з львівскої сцени. Впрочім для належної оцїнки треба дожидати дальших результатів дїяльности дирекції.
Видїл краєвий предложив окреме справозданє з нарад анкети для справ театрів польского у Львові і Кракові, покликаної після ухвали соймової дня 25 липня 1890 р. Комісія каже, що видїл краєвий уважає справу обнятя театрів львівского і краківского під краєвий заряд за неможливу на тепер. За те признав видїл потребу того, що подала анкета, именно, що-би розписувати конкурси драматичні на найлїпші твори і завести при консерваторії музичній у Львові школу драматичну і оперову. З тим комісія годить ся цїлком і вносить, щоби сойм ухвалив: а) Поручає ся краєвому видїлови, щоби що три роки розписував конкурси драматичні на найлїпші сценічні твори в квотї 500 і 250 зр., і на сю цїль вставляє ся до буджету краєвого на рік 1891 квоту 750 зр.; б) поручає ся краєвому видїлови, щоби в справі школи драматичної перепровадив переговори з гал. товариством музичним у Львові.
З сих справ має видїл здати справу соймови на найблизшій сесії.
Для театру краківского призначено в буджетї 8000 зр. Директор театру краківского, Ґліксон, просив о підвисшенє субвенції бодай на переходовий час, заким громада міста Кракова не вибудує нового будинку театрального, однак анкета театральна, що радила в липни над справами польских театрів у Львові і Кракові, не висказала своєї гадки анї в ухвалах, анї в нарадах, що підвисшеня сего потрібно. Комісія отже внесла, щоби ухвалити лише звичайних 8.000 зр. а над петицією перейти до порядку дневного.
Комісія буджетова, полагоджуючи 37 петицій вплинувших на сегорічній сесії до сойму о субвенцію на образованє в музицї і співі, внесли, щоби сойм переказав сі петиції видїлови краєвому, а той нехай их розслїдить і евентуально увзгляднить, сли межи петентами найшлись би правдиві таланти.
Дальше ухвалила комісія: для холмских священиків 1.500 зр.; для жіночих шкіл видїлових в Стрию 500 зр., в Яслї 300 зр., у Львові (Вірменок) 1.000 зр., школї жидівскій в Бродах 6.000 зр., для школи глухо-нїмих у Львові 8.900 зр., для школи глухо-нїмих Бардаха у Львові 300 зр., за веденю темних у Львові 2.000 зр., на стипендії для кандидатів і кандидаток учительских 30.000 зр., на интернат Змартвихвстанцїв у Львові 4.500 зр., для интернату св. Іосафата на удержанє 15 кандидатів учительских в бурсї 2.250 зр.; субвенцію на будову интернату 1.650 зр., на польскі підручники шкільні для середних шкіл 2.000 зр., до розпорядимости комісії шкільних книжок 500 зр., для потерпівших від граду в Рогатинщинї 1.000 зр., погорільцям з Волї ранижівскої 100 зр., Кадобного 30 зр., Вільки соколівскої 100 зр., Ненадівки 40 зр., Поріча 100 зр., Кіївця 100 зр., Берестка 200 зр., Лазів 60 зр., Передмістя яросл. 100 зр. і Глогова 300 зр.; звязкови охотничих сторожей огневих у Львові в признаню хосенного труду орґанізованя сторожей охотничих по містах і селах та на видавництво "Підручника для охотничих сторожей огневих" 2.000 зр.; товариству опіки над увільненими вязнями 300 зр., товариству музичному у Львові 3.000 зр., "Гармонії" 300 зр., тов. співацкому "Лютня" 500 зр., тов. музичному Монюшка в Станіславові 100 зр., Macierz і польскій (на видавництва людові) 3.500 зр., Wydawnictwu dziełek ludowych 1.000 зр., товариству Oświat-и ludów-ої у Львові 500 зр., жидівскому тов. Przymierze braci 300 зр., і т. д. 