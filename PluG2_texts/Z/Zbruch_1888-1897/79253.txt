◦ ◦ ◦ ◦ ◦ ◦ ◦ ◦ ◦ ◦

Відень 27 цвітня. Закон в справі управильненя гірских потоків в Нишківцях і Михайлові одержав санкцію цїсарску. Намістник остерігає відозвою, щоби робітники залишили святкувати день 1 мая і щоби поводили ся того дня спокійно.
Инсбрук 27 цвітня. Краєвий сойм приняв резолюцію, котра домагає ся скликаня соймів що року між падолистом а сїчнем. Посли италійского Тиролю не явились. Их візвано, щоби до 8 днїв взяли участь в нарадах.
Градець 27 цвітня. Сойм приймив внесенє видїлу краєвого о засновуваню позичкових кас по системі Райфайзена і ухвалив на ту цїль 100.000 зр.
Берлин 27 цвітня. Говорять, що канцлєр Капріві хилить ся до концесій в справі войскового предложеня. Також кажуть, що, коли-б проєкт не перейшов, Капріві уступить з уряду канцлєра, однак парлямент не буде розвязаний.
Софія 27 цвітня. Стамбулов, Греков і Петков вернули вже до дому.
Париж 27 цвітня. Сенат і палата послів розпочали вже парляментарні наради. В сенатї интерпельовано в справі уласкавленя Турпена, котрий винайшов мелініт. 