Товаришки Русинки! 

В порозуміню з деякими Подругами загадали ми занятись придбанєм фондів на поставленє памятника Тараса Шевченка. В тій цїли постановили ми кожда з нас жертвувати якусь власноручну роботу, — чи то з гафтів, чи вишивок, чи малюнків, чи плетїнок і пр., що котра уміє,— на базар чи льотерію фантову, з котрої весь дохід призначуємо на повисшу цїль.
Знаючи, що як нам, так і всїм другим нашим Товаришкам справа поставленя такого памятника рівно лежить на серци і що й они з найбільшою готовостію приступлять до того дїла, — повідомляємо их о тім нашім постановленю і завзиваємо до спільної працї. Не менче просимо пояснити сю справу і Посестрам нашим, дївчатам міщаньским та селяньским, та запросити их до співучасти. Малі уставочки, ковнїрочки, пояси, запаски, ґердани і прочі их роботи оцїнить ся рівно а навіть висше, як наші світові роботи, а лепта их буде стократно більша нїж наша.
Щоби можна порішити, коли далоб ся таку льотерію чи базар урядити, просимо зголосити найдальше до 1-го вересня сего року: хто і якою роботою причинить ся до згаданої цїли і до якого часу обовязуєсь єї доставити. Всякі заявленя про співучасть подадуть ся до прилюдної відомости для контролї і для заохоти других.
Зібрані роботи передадуть ся новозавязуючому ся "Клюбови Русинок у Львові" з призначенєм на маючу устроїтись льотерію фантову чи то на базар.
Було би пожадане, щоби першу льотерію чи базар з тих праць дало ся устроїти вже перед Різдвом Христовим сего року — в часї, коли розходить ся найбільше дарунків. Тогди могла би і розпродаж річей скоро укінчитись, а ми малиб то вдоволенє, що першій гріш на здвигненє памятника руско-україньскому Кобзареви, котрий так чудово виспівував долю дївочу, поплив з наших рук.
Всякі переписки в повисшій справі просимо адресувати до підписаної:
Ирина Герасимовичівна в Янові під Львовом. 