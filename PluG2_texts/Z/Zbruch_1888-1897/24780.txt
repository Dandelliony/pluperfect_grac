◦ ◦ ◦ ◦ ◦ ◦ ◦ ◦ ◦ ◦

Перегляд политичний.
Vaterland пише: "Пятьдесятьлїтний ювилей наверненя униятів на православіє виобразовався у Вильнї, як пишуть нам з Петербурга, не лиш в панславистичний оклик болю, але в виразну демонстрацію противавстрійску, при чім именно предметом залицяня були галицкі Русини. Як показуєся з "Виленьских вістей епархіяльних", Наумович, котрого ся газета називає "повним галицко-руским патріотом" і "борцем та мучеником за справу руску в Галичинї", держав бесїду в присутности відпоручників святого синоду і всїх властей войскових і цивильних, також численних достойників церковних, в котрій представив вплив сего наверненя на галицких униятів і робив порівнаня між виимковим положенєм належачої ще до унії галицкорусскої народности і положенєм православних. Иншій емагрант Площаньскій піднїс на пирї, данім ген.-губернатором Кохановом, тоаст в честь митрополита кієвского, котрий має титул і галицкого митрополита, в котрім висказав желанє, щоби тоастований дожив щасливого часу, в котрім він яко митрополит Галичини і той край обійме під свою управу і відслужить торжественне богослуженє в архикатедральній церкви львівскій."
Правительство угорске загадало основати осібне угорске товариство плавби парової, бо переговори з товариством плавби парової на Дунаю не довели до нїякого успіху.
Цісар вимовив собі, щоби підчас єго гостини в Берлинї не декоровано улиць, анї не пристроювано домів, а то з причини жалоби. Се рїшенє цісарске заявлено вже урядово берлиньскій радї міскій.
Професора ческого университету Талир і Ступницкій не хотїли підписати френквентації тим академикам, котрі після староческих газет брали участь в агитаціях Молодо-Чехів при виборах. Через се стратять сі академики один піврік шкільний, але таке поступованє зміцнить справу Молодо-Чехів. — Староство заказало Молодо-Чехам відбути віче в Бенешові при нагодї торжества 100-лїтних роковин добутя Бастилії. Посол Енґель внїс протест до намістництва.
Россійскій цар не перестав відзначати чорногорскій дім княжій, а разом і посвоячену з ним родину Караджорджевичів. При хрестинах другого сина Петра Караджорджевича і Зорки княгинї чорногорскої заступав царя за кума россійскій министер-резидент в Цетинії Аргиропуло а дитинї надано имя Александер. Ціла родина князя Караджорджевича вибираєся з вел. князем россійским до Петергофу. У Відни не будуть задержуватись.
Рїшучо вже порїшено в Петербурзї знести генерал-губернію одесску і в тій ціли покликано до Петербурга тамошного генерал-адютанта Роопа, щоби подати єму инструкцію, як має перевести се рїшенє.
З Білграду виїхав вже россійскій посол Персіяни, а болгарскі газети добачують в тім познаку грізних приключень. Бо звичайно, як лиш вибереся якій россійскій дипльомат з краю, єсть ознакою, що підложена мина приладжена вибухнути, а Россія відтак може виказати своє алиби, що она не виновата. Так само було в серпни 1886 р. в Софії.
Король Милан забавить в Сербії до 22 серпня, і хотяй єго гостина має бути цілком приватна, то все таки доносять, що вже з дороги заїде до Ристича на конференцію. Королева Наталія зїде до Сербії доперва з кінцем серпня або початком вересня.
В Испанії зайшли на засїданю палати послів великі скандали; прийшло до бійки палицями а навіть стрїляли з револьверів. В наслїдок того подалися до димисії шамбеляни королевої кн. Медина Сидонія і Сесто; коралева приняла димисію лиш Сеста. 