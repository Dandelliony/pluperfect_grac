◦ ◦ ◦ ◦ ◦ ◦ ◦ ◦ ◦ ◦

П. Саломея Крушельницка, славно-звістна наша артистка-співачка, одержала сими днями запрошенє до ческої опери в Празї. Однако мимо того, що при своїм чудовім голосї і визначнім талантї могла би п. Крушельницка вже нинї виступати з поводженєм, наміряє она насамперед посвятити ся якійсь час поважним студіям, щоби пізнїйше виступити в Празї і у Варшаві, де має також забезпечені виступи.   Віче адвокатских кандидатів з Галичини, Буковини і Шлезка відбуде ся — як ми вже згадували — дня 6 і 7 н. ст. жовтня у Львові. Орґанізаційний комітет буде вижидати прибуваючих до Львова участників віча на головнім зелїзничім двірци і на Двірци Підзамче дня 5 н. ст. жовтня від 6-ої до 11-ої години вечером і дня 6 н. ст. жовтня від 6-ої до 11-ої години рано. В кватирунковім бюрі на тих двірцях буде комітет удїляти информацій. Вечером дня 5 н. ст. жовтня зберуть ся участники віча о 9-ій годинї в міскім касинї, щоби познакомити ся. Вічеві наради будуть відбувати ся 6 і 7 н. ст. жовтня від 9-ої години рано до 1-ої пополудни, на случай погоди в музичній сали на виставовій площи, а на случай непогоди в ратушевій сали. Проґрама нарад слїдуюча: 1) Відкритє віча і реферат предсїдателя комітету, д-ра Ст. Добецкого "О теперішних відносинах кандидатів адвокатури"; 2) вибір предсїдателя і двох секретарів. Відтак наступлять реферати: о відносинах адвокатских кандидатів і необходимости основаня товариства для сего стану, о орґанізації адвокатури і стану адвокатских кандидатів в Австрії в порівнаню з обовязуючими в тім взглядї приписами в других европейских державах, о репрезентації адвокатских кандидатів в адвокатских палатах, о судовій і адвокатскій практицї, о реформі адвокатского испиту, о позорній адвокатскій практицї і о средствах для усуненя єї, о виборчім праві кандидатів адвокатури, о праві заступства кандидатів адвокатури в цивільних і карних справах, о впливі проєктованої цивільної процедури на становище адвокатских кандидатів, о нових средствах против покутних писарів, о правній помочи для народу, о т. зв. "соліцитаторах" і их відношеню до кандидатів адвокатури, о одноразовім часї працї, о потребі заснованя часописи, посвяченої справам кандидатів адвокатури і адвокатского стану. Крім того будуть ще самостійні внесеня членів, не обняті проґрамою комітету. Вечером дня 7 н. ст. жовтня відбуде ся пращальний бенкет.   Холєра. З огляду на пошесть в краю видало намістництво порученє до всїх староств що-до обходу жидівских свят Нового року і Судного дня. З причини, що на ті свята більша часть галицких жидів удає ся до рабінів чудотворцїв, поручило намістництво всїм староствам і стаціям жандармерії щоби не впускала хасидів до міст, де мешкають чудотворцї на час свят. Дальше поручало намістництво, щоби староства, взглядно жандармерія, поліція і власти санітарні уважати, щоби в часї свят не громадило ся богато людей по біжницях і щоби що кілька годин опорожнювано доми молитви для перевітреня. Дотичні власти вже одержали порученя — і тепер розходить ся лише о переведене их, а се буде найтяжше. — Дня 30 н. ст. вересня і 1 н. ст. жовтня занедужало в цїлій Галичинї на холєру 106 осіб, померло 54, виздоровіло 61. У Львові не було нїяких холєричних случаїв. До заражених повітів прибув ще повіт каменецкій, де в одній громадї занедужало 70 осіб, а померло 5. — В Станиславові як нам з відтам пишуть не було нїякого случаю холєри майже від 15 н. ст. вересня, а ученик Сембратович, про котрого смерть ми оногди доносили, помер не на холєру а на жолудковий тиф.   Дрібні вісти. Рада міста Львова мала именувати на нинїшнім засїданю почетними горожанами кн. Ад. Сапігу, д-pa Мархвицкого і ґр. Стан. Баденього, але що згадані пп. випросили ся від тої почести, то рада міста має висказати загально честь для "творцїв" вистави. — Дня 9 н. ст. жовтня відбуде ся в Одреховій [стація зелїзницї Заршин] вінчанє п. Іосифа Сїкириньского, окінченого богослова, з панною Соф. Лаврівскою, дочкою тамошного пароха.   Дѣло 