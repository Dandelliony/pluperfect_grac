Тип лихви в новійшій одежи.

В Рудї жиравецкій, присїлку Жиравець, повіта угнівского, живе собі посесор млина, Хаїм Борух Талєр, котрий павутиною лихварскою опутував безкарно околичних селян від лїт близько шіснацять, аж вкінци прорвалась та павутина, а павук попав вчера перед кратки судові львівского краєвого суду карного.
Розправа вчерашна була дуже характеристична, кинула богато світла на новійшій спосіб визискуваня наших селян, то-ж не можемо помянути єї мовчки.
Прокураторія державна обжалувала Талєра о провину лихви, сповнену супротив шістьох господарів з Жиравиць, а то Василя Лучишиного, Николи Пєтночка, Василя Назаревича, Гриця Сулими, Михайла Пичака і Федька Бутрими. Всї они приходили торік на переднівку зичити у Талєра грошей; перший на закупно грунту від брата-співвластителя, другій і третій на будову будинків, четвертий "на паску та на робітника", пятий на весїлє доньки а шестий на похорон дитини. Всїм им відказував Талєр, що тепер не вільно зичити гроші на високі проценти, отже він им не позичить, хиба "на збіже", т. є. що они зобовяжуть ся в осени дати єму корець [100 кільо] пшеницї по 5 зр., жита по 4 зр., а вівса по 2 зр. В часї, коли то дїялось, пшениця стояла по 8 до 9 зр., жито около 6 зр., а овес около 6 зр. 40 кр. Селяне, раді, що в потребі дістануть гроші, приставали на збіже та на дальше услівє, що сли не будуть мати збіжа, заплатять грішми тілько, кілько буде платитись збіже. Декотрі з селян, знаючи свою землю і скількість висїяного збіжа, звертали увагу Боруха, що збіжа такого, якого він жадає, і за 2—3 лїт не будуть в силї єму віддати, але Борух упевнював і успокоював, що то нїчого не вадить, що віддадуть грішми.
І ось що з того вийшло: Лучишин, маючи всего 4½ морґа грунту, взяв 30 зр. на 6 кірцїв пшеницї, а що в осени не міг єї віддати, бо був недорід, то мусїв заплатити за півроку 55 зр., т. є. 25 зр. проценту, а се чинить 160% на рік! Никола Пєтничко взяв на 2 кірцї пшеницї, чвертку жита і корець вівса 13 зр., а заплатив за пів року в осени 28 зр., т. є. 15 зр. проценту, а се чинить річно 115%! Назаревич взяв на 5 кірцїв пшеницї 25 зр., а мусїв перед новим роком віддати 53 зр., т. є. 28 зр. проценту, а се чинить звиж 100%! Михайло Пичак, господар на 4 морґах, взяв 15 зр. на 2 кірцї пшеницї і 2 кірцї вівса, а віддав по трех місяцях 25 зр., т. є. 10 зр. за процент, а се чинить 240% річно! і т. д. Борух відбираючи гроші все рахував на "новий курс" збіжа, т. є. пшеницю по 11 зр., жито по 8—9 зр., овес по 6—7 зр.
Трибунал узнав, що Талєр заключав лише позорні умови о продаж збіжа, а в дїйстности позичав гроші на так високі відсотки, користаючи з темноти позичаючих, — що через те міг причинитись до маєткової руїни селян, і засудив Талєра на шість тижднїв строгого арешту і на заплату гривни 100 зр., а кромі того на відшкодованє покривджених.
При сїй нагодї годить ся нам зазначити, що сей новий спосіб практики лихварскої лучаєсь нам чути не по раз першій, і не тілько з околиць угнівских. Видко, що "bracia mojżeszowego wyznania" дїлають на коменду якоїсь невидимої сили всюда однаково. Знають они дуже справно обминати закон, длятого звертаємо увагу всїх наших патріотів, щоби завчасу остерігали селян перед подібним "бранєм грошей на збіже", бо з сего вирабляєсь лихва не гірша від практикованої давнїйше лихви грошевої. 