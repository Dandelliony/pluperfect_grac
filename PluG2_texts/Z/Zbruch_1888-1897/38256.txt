◦ ◦ ◦ ◦ ◦ ◦ ◦ ◦ ◦ ◦

На посаду руского греко-кат. капеляна войскового (на місце помершого в Кошицях о. Порфирія Павлусевича) розписала львівска митрополича консисторія конкурс з речинцем до 8 н. ст. серпня с. р. Убігатись о тоту посаду можуть священики безженні або вдівцї (без дїтей) в віцї не над 40 лїт і маючі за собою душпастирску практику (менче більше трирічну). Позаяк місце руского греко кат. капеляна опорожнене єсть в Кошицях (при угорско-рускім полку), то ми подамо обчисленє річної пенсії капеляна в Кошицях. І так: ґажа (як капітана ІІ-ої кляси) 900 зр., на служачого 96 зр. (по 8 зр. місячно), на чинш за кватиру і за меблї для капеляна і служачого (в Кошицях) 453 зр., на канцелярійне павшальне 22 зр., — разом 1.471 зр. Становище капеляна войскового і поважне і, як бачимо, не зле дотоване.
Д-р Смаль Стоцкій, професор університету черновецкого, виїхав для поратованя здоровля до купелїв в Емс. Вп. професора-патріота — пише Буковина — супроводять щирі желаня рускої громади, щоби Господь покріпив на ново єго сили для Руси, котрих она ще конче і на довго потребує.
Видми піскові на території громади Мшанця, в пов. тернопільскім, нищать що року поля, що граничить з ними. Щоби зарадити тому, віднїс ся видїл повітовий в Тернополи до краєвого видїлу з просьбою, щоби на кошт повіту вислав инжиніра, котрий би уложив проєкт залїсеня видм піскових в громадї Мшанци. Видїл краєвий порішив віднести ся в тій справі до намістництва, щоби вислано инжиніра, а заразом заявив, що в данім случаю причинить ся з фонду краєвого якою субвенцією.
Архімандритами именувала буковиньска правосл. консисторія проф. унів. Володимира Репту, проф. ґімн. Ювеналя Стефанелія, игумена Чунтуляка і ректора дух. семинарії д-ра Топалу. Заслуги двох послїдних лежать головно в румунізації рускої молодїжи, а то першого яко бувшого руского катихита ґімназіяльного, а другого яко ректора духовної семинарії, що заборонив питомцям-Русинам учащати на виклади з рускої мови і літератури.
Новий спис місцовостей Буковини, котрий власне укладає ся, буде кромі офіціяльних назв, містити й народні назви поодиноких сїл і их частей.
Огнї. В ночи на 9 червня погорів в Сїнках, пов. турчаньского, на обшарі двірскім водний млин, убезпечений на 2000 зр. та сусїдна шопа зі складом кори, убезпечена на 1000 зр. Причини огню не вислїджено. — В Бабчи, пов. богородчаньского, підпалив селянин Иван Михайлюк свою власну хату, неубезпечену, вартости 70 зр. Михайлюк, підпалюючи хату, був пяний, тож і увязнено єго. — За-для неосторожности паробка займив ся в Чорткові старім огонь в реальности А. Ангельчиковского і знищив будинки господарскі з припасами, вартости 1570 зр. не убезпечені. — На фільварку ґр. Тад. Дїдушицкого погоріли дня 13 червня стайнї убезпечені да 1700 зр. Огонь займив ся тому, що слуги двірскі заходили ся неосторожно з нафтовою лямпою.
Пригоди. Юл. Бреслявер, горальник у посесора Зомерштайна в Довжанцї, пов. тернопільского, спустив ся з 16-лїтним хлопцем Мацьком Шалаганом до зіпсованої кирницї і оба разом погибли з-для убиваючих ґазів. В коршмі в Глубокім, пов. богородчаньского, серед бійки і сварки, дня 15 червня пізно вечером, погиб Гринь Степанів, ударений сапою Стеф. Деровим, котрого увязнено. — В Ярославли усунула ся земля при копаню фундаментів під каменицю Штрассберґа і засипала одного робітника, котрого добули вже неживим. На тім самім місци завалилась опісля мурована стїна, тож і замкнено цїлу ту реальність, бо могла завалити ся. — В Сянї утопили ся, купаючись два хлопцї переплетничі, Зіссель і Городецкій. 