◦ ◦ ◦ ◦ ◦ ◦ ◦

Літний театр польскій у Львові вже під дахом. З кінцем сего тиждня роботи зверхні будуть покінчені, а внутрішне уладженє, котре має бути дуже елеґантне, займе два тижднї часу.
Трійняки. В Лютчи повила Францішка Янусова троє дїтей; дві дівчинки і одного хюпчика. Новонароджені жиють, а мати вже здорова. Янусова повила се вже другій раз трійняки, і з перших з 1889 року жиє один хлопчик.
Бута "вояцка". Дня 3 мая повертав один робітник львівскій з Високого Замку вечером попри Кисельку з своєю жінкою. На дорозї здибали их три вояки і почали жінку зачіпати. Муж уняв ся за жінкою, з чого прийшло до суперечки, а один з жовнїрів, вхопивши камінь, ударив ним жінку так нещасливо, що упала на землю без памяти, бо камінь розтріскав їй чашку. Жовнїри почали утїкати, але одного з них удалось прихопити.
Чи хто коли таке чував? В понедїлок на улици Городецкій якійсь Саломон Бурштин приступив до переходячої тамтуди одної дами і хотїв конче дарувати їй 295 зр. Женщина не хотїла брати грошей, але Саломон пхав їй гроші силоміць у руки. Коли і се не помогло, кинув він гроші на землю а сам пійшов собі спокійно дальше. Гроші ті зложено в поліції. В нинїшних часах годї собі пояснити таку причину инакше, як лише, що сей Соломон мусить бути кандидатом до заведеня на... Кульпаркові.
Видали єго повила та бриндзя. Вояк з коломийского полку, що стоїть в Перемишли, злакомив ся на гроші кантинаря. В ночи підважив баґнетом вікно, відогнув крату і війшов до кантини. Тут розбив шуфляду і забрав з неї дрібними 40 зр. Сей скарб обвинув в хустку і повернув до касарнї. Лїзучи через окно до кантини, одною ногою влїз в бочівку з повилами, а другою ногою до дїжки бриндзї. На другій день спостеріг се кантинар, зроблено зараз ревізію в касарни, а по повилах і бриндзї, котрих слїди ще лишились на чоботах, викрито пташка...
Архикнягиня Блянка повила вчера вечером доньку.
Рускій народний театр під управою Ив. Биберовича буде давати представленя в Тернополи тілько до недїлї 10 мая н. ст. включно. Можна сподївати ся, що публика тамошна покористуєсь тими остатними днями і буде численно відвідувати театр, а то тим більше, що на остаток зарезервовано добірні вистави.
Дрібні вісти. Краєвий маршалок кн. Сангушко і заступець маршалка п. Хамєць повернули оногди до Львова. — В Новім Йорку обходили недавно столїтні роковини народженя Самуїля Морсого, ґеніяльного автора уживаного по части ще й доси при телєґрафах апарату під назвою апарату або ключа "Морсого". 