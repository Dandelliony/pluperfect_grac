Справи шкільні. — В роковини повстаня польского.

Справи шкільні. Цісар дозволив установити 13 місць надетатових учителїв в ґімназіях львівских і краківских від р. шк. 1890/91, а то у Львові: в рускій ґімназії 1, Франц-Іосифа 1, в нїмецкій 2, в бернардиньскій 2, а в Кракові в ґімназіях св. Анни і св. Яцка по 2 а в ІІІ ґімназії 3. Ті нові місця мають так роздатись: у Львові: в ґімназії рускій для язика нїмецкого з фільолоґією клясичною, в ґім. Франц-Іосифа для математики і фізики, в ґімназ. нїмецкій для ґеоґрафії і исторії та для математики і фізики а в ґім. бернардиньскій для математики і фізики та для исторії природничої; в подібний спосіб роздїлені місця в Кракові. Взагалї прибуде сталих місць учительских: з кваліфікацією для математики і фізики 6; з ґеоґрафії і исторії 2; з исторії природничої 2; фільолоґії клясичної 1; фільолоґії клясичної разом з язиком польским або нїмецким 2. Кромі того має прибути в ґімназії бохеньскій за-для отвореня семої кляси одно місце для ґеоґрафії і исторії; в руских рівнорядних клясах в Перемишли одно місце для ґеоґрафії і исторії та для исторії природничої; в Ярославли за-для дальшого доповненя ґімназії місце для фільолоґії та для ґеоґрафії і исторії. Так отже для суплентів испитованих з кваліфікацією до математики і фізики, до ґеоґрафії і исторії та до исторії природничої отвирають ся лїпші вигляди авансу з новим роком шкільним, тим більше, що міністерство згодило ся вже в основі на отворенє з початком року шк. 1890/91 пятої ґімназії низшої з польским язиком викладовим у Львові, через що знов шість нових місць учительских прибуде. — Міністер просвіти на представленє краєвої ради шкільної дозволив зрівнати платню за надзвичайні заступства з нормальною платнею суплентури на рік текучій і будучій. — Обіжник краєвої ради шкільної з 25 падолиста мин. р. до дирекції шкіл середних в справі ревізії книжок по бібліотеках такого змісту: За-для спеціяльного случаю змушена краєва рада шкільна пригадати дирекціям, щоби як найточнїйше держались міністеріяльного розпорядженя з 16 грудня 1885 р. до ч. 23.324 що-до ревізії книжок по бібліотеках. При тім замічає ся, що учителї, маючі цензуровати книжки, єсли-би задля неточного виповненя сего вельми важного і досяглого обовязку против сего розпорядженя поручили яку книжку невідповідну під яким-небудь взглядом для молодїжи, будуть за се потягані до одвічальности в дорозї дисциплінарній. Вчера, в роковини повстаня польского в сїчни 1863 р., устроїли польскі академіки львівскі поминальне богослуженє а вечером вечерок музикально-декляматорскій. По вечерку зійшлись участники сего вечерка в касинї міскім на комерс; були то повстанці з р. 1863, академики і деякі виднїйші особи, як член видїлу Романович, представителї польскої журналистики львівскої і ремісники. Зачались тоасти. Між иншим промовив академик Подкович в имени поступової молодежи польскої і заявив, що квестії рускій признають они цілковиту рацію истнованя та бажають взаїмної згоди і справедливости між Поляками і Русинами. Бесїду Подковича приняли всї грімкими оплесками. Опісля промовив д-р Осташевскій-Бараньскій, редактор Dziennik-а Pol., ґазети котра тепер сталась представителькою польских шовіністів зі школи Яна Добжаньского. Про зміст промови Dziennik Pol. каже: "Бесїдник виступив против поглядів, котрі деякі сфери задумують впоїти молодїжи і против сентименталізму, з яким у нас трактує ся т. зв. квестію руску, а котра з рускої сторони ставить ся з всякою безвзглядностію, a Kurjer Lwowski пише: "П. Осташевскій ударив в острій промові на Русинів; мову єго переривано безнастанно псиканєм." 