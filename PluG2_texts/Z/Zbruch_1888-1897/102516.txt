◦ ◦ ◦ ◦ ◦ ◦ ◦ ◦ ◦ ◦

  Якась депутація руска зі Стрийщини вибирає ся до Львова. В склад тої депутації мають війти: ґр. Кароль Дїдушицкій і кільканацять війтів. Депутаціа має заявити перед намістником і маршалком, що не солідаризує ся з депутацією рускою, котра їздила до Відня. Вільно кождому устроювати всїлякі депутації, тож і ґр. Кароль може привезти собі війтів до Львова і ми против того нїчого не маємо, але на одно мусимо при тім звернути увагу. Ото війтівска депутація має зайти також до кардинала Сембратовича, а авдієнція назначена вже на сей четвер. В якій цїли явить ся депутація у Є. Ем. кардинала, не знаємо, бо годї якось лучити властиву цїль депутації з поклоном для достойника церкви. Нам здає ся, що кардинал Сембратович повинен дати пізнати війтівскій депутації і ґр. Каролеви, що такого рода ґратуляції єго обиджають — або просто не приняти депутації, бо готові деякі пани звозити з цїлого краю всїлякого рода війтів...   По богослуженю в день отвореня сойму удали ся деякі посли Русини до кардинала Сембратовича, щоби зложити ґратуляції. До тих послів прилучив ся також пос. Теофиль Мерунович. Три посли селяне, Новаковскій, Остапчук і Винничук, не хотїли зайти до кардинала, хоч пос. Окуневскій старав ся их намовити, щоби окремо, в чвірку пійшли до кардинала, а тим самим і д-р Окуневскій не був у кардинала.   Найблизші засїданя соймові відбудуть ся, як заповів маршалок, в пятницю і суботу. Дивує нас дуже, як міг маршалок заповідати засїданє на суботу, коли зважимо, що в недїлю св. Вечер, та що деякі рускі посли мають далеку дорогу домів, а годї їхати в саму недїлю. Для латиньского Нового Року зробив маршалок тридневі ферії, а для руских свят Різдвяних якось дуже скупо відмірений речинець ферійний.   П.В. Шмідт, властитель Сколього і державець лїсів митрополичих в Перегиньску, подарував на руки Є. Ем. кардинала митрополита 5000 зр. до розпорядимости на культурні цїли руского народу. Покликаний Є. Е. кардиналом тїснїйшій кружок розпорядив — як доносить "Душпастирь" — роздїлити той дар в такій спосіб: 3000 зр. на загаданий институт св. Іосафата, 1000 зр. на монастир СС. Василіянок у Львові а 1000 зр. на фонд неофітів і конвертитів.   На холєру після урядового донесеня з дня 29 с. м. нема в Галичинї нї одної хорої особи, бо в Перемишли занедужала і померла 1 особа а в Брикули новій пов. теребовельского померли обі особи, що остали були в лїченю з днїв попередних.   Дѣло 