◦ ◦ ◦ ◦ ◦ ◦ ◦ ◦ ◦ ◦

Гріб для Маркіяна Шашкевича. Рада міста Львова ухвалила на вчерашнім засїданю прихилити ся до просьби товариства "Просвіта" і відступила сему товариству безплатно 8 квадратових метрів землї на кладовищи Личаківскім під будову гробу для Маркіяна.   Рада міста Львова ухвалила на вчерашнім засїданю: 1) замкнути кладовище Стрийске з днем 1 н. ст. падолиста; 2) подїлити місто на два округи, з котрих один обіймаючій середмістє, IV. і часть І. дільницї, по улицю Академичну, св. Николая, Зибликевича і Стрийску будуть належати до кладовища Личаківского, а проча часть міста до кладовища Янівского. Особи померші на заразливі недуги в шпитали війсковім мають бути хоронені на кладовищи Личаківскім, щоби не занесено пошести до середини міста, померші-ж на инші недуги в тих шпиталях і шпиталях цивільних будуть хоронені на кладовищи Янівскім. Також запала на вчерашнім засїданю ухвала що-до публичних саль, именно рішено: кілько місць сидячих може бути в кождій з тих саль підчас публичних представлень, вечерниць і т. д. Отже найбільше місць може бути в сали "Сокола", бо 426, дальше в Народнім Домі 360, "Ґвяздї" 223, в сали товариства музичного 216, в Frosinn-ї 220, касинї міскім 200, в "Скалї" 105.   В концертї Маркіяновім часть инструментальну виконає орхестра львівскої "Гармонії", котра в найновійших часах єсть добре скомплєтована. Від середи відбуває з сею орхестрою проби сам діріґент "Бояна", проф. Вахнянин що дня о 12-ій годинї в полудне. Орхестра "Гармонії" виконає одну симфонієту пок. Вербицкого і обійме супровід до ораторій Лисенкової: "Бють пороги" та до хору Купального Вахнянина: "Ходили дївочки, плавали лебідки".   Про вибір посла до буковиньского сойму з повіта вижницкого приносять черновецкі часописи такі вісти, що дуже сумно свідчать про відносини в Буковинї. Відносини тії ще справдї на-пів дикі, чисто Нalb-Asien! Досить нужденно оно у нас, а там ще богато гірше.   Коломийскі радикали — як пишуть в "Хліборобі" ухвалили устроїти як найскорше віче в Коломиї в справі загального голосованя.   До університету краківского вписало ся до 24 н. ст. жовтня 1281 слухателїв; 1168 звичайних а 113 надзвичайних. На богословє вписало ся 66 слухателїв, на видїли правничій 553, на медицину 470, на фільософію 121, на видїл рільничій 44, а на віддїл фармацевтичний 27.   Виклади о молочарстві, получені з демонстраціями, почав у Львові в будинку видїлу краєвого п. Масальскій. Кождого дня о 9-ій годинї рано вироблює ся масло зі сметани, одержаної попередного дня. О годинї 3-ій пополудни відгріває ся молоко в скількости около 100 літрів на умисно до того приладженій машинї, центріфуґує ся а одержану сметану ставить ся в лїд, щоби на другій день переробити єї на масло. Кождого дня відбувають ся два виклади і обіймають всї области науки молочарства. Виклади скінчать ся дня 28 н. ст. жовтня. Вступ вільний.   Продаж на рати. На руки посла Пининьского переслали львівскі рукодїльники меморіял, виказуючій конечність виключити з закона, обмежуючого продаж на рати, машини до шитя, мотори, і другі помічничі прилади. Меморіял доносить о висилцї кількасот петицій до ради державної від ремісничих товариств і підносить, що єсли би відобрано дрібним промисловцям можність купувати машини до шитя на рати, то дрібний промисл мусїв би упасти. Таких петицій вислано з Галичини кількадесять, а львівскі ремісники осмотрили свою петицію 2000 підписів. Також з инших країв австрійских впливають петиції, домагаючі ся вилученя деяких предметів з-під закона продажи на рати.   Нищенє лїсів. Перед кількома місяцями купив банк краєвий добра кн. де Лінь в повітї збаражскім. Всї надїяли ся, що тепер настане лїпша господарка на тих великих просторах, а бодай лїси будуть більше шановані. Тимчасом стало ся як раз противно. Сими днями візвало староство в Збаражи доохрестні громади, щоби заявили, чи годять ся на се, що банк краєвий наміряє викорчувати 47-морґовий лїс в Дубівцях. Се тим більше вражає, що згаданий лїс се 40-лїтний молодник, так що і з дерева нїякої користи не буде. Що з сею справою буде, рішить комісія, що зїде на місце дня 30 н. ст. жовтня. Громади противні корчованю, але чи то що поможе не знати.   Дѣло 