◦ ◦ ◦ ◦ ◦ ◦ ◦ ◦ ◦ ◦

Відень 20 червня. В дальшій дебатї буджетовій промовляв ґр. Вурмбранд против Чехів, доказуючи, що Чехи змагають до супрематії над Нїмцями, а борба межи Чехами a Нїмцями шкодила Австрії більше, нїж програна війна.
Цетинія 20 червня. Чорногора і Сербія підписали вже торговельний договір на основі найбільших взаїмних користей.
Париж 20 червня. Новий закон о шпігуньстві проєктує в деяких случаях кару смерти.
Берно (швайцарске) 20 червня. Рада звязкова оголосила амнестію для ворохобників в Тессинї.
Берлин 20 червня. Nordd. Allg. Ztg. уважає, що прихильні лївици заявленя гр. Таффого мають далекосягле значенє.
Лондон 20 червня. Нїмецка пара цїсарска замешкає в часї свого побуту в Анґлії більшу часть віндсорскої палати. Для численної дружини винаймлено сусїдний готель. 