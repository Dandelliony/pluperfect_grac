Відозва

Товариства Руских Женщин в Перемишли   Дух часу, що все стремить до досконалости і вириває природї найбільші таємницї, та запрягає і змушує людей до интензивної і позитивної працї, вимагає нинї від кождої одиницї, щоби брала участь в тій світовій роботї поруч з цїлою суспільностію. І тілько тоті одиницї та народи, що потрафлять видержати в такій роботї, добивають ся з часом до мети, с. є. до повного просвіченя темних мас, запевняючи им заразом і економічну екзистенцію. Всьо проче, що не вспіло стати на ровени того все наперід прямуючого духа часу, гине, і то безслїдно. З освіченими народами мусять числити ся й их сусїди та поступати обережно і певно не посміє тогдї нїхто легковажити их і их права, як то, на жаль у нас, при кінци ХІХ-ого столїтя, ще в надто широких розмірах практикує ся.   До сего часу обмежувано суспільну ро боту лиш на мужчин, а женщина уважалась спосібною лиш до удержуваня ладу домашного, вареня, шитя і т. д. Но невпинний дух поступовий, що обняв майже всї народи, пірвав своєю струєю і женщини; они призадумали ся над своїм положенєм і над обовязками супротив суспільности. Повстали товариства жіночі скрізь по Европі. І Русинки зрозуміли також духа поступу, з охотою взяли ся до роботи і мають вже кілька своїх товариств. Майже всюди розбудило ся житє духове між нашим жіноцтвом і розпочинає ся праця реальна.   І перемискі Русинки хотять брати участь в тій роботї. В тій цїли заложили у себе товариство п. н.: "Товариство руских женщин в Перемишли". Бо-ж годї нинї тримати ся засади "няй буде, як бувало", годї нам нинї пильнувати лиш ключів і комори, коли видимо, як нарід наш дуже потрібує помочи, ми побіч своїх щоденних занятій повинні і мусимо знайти хвилю часу для роботи народної. Погодити одно з другим, се що ино правдиве зрозумінє нашої задачі. Однак, щоби товариство яке небудь сповнило цїль, до якої стремить, треба щоби оно передовсїм мало сильну, непохитну основу, на котрій сміло може стояти, с. є. щоби оно могло удержати ся. Средством до сего як найбільше число членів. В тій цїли відзиваємо ся до вас, патріотки Русинки, передовсїм з Перемишля і околиць Перемишля, приступайте як найчисленнїйше до нашого товариства, та заохочуйте других. Се так мало коштує; 50 кр. вписового і 25 кр. місячної вкладки.   Та самі вкладки членьскі, хотяй би і плачені найсовістнїйше, не вистануть на все. Тому то Видїл товариства рішив для збільшеня фондів товариства урядити фестин з льотерією фантовою дня 6 липня н. ст. В тім дїлї звертаємо ся до Вас всїх, Родимцї, знаючи Ваш патріотизм, причинїть ся по змозї до сего фестину, щоби він удав ся вам як найкрасше. Присилайте датки на фантову льотерію, ми радо всьо приймемо, чи то будуть гроші, чи річи, або натуралія, — просимо також о живі фанти, як кури і т. и.   Поодиноким одиницям не прийде се тяжко, а разом зробить ся дїло дуже гуманне. Бо за гроші, які придбає ся з сего фестину, осушить ся не одну слезу, прибере ся не одну сироту, та наверне ся не одну до того, що своє, що руске. Складайте проте, просимо Вас, Родимцї, що хто може, заохочуйте других тай на сам фестин численно прибувайте, а сповнить ся дїло патріотичне і людске.   Шеховичева Михайлина, предсїдателька товариства. Несторовичева Тереса, предсїдателька комітету фестинового.   Дѣло 