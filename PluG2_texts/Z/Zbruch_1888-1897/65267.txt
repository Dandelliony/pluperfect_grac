◦ ◦ ◦ ◦ ◦ ◦ ◦ ◦ ◦ ◦

В провідну недїлю в льокали товариства ремісників "Зоря" зібрали ся члени дїйстні, почестні і запрошені гостї на спільне "свячене". Зазвенїло грімке "Христос воскресе" і опісля розпочалось спожитє свяченого яйця серед взаїмних сердечних желань. Коли присутні засїли до стола, пійшли живі розмови, а відтак і численні тоасти. Голова товариства п. Василь Нагірний внїс тоаст за долю і моральне воскресенє Руси. Пізнїйше промавляли члени: Ковальскій, Васїка, Мартинів і почетні члени: п. Врецьона, о. Чапельскій і д-р Кость Левицкій. Голова комітету, устроюючого вечерницї та представленя аматорскі, п. Ставниченко, внїс тоаст на успіх і розвій новозаснованого академичного товариства "Ватра", котрого члени помагали "Зорі" в устроєню вечерниць і аматорского представленя. На те відповів єму присутний секретар "Ватри" акад. С. Яричевскій щирою подякою , зазначуючи при тім, що власне цїлею "Ватри" єсть попирати всюди, де лиш можна, змаганя національні. Також промавляв гість п. Данилюк. Забава мала настрій торжественний, получений з сердечностію, що як раз личить при святї Воскресеня... Осіб було близько 50. Вечером відбулась забава товариска.
Збори членів Ставропигійского Института для вибору нового видїлу на час від Томиної недїлї 1892 року до тої-ж недїлї року 1893. відбули ся в недїлю по полудни. На збори явило ся дуже велике число членів Института мешкаючих у Львові. Сеніор д-р Шараневич, привитавши присутних, приймив від двох ново-принятих членів приреченя і подав зібраним коротке справозданє з дїяльности видїлу за минувшій рік. По принятю членами сего справозданя, відчитано справозданє касове і віддано єго членам до перегляду. Вкінци приступлено до вибору видїлу і вибрано: сеніором знов д-ра Шараневича, заступниками сеніорів проф. Поляньского і совітника Бережницкого, а членами видїлу пп.: Гавришкевича, Глиньского, сов. Голиньского, Джулиньского, Клемертовича, сов. Левицкого, Плешкевича, сов. Савчиньского, Сивуляка, Стотанчика, д-ра Чипчара і д-ра Яновского. В середу сего тиждня має ново-вибраний видїл уконституувати ся.
Справа спадщини по бл. п. Ив. Борисикевичу. Віденьскій міско-делєґований суд повітовий на Іозефштадтї взиває відозвою з дня 9 н. ст. цвітня 1892 р. всїх наслїдників бл. п. Ив. Борисикевича, бувшого властителя реальности, в Увислї, котрі мають яке небудь право до спадщини, щоби они до року почавши від дня 9 н. ст. цвітня 1892 р. зголосили свої права до наслїдства в тім судї, бо в противнім случаю спадщина, для котрої установлений куратор Володимир Янкевич, властитель реальности у Відни Landstrasse, Hauptstrasse ч. 112, припаде в хосен держави. Той сам суд взиває також і всїх вірителїв до спадщини по бл. п. Борисикевичу, щоби до 28 н. ст. мая 1892 o 11-ій годинї перед полуднем зголосили ся в тім судї або внесли свої поданя, бо в противнім случаю стратять свої права, хиба що мали би право заставу.
Προ напад на о. Дзеровича в Рогатинї, доносять з Рогатина ще такі близші вісти: О. Дзерович, 78-лїтний старик, пійшов третого дня свят вечером до сусїдів, паньства С. По 10-ій годинї вертав до дому, аби охрестити дитину, що принесли були на приходство. Πп. С. мешкають над річкою Бабинкою, недалеко гостинця. Α що того вечера було дуже темно, a o. Дзерович не хотїв брати лїхтарнї, то дочка пп. С. посвітила єму. О. Дзерович, дійшовши до містка, подякував за посвіченє, а по хвили, коли вже світла не було, узрів перед собою двох людей. Нараз оден з них зірвав з о. Дзеровича капелюх і хустку з шиї і ударив єго кілька разів по голові колом зі штахет. В тім затуркотїв віз. Першій драб дав знати ногам, а другій — якійсь відважнїйшій — схопив о. Дзеровича за руки і хотїв пхнути з моста в воду. Та се не скоро могло єму удатись. О. Дзерович кріпко борикаючись, завів драба аж на берег потока і тут оба попадали в воду. Між тим туркіт воза що-раз наблизувавсь, то розбишака утїк, a o. Дзерович вставши з води, повернув домів. Без капелюха, без хустки на шиї, окрівавлений, з руками зболїлими, обдертими, вернув до дому. Незабаром прибув лїкар. На другій день кождий біг до сїдоволосого пан-отця, щоб розвідати про стан єго здоровля. Жандармерія зачала слїдити і знайшла дубовий штахет з брами приходства, — доказ, що злочинцї засїли були на о. Дзеровича.
П. Евгеній Гушалевич, звістний і многонадїйний тенор, котрий доси співав в театрі в Прешбурзї, виступав підчас великодних свят в театрі Кролля в Берлинї яко Арнольд в Опері "Вільгельм Тель".
Стіпендії артистичні. На послїдній сесії соймовій призначив сойм до розпорядимости видїлу краєвого 3.000 зр. на підмогу для молодїжи, образуючої ся в науках і штуках. Сими днями роздїлив видїл краєвий згадану суму, а між иншими призначив для панни С. Крушельницкої 100 зр. 