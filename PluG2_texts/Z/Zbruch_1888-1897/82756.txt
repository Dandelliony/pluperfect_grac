Звідки бере ся мода.

Панї, що кохають ся усе в модних строях, може і не знають гаразд, скілько то мозґів перемлинковує всїлякі комбінації, заким вродить ся одна сукня нового крою. Отже ми люде з повним респектом перед дамским світом, спішимо на перегони подати до відомости пань про ту велику тайну: як повстає мода. Але, щоби се зрозуміти, треба з-першу запитатись: що се таке мода і з чого она складаєсь.   Тут треба розрізнити три головні елєменти:   1) Костюм, котрий назначує крій і вибір матерії.   2) Промисл матерії, котрий усталює пробки на кождий сезон і робить "Vogue" того або сего ніянсу.   3) Мода капелюхів і все, що відносить ся до прикраси голови, отже стяжки, цвіти і пера.   З тих трох головних елєментів повстає два роди моди: мода для експорту і париска мода. Придивім ся з-першу модї для експорту. Допустїм, що великі сальони починають свої зимові моделї в липню. Зараз кидають ся в вир директриси всїх ателіє і глядять за виробом; конфекціонерки, котрих спеціяльність робити моделї, жертвують свої услуги; рисовники приносять свої проєкти. При кінци липня або з початком серпня являють ся комісіонери і купцї з усїх країв; они вибирають і замовляють. З того виходило би, що мода уже усталена. Але нї, доперва по замовленях заграницї починають ся проби з правдивою парискою модою. В Парижи надають тон модї дами париского товариства і то з найрізнороднїйших кругів: акторки, богаті дами і дами гулячого світа. Вправдї ті всї дами кажуть собі предкладати моделї для заграницї, однак их рідко коли вибирають. Натомість примінюють тоалєту до свого личного смаку. Найбільше сензаційні і найзамітнїйші тоалєти суть ті, що дізнають певної зміни з руки тих, котрі их убирають, і саме они становлять правдиву париску моду. Кравцї, фабриканти, модистки нехай дїють що хотять, єсли мода приймила се, а то відкинула, тогдї нема уже нїякої ради. За-для того лучають ся интересні сцени. Кравець, що винайшов моду робить на Парижи фіяско, коли між тим заграниця засипує єго грішми.   Дѣло 