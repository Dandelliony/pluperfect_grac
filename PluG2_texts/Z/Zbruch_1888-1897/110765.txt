Відозва.

Відозвою з дня 27 вересня 1896 оголосили-сьмо, що товариство Народна Рада у Львові буде при теперішних виборах до ради державної вести акцію самостійно. Після того поробили-сьмо приготовленя до тої акції, і по повітах стали завязувати ся комітети виборчі.   Між-тим відпоручники всего руского духовеньства на зїздї 10. грудня рішили одноголосно завязати спільний комітет виборчій з другою головною партією рускою і дали почин до того вибранєм 30 священиків з обох партій. Супротив того факту постановили ми, щоби не роздроблювати руских сил, після арт. VIII народної проґрами, стоячи на становищи самостійности руского народу, приступити до спільної акції, котрої впрочім вже й перше наші члени з многих сторін краю домагали ся.   Тим способом утворив ся краєвий рускій комітет виборчій, зложений з 30 священиків, 30 членів з світскої интеліґенції і 30 селян та міщан без різницї партій. Той комітет взяв цїлу акцію виборчу в свої руки і втягає до неї загал народу, він потворив комітети повітові і місцеві, устроює віча і збори виборцїв, видав відозви виборчі а небавком оголосить своїх кандидатів.   Наради комітету і цїла робота єго ведуть ся в повній згодї і не в интересї партійнім, але в загальнім интересї руского народу.   Отже видїл Народної Ради, в повній надїї, що тая згода і интерес народний будуть і дальше руководити працями комітету, взиває всїх членів товариства в цїлім краю, щоби акцію Краєвого руского комітету виборчого щиро і всїми силами підпирали. Супротив тої спільної акції всяка акція покутна або відособлена могла би вийти тілько на шкоду интересів народних.   Від видїлу Народної Ради.   У Львові дня 15. н. ст. лютого 1897.   Дѣло 