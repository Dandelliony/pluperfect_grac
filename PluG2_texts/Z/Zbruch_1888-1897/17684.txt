Перегляд политичний.

Войскова конференція під проводом архикн. Альбрехта для справи зміни регулямину муштри скінчила вже свої роботи і предложить текст нового регулямину Є. Вел. цісареви до потвердженя.
В министерстві торговлї зібралася вчеpa анкета в справі підвисшеня перевозової тарифи для галицкого дерева до Трієсту. Кількох віденьских купців, що торгують деревом, внесли жалобу до министерства з причини підвисшеня тарифи. Тих отже купців і представителїв зелїзниць покликано до анкети. Купці заявили, що підвисшенє тарифив користь країв альпейскихь пошкодить дуже торговли галицким деревом, бо і Румунія маючи дешевшу дорогу через Ґалац і Одессу відбере єму всякій збуток за границею. Представителї зелїзниць заявили знов, що зроблять все, що лиш можна, але підвисшенє тарифи мусить удержатися.
Бруксельскій "Nord" помістив письмо з Петербурга, в котрім висказуєся пересвідченє, що так в Румунії як і Сербії а навіть і в Болгарії слабне чимраз більше вплив австрійській а раціональна политика россійска, сприяюча народним стремленям народів балканьских дізнає чим раз більшого поводженя і мусить виробити собі з часом загальне признанє.
Нинї має явитися кн. Бисмарк в парляментї і промовить при дебати над етатом министерства дїл заграничних. Кажуть, що правительство має зажадати для кольоній в Африці кредиту в сумі 2 миліонів.
Цісар відкрив сойм прускій з таким самим торжеством як парлямент нїмецкій. Престольна бесїда не містить в собі нїчого надзвичайного. Сказано в нїй лиш, що король прускій жиє в дружбі з всїма державами і має надїю на удержанє мира. Бесїда заповідає також реформу администраційну в Познаньщинї.
З Гановеру вислано до Ґестаминде 12 легких пушок з амуницією і відповідною обслугою, призначених до Африки для колоніального войска під проводом Висмана. Кн. Бисмарк принимав у себе Висмана і розговорював з ним довгій час.
Причина конфлїкту болгарского синоду з правительством єсть слїдуюча: Зараз по закритю собранія стали зїздитися епископи до Софії. Зібрані вибрали своїм предсїдателем еп. Симеона з Шумлї і приступили до дальших нарад, не оглядаючись анї на князя анї на висші власти. То не сподобалось правительству і оно вислало о. Ґинчева, шефа секцій в министерстві віроісповідань, щоби він представив еп. Симеонови, що належить пійти до князя і єго повитати. Симеон відповів, що того не зробить і постарався ще о то, що синод похвалив єго поступованє. Підчас розправ в синодї підношено, що князь єсть католиком і ширить католицку пропаганду на шкоду православної церкви, так що вже з огляду на его віру не можна уважати єго князем болгарским. Правительство завізвало отже еп. Симеона, щоби він ставився перед министром і здав справу з голосів, які відзивалися в синодї против князя. Симеон відповів на то, що не видить потреби оправдуватися перед министром.
Правительство приказало тогдї синод закрити а епископів завізвало, щоби до трохи днїв виїхали з Софії до своїх епархій. 