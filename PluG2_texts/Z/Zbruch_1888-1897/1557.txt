Петербург — Москва — Вїдень — Загреб

З Петербурга доносять до „N. fr. Presse“, що оголошенє нїмецко-австрійскої угоди викликало там досить пригнобляюче вражїнє а то для того, що всї круги, не лишь національно-россійскі прийшли теперь до переконаня, що дипломатія россійска була ажь до послїдної майже хвилї забавкою в руках кн. Бисмарка. То пригнобленє єсть ще тимь більше, що Россія на західній своїй граници далеко ще не так готова до війни, як того потреба. В войскових кругах навїть не таяться з тим а праса доказує навїть зовсїм отверто, що цїла организація, а особливо устрій зелїзниць, має всї ті самі хиби, яки проявились були підчас послїдної війни так, що на случай нової війни, войско осталось-би без провіянту, без коней, ба навїть без достаточних средств перевозу. Хто оцїняє рівнодушно оголошенє угоди, потїшаєсь тим, що каже, що угоду оголошено лишь для того, щоби доказати Россії і Европї, що Нїмеччина не буде солидарно поступати з Австрією, скоро та напирала би до війни за-для якоїсь справи на Балканї.
З різних вїстей о руху россійского войска виходить, що анї оголошенє угоди анї бесїда кн. Бисмарка не вплинули успокоюючо на Россію н не змусять єи до иншого поступованя як доси. В россійских кругах дипломатичнних кажуть, що Россія не перестає зброїтися і все посилає свої войска на захід. Коло Івангорода (Демблина) приказано вирубати всї лїси доокола сеи крїпости а транспорт войска до західних губерній відбуваєсь все ще мимо великих заметів снїгових.
„Politik“ одержала через Краків вість з Россії, що в Петербурзї сподіваються вже в найблизшім часї уступленя Гирса і єго помічника Влангаліого; сей послїдний має бути именований послом в Тегерані. До сеи газети доносять такожь, що Россія концентрує значні віддїли кавалерії над Днїстром і Прутом, отже в Бессарабії.
Агентія Стефани доносить з Массави, шо неправильне войско италійске, котре мало боронити і заслоняти відхід племен Ахер, Джедамтега і Троа змушене було розпочати борбу з малим відділом Рас Аллули, котрий хотїв відтяти дорогу тим племенам. Шїсть Абессинцїв упало; при убитих найдено три италійскі карабини системи Фетерлього — очевидно походячі з тих, що ген. Жене дав їх Рас-Аллулї в окупї. Племя Айлет піддалося Италіянцям, просило их о оборону від Абессинцїв, обїцюючи боронити свій край.
Москва 9 лютого, „Московскія Вїдомости“ мали одержати якесь письмо З Петербурга, в котрім сказано, що лорд Черчиль котрий недавно тому перебував в Россії стараєся теперь сполучити Францію і Россію против середно-европейскої лиґи мира, (Рїчь дуже неимовїрна. Ред.)
Петербург 9. лютого. Министер финансів Вишнеградскій відмовив кредиту на закупно 6000 вагонів на цїли воєнні. — „Гражданин“ доказує, що мїжь россійскими патріотами в ІІетербурзї найдуться люде, котрі зложать потрїбні суми на закупно скороплавних кораблїв, котрі на случай війни робили-б службу крайсерів.
Вїдень 9. лютого. Правительство предложить в суботу палатї послів проект закона о управильненю вїроїсповїдних відносин жидівских.
Загреб 9 лютого. Проводира хорватскої опозиції Старцевича відставлено до заведеня карного в Лейполава, де має відсидїти кару дволїтної вязницї.
Вїдень 9 лютого. Намїстництво вїденьске розвязязало академичне товариство „Тевтонія“. 