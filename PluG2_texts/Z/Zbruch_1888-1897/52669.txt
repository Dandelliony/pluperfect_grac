Рускій рапорт війсковий. — Екс-король Милан.

Рускій рапорт війсковий.
У Львові лучив ся сими днями цїкавий факт. Оден підофіцир 80 полку, відходячи з варти написав свій рапорт по руски. Такого єще в австрійскій практицї войсковій не бувало, тож не диво, що полкова команда не знала, що з тим робити. Після припису повинні такі рапорти писатись по нїмецки, але що підофіцири не знають звичайно на стілько язика нїмецкого, щоби могли рапорти складати на письмі, тож дїєсь так, що пишуть их в своїх краєвих язиках; в Галичинї, звичайно по польски. Довідав ся наконець о тім случаю і командант міста ґен. Темпіс а не хотячи сам в сїй справі рішати, списав обємистий меморіял, та відіслав єго до ґенеральної команди 11 корпуса у Львові. Головнокомандуючого ґенерала кн. Віндішґреца не було під той час у Львові, а єго заступник ґен. Фішер, не знаючи місцевих відносин, не рішав нїчого в тій справі. По поворотї головнокомандуючого запало рішенє і то — в користь руского язика. Кн. Віндішґрец сказав именно, що не видить нїякої причини, длячого би не можна позволити підофіцирам уживати в рапортах руского язика тим більше, що 80 полк рускій та що єго полковою басїдою єсть бесїда руска. Рішенє се єсть о стілько важне, що постановляє ясно рівноправність язикову в наших руских полках, де до тепер панувало пересвідченє, що язик рускій єсть лиш ein neuerfundenes Idiom, як єго впрочім і сам ґен. Темпіс в своїм справозданю мав назвати. Рішенє се і дуже справедливо, бо-ж єсли вольно воякам всїх народностей списувати рапорти на своїх рідних язиках, то чому-ж не можна сего руским воякам робити? Прецї-ж Русини що до численности занимають четверте місце в австрійскій армії на 11 австрійских народностей. Екс-король Милан бавить ся добре в Парижи.
Ось що пише о нїм Figaro: Єсли здибаєш в лїску в нанятій ремізї, в театрі в одній з передних льож, в реставрації перед богато заставленим столом — чоловіка досить товстого, з чорними шорсткими вусами, шорстким голосом, снїдого і грубого обходженя, то можеш бути певний, що то екс король Милан. Єсли належиш до одного з єго клюбів, то здибаєш в нїм часто короля межи пятою вечером а пятою з рана граючого в "баккарата", а навіть в "покера" (при улици Royal). Милан провадить в Парижи житє богатого чужинця, котрий з заокругленим капіталом занехав своїх интересів. Нема в нїм нїчого королївского і не любить він, єсли його називають "королївскою милостію". В клюбі єсть він ґрафом Такови. Давнїйше (коли єще панував) відзивав ся до осіб, котрі любив: "Слухай, подобаєш ся менї, не називай мене "королївскою милостію". Від часу, як зложив корону, то "ти" зникло з єго уст, або бодай не появляєсь так часто. Мешкає зараз коло булоньского лїску, від недавна на своїм; бо до того часу замешкував цїлі місяцї умебльований апартамент при "Авеню д'Антен". Має при собі шамбеляна і адютанта але позбуває ся их як може найчастїйше та уживає повної свободи. Каже, що не занимає ся зовсїм політикою; однакож ті, що єго близше знають, доказують, що обходить она єго більше як треба. О королевій Наталії майже зовсїм не говорить а єсли мусить, то виражаєсь о нїй з такою енерґією, що навіть ті, котрі сего не знають, догадують ся, що основатель династії Обреновичів не родив ся на степенях престола. При тім любить свій крап і охотно о нїм говорить. Взагалї представляє ся як міліоновий доробкевич, що силоміць хоче стати Парижанином, держачим ся химерної моди. "То дуже добрий хлопець" повідають о нїм єго близші знакомі, в клюбі-же — замість rastaquer-ом — зовуть его roistaquer-ом.   