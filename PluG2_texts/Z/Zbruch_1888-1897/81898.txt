Хто має дбати про руску науку реліґії?

З Ярославщини.   В повітовім містї Цїшанові, в школї чотироклясовій, числячій що найменше 70 дїтей руских а 70 польских, хлопцїв і дївчат, не учить реліґії рускій священик, лиш польскій місцевий викарій. За-для байдужности руского пароха учать ся всї дїти разом реліґії по польски. Місцеві міщане Русини і доохрестні родичі, що посилають дїтей до школи в Цїшанові, справедливо нарікають, що дїти в школї лиш баламутять ся, бо дома учились і молились по руски, а в школї не мають свого священика, котрий би их дальше научав і поясняв им рускій обряд. Польскій викарій учить дїтей по польски і провадить разом всю молодїж до костела — а дивлячись на се говорять непросвічені люде, що польска віра, обряд і катихизм лїпші як рускі! А посїв такої науки в молоді серця мусить видати на будуче дуже лихі плоди.   Питаюсь проте чи в Цїшанівскім нема гр.-кат. ординаріятского комісаря шкільного для реліґії і до ц. к. окружної ради шкільної в Цїшанові, котрий би в тую кривду вглянув, та пильнував свого обовязку і справедливости? Годї винувати тут епископску консисторію, бо именовано ординаріятского комісаря і відпоручника до ц. к. окружної ради шкільної — але щож з того? Мабуть сей комісар ставляє инші взгляди по-над свій обовязок, а через се молодїж шкільна в Цїшанові обряду греко-католицкого, наш обряд і рускій язик велику кривду ба навіть пониженє зазнають. Ординаріятскій комісар шкільний, котрий єсть заразом місцевим парохом спокійно глядить, як рускі дїти шкільні в Цїшанові забувають руску молитву, а поволи привикають до обряду латиньского і з ним так освоюють ся, що без него пізнїйше не будуть могли обійти ся.   Впрочім для Цїшанова, міста повітового, здав би ся сталий рускій катихит, бо на другій рік школа в Цїшанові перемінює ся на шести-клясову — де більше буде молодежи шкільної, — а і так в Цїшанові, де староство, суд повітовий, уряд податковий, почта і инші власти мають своє поміщенє, нема лишень репрезентації руского священика, бо греко-католицка парохія Новесело віддалене 4—5 кільометрів від Цїшанова.   Може би епископскій ординаріят в тую справу ласкаво вглянув, злому на разї зарадив, звільнив пароха в Новім селї від деяких почестей і урядовань, бо над сили годї єму працювати, а за се були би дуже вдячні міщане Русини Цїшанова та околичні родичі, котрі хотять бути вірні свому обрядови. Треба завчасу лихо усунути, бо при байдужности підготовляєсь терен Тучапскій.   З...скій.   Дѣло 