Бачність Русини! — Краєва рада шкільна.

Бачність Русини! 
Під конець сего року — а він вже за плечима — має відбути ся в цїлій монархії конскрипція. Формулярі і инструкції до конскрипції вже розсилають ся і власти дотичні лагодять цїлий апарат, щоби він на даний знак розпочав свою дїяльність. Будьмо отже осторожні, припильнуймо добре дїла, доглядаймо зі всею ревностію і з повним патріотизмом того, щоби не дїялись нїякі надужитя, щоби нас Русинів не почислено менше, як нас дїйстно єсть. А нагода до того єсть, бо можність такого несправедливого почисленя подають вже самі формулярі конскрипційні, в котрих в тій рубрицї, де повинно вписувати ся, якою мовою хто говорить, якій отже єсть рідний матерний язик того, хто записує ся в лісту конскрипційну, написано лише "язик товарискій", значить ся, язик такій, котрим хтось лише случайно говорить, коли знає більше язиків.
Обовязком кождого Русина єсть признати ся при конскрипції до своєї народности і длятого повинен кождий в рубрику "язик товарискій" вписати язик рускій а патріотичним обовязком кождого світлїйшого Русина повинно бути, де лиш можна, допильнувати того, що-би там, де переводять конскрипцію покликані дотого особи, не підсувано людем неписьменним або мало-свідущим якійсь иншій язик. Що-до рубрики "язик товарискій", то инструкція подає до него таке поясненє:
"Ту рубрику треба виповняти лиш для тих осіб, котрі приналежать до країв репрезентованих в радї державній. Для кождої особи треба подати лиш оден язик, а именно той, котрого уживає "в товаристві". При особах, котрі суть ще немовлятами, або суть так слабі на умі, що не говорять нїяким язиком, треба вписувати той язик, котрий зі взгляду на відносини осіб, серед котрих жиють, мусить бути принятий яко их язик товарискій, або котрий подадуть их родичі і опікуни."
То поясненє може для нас — особливо по містах — наробити богато шкоди і длятого треба, щоби наша интеліґенція старала ся о скілько можна поясняти нашим людем, що підназвою "язик товарискій" розуміє ся властиво: рідний, матерний язик, для кождого Русина язик рускій, хоч би він хвилево послугував ся і яким другии язиком. Передовсїм же кладемо на серце нашому патріотичному духовеньству і тим з нашої интеліґенції світскої, котрі мають можність вглядати там, де конскрипцію переводять покликані до того особи, щоби они всякими силами старали ся о то, аби не дїялись нїякі надужитя, аби не вписувано або не змушувано людей вписувати до лісти всяскрипційної якійсь иншій язик, як лиш той, котрим они дїйстно говорять, их питомий язик рускій. Краєва рада шкільна порішила на засїданю 20 н. ст. грудня: Принято детайлічну инструкцію що-до обсягу вимог з рисунків при испитах до шкіл видїлових, виготовлену на основі загальної норми; — поручити до ужитку шкільного граматику язика француского Едварда Цїхомского; — поручити до бібліотек шкіл середних і семінарій учительских книжку під заг. Нigyena, Меч. Барановского, 2-ге виданє; — перемінити два місця учителїв молодших в 4-кл. школї народній в Рудках на місця з повною платнею; — переобразувати 2-клясову школу народну в Куликові на 3-клясову; школи народні одноклясові: в Мощаници, пов. горлицкого; Кобилянцї, пов. горлицкого, і Королївцї, пов. борщівского, на двоклясові; — вилучити громаду Загірє конкольницке, пов. рогатиньского, з обсягу школи народної в Конкольниках, — зорґанізувати: другу школу народну в Майданї горішнім на Гутї, пов. надвірняньского, етатову школу в Лесївцях, пов. богородчаньского, школу філіяльну в Лузї, пов. надвірняньского; — установити окремого катихита зі сталою платнею в обох школах народних в Надвірній; — именувати суплентом в реальній школї у Львові Стан. Басиньского. 