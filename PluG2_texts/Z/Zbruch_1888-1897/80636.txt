◦ ◦ ◦ ◦ ◦ ◦ ◦ ◦ ◦ ◦

Впреосв. митрополит Сильвестер виїздить з кінцем сего тиждня на осмотр деканата журавеньского, а поверне до Львова имовірно дня 27 н. ст. червня. — Вчера відвідав Впреосвященого архикнязь Леонольд Сальватор з женою. — В справі слїдства против віденьских демонстрантів-москвофілів явив ся у Впреосвященого один из совітників поліції і просив о деякі близші поясненя пригоди. Так само взято поясненя від еп. Куїловского і від пралата о. Білецкого, котрий що-до матеріяльної сторони потерпів найбільше, бо єго трафило найбільше яєць і геть споганило одежу. Вість деяких дневників нїмецких, що нїби-то один из москвофілів у ваґонї замахнув ся ударити митрополита в лице, загально заперечено.   Уведенє жени. З Калущини доносять, що столярскій челядник Рудольф Берс, занятий при роботї в церкви в Підмихайлю, увів жінку Іосифа Якубовского в часї неприсутности мужа і виїхав з нею "в світ". Та не далеко заїхали, бо лише до Львова, де поліція задержала любовну пару і засадила до арешту.   Маркил Желехівскій, ц. к. концептовий практикант дирекції скарбу, упокоїв ся по довшій недузї в 49-ім роцї житя. Покійний, горячій патріот рускій, народовець, брав в молодшім віцї, яко учитель рускої ґімназії, живу участь в справах народних, був членом всїх товариств, в деяких виділовим, ремісниче товариство "Побратим" він був оснував і піддержусав, видав значним коштом илюстровану "Марусю" Основяненка. Пізнїйше через якійсь час був одвічальним редактором "Правди" і "Дѣла". Покинувши учительство, покійний скінчив видїл правничій, зложив всї испити, і спершу був судовим авскультантом, опісля перенїс ся до фінансової дирекції, і тут яко практикант скінчив своє тяжке житє. Покійний був вдівцем і полишив одного сина. Земля покійному пером!   Офіціял намістництва. Під конець минувшого тиждня відбувала ся розправа перед львівским судом присяжних о обманьство против Ант. Штеґля, бувшого офіціяла рахункового при львівскім намістництві, числячого 45 лїт, жонатого, вітця двоїх дїтей. Акт обжалованя закидав Штеґлеви, що вів дуже "непорядне" житє, волочив ся днями і ночами по шинках і публичних льокалях. По смерти першої жінки оженив ся другій раз, але з другою жінкою розійшов ся, щоби навязати тїсні зносини з одною "дамою", котру туманив, що оженить ся з нею, коли розведе ся з жінкою. Характеристичне що Штеґль живучи зі згаданою дамою, відносив ся рівночасно до бюра Верещиньскої, щоби она єго висватала, представляючи себе безженним. Коли вкінци не стало обжалованому грошей на гуляще житє допустив ся він кількох обманьств, за котрі прокураторія потягнула єго до одвічальности. Именно витуманив Штеґль хитрим способом у різних осіб, особливо у купцїв, то грошеві суми то товари, при чім поступав дуже зручно і завдяки сїй зручности не дістав ся вже давнїйше в руки справедливости. Трибунал поставив судьям присяжним 15 головних питань що-до поодиноких фактів. По двогодинній нарадї видали судьї присяжні вердикт, на основі котрого признав трибунал Штеґля виновним обманьства і засудив єго на півтора року тяжкої вязницї, заостреної що 14 днїв постом.   Дѣло   