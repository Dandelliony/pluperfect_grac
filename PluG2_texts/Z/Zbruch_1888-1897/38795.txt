Тиждневник Kłosy перестав виходити. — Статистика мови. 

В польскій журналістиці варшавскій лучив ся в половинї червня факт великої ваги: Поважний илюстрований тиждневник Kłosy по двацять пяти лїтах истнованя перестав виходити за-для недостачи передплатників і страт матеріяльних видавця. В остатнім нумері Кłos-ів подає видавець Соломон Левенталь (жид) справозданє з 25-лїтного видавництва Kłos-ів. Тиждневник той заложив він в роцї 1865, передплату постановив на 8 рублїв (и така цїна була аж до упадку), а редакцію літературного і артистичного віддїлу провадив від початку аж до кінця комітет, котрий за 25 лїт відбув 580 засїдань. Зараз першого (1865) року видавництва прийшло над 1100 передплатників, але при такім числї мусїла бути значна страта. Від 1865 до 1870 року щорічно була страта, аж від 1870 року почали приходи перевисшати розходи, поки в 1875 роцї не були вповнї покриті. Найбільше число предплатників осягла часопись в р. 1880, бо мала их 6.580 платних, але від того року почало ити в долину так, що 1890 р. всїх предплатників платних стануло лише 2.180. Уже в роцї 1882 почав оказуватись дефіцит, бо кошти в тім роцї виносили 52.399 руб. а доходи 51.788., отже страта 611 руб. Від того часу страта зростала, в роцї 1883 зросла уже на 4,759, в роцї 1884 на 9.738 руб., в роцї 1885 на 13.077 руб. і вже до кінця не сходила понизше десятки тисяч рублїв, а за першій піврік 1890 досягла цифри 9.600 руб., отже за цїлий сей рік могла була дійти аж до 20.000 рублїв. Левенталь оголосив докладний рахунок з видавництва Kłos-ів, а з того рахунку показуєсь, що, замикаючи видавництво, потерпів 90.692,14½ рублїв страти. В остатнім числї оголосив він також спис всїх авторів, малярів і різбарів, котрі через 25 лїт брали участь в видавництві, а спис той обнимає до 700 осіб. Упадок Kłos-ів вся журналістика уважає за signum temporis, а сам видавець Соломон Левенталь приписує упадок своєї часописи тій обставинї, що серед нинїшної суспільности польскої не поплачує видаванє часописи патріотичної а на основах реліґійних. Впрочім каже С. Левенталь — від якогось часу почала між суспільностію польскою знаходити послух і аґітація антісемітска, а видавець Kłos-ів єсть семітом... Статистика мови. На початку сего столїтя обчислено, що на цїлій кули земскій говорить: по анґлійски 21 міліонів, по француски 32, по нїмецки 30, по россійски 31, по испаньски 26, по италійски 16 а по портуґальски 8 міліонів людей. З тих 162 міліонів людей, подїлених між сїм мов, зробилось тепер вже 400 міліонів людей, з чого припадає на говорячих по анґлійски 125, по француски 50, по нїмецки 70, по россійски 70, по испаньски 40, і по италійски 30 а по портуґальски 13 міліонов. По анґлійски говорить тепер майже два рази тілько людей, як якою иншою мовою, а таке розширенє анґлійскої мови що раз більше ширить ся. Північна Америка і Австралія доставляють найбільшого числа говорячих по анґлійски, відтак наступає полуднева Африка і Индія. 