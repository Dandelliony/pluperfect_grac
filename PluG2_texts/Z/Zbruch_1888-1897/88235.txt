◦ ◦ ◦ ◦ ◦ ◦ ◦ ◦ ◦ ◦

Рускі посли з ради державної, замешкалі у Львові, виїздять сегодня з-полудня на засїданя до Відня.   Впр. митрополит Сильвестер виїхав вчера з полудня зі Львова до Відня і там перебуде більше-менше тиждень. — Разом з архієреєм виїхав ново-инстальований крил. Пюрко, удаючись до міста Ґориції на двомісячні купелї.   Институція крилошан. В четвер дня 29 н. ст. марта відбула в архикатедральній церкви св. Юра у Львові канонічна институція і инсталяція крилошан: Андрія Білецкого яко архидіякона митрополичої капітули, Іос. Кобиляньского яко пралата-схолястика, Льва Туркевича яко пралата канцлєра і Теод Пюрка яко крилошанина соборної митрополичої капітули.   Відчит д-ра Франка "Польска лєґенда про Шевченка" згромадив в суботу в "Клюбі Русинок" поважне число пань і кільканацять мужчин. Всї вислухали відчиту дуже уважно, бо і відчит був цїкавий. Змісту єго не подаємо за-для того, що він має появитись незабаром в друку.   Великій огонь навістив дня 30 н. ст. марта село Метенїв під Зборовом. Серед сильного вітру згоріло цїлковито звиж 60 загород селяньских. Около 100 родин стратило цїлий свій маєток.   Фальшівники австрійских банкнотів. З Трієсту доносять, що в Удіне в Италії зловлено в великодний понедїлок вечером трех купцїв, братів Каліґарі і их шурина Айта, котрі від давна були підозрінні о фальшованє австрійских пяток. З тої причини мала поліція на них бачне око, хоч довгій час не було против них нїякого доказу. Однако сим разом було инакше. При арештованих найдено 17 пачок, кожда по 100 штук пятиґульденових нот австрійских. Увязнені кажуть, що фальсифікати найшли. Ся справа стоїть в звязи з фальшованєм австрійских паперів, яке вже від двох лїт веде ся в північній Италії на більші розміри.   Обікража церкви. В Брязї, повіта кимполюнґского, закрав ся невислїджений доси злочинець до православної церкви. Злодїй війшов відваженими дверми до середини, розбив скринку, де було до 70 зр., забрав их, а до того взяв ще з престола золоту ложочку уживану при удїлюваню св. Причастія. Відходячи зробив собі ще неумістний жарт, написавши на дверях слова: "Даром прийшло, даром пійшло. Амінь!"   Дрібні вісти. В Бориславі помер урядник галицкого банку кредитового, Валер. Беднарскій.   Дѣло 