Убійство і похорони Белчева.

Софія, 19 (31) марта.
В послїдних часах мали ми тут два великі похорони: бувшого реґента і міністра Муткурова і міністра Білчева. Давнїйшій похорон був більше офіціяльний. Вправдї Муткуров дуже заслужив ся для політики Стамболова, бо по детронізації Александра Батенберґа прилучив ся першій зі своєю бриґадою до маніфесту Стамболова, однакож не був він і не міг бути мужем політичним, бо не мав до того здібностей, а яко чоловік приватний не мав загальної симпатії.
Що иншого мушу сказати о похоронах Білчева. Той закінчив житє траґічною смертію і можна на-певно сказати, що навіть незнані убійцї ледви мали коли-небудь на гадцї єго убивати. Крім того Білчев мав за собою симпатію всїх: і людей правительственних, і людей з опозиції. Помимо злої погоди і студени вилягла на похорон єго майже цїла Софія. Вінцїв на домовинї було так богато, що під конець бракло цвітів в цїлій Софії, а многі люде, поважаючи память покійного, замість вінцїв складають жертви на добродїйні дїли.
Вже минає четвертий день від загадочного атентату, а доси ще нїчо не можна сказати певнїйшого анї о самих убійцях, анї також о характері убійства. Зараз другого дня по замаху механік Партель пізнав одного Грека, котрий в дни замаху о 11-ій годинї перед полуднем купував у него подібний револьвер. Но Грек толкував ся тим, що куплений у Партля подібний револьвер вислав для свого брата до Драгоману, котрий єсть там урядником. Правительство перевело дослїд і дїйстно показало ся, що подібний револьвер вислано ще перед убійством з Софії до Драгоману. Розуміє ся, підозріного Грека випущено на волю. Взагалї можна сказати, що арештовано більше нїж сотку осіб; у многих роблено домові ревізії. Я мешкаю в домі бувшого міністра Сарафіва, у котрого також була ревізія. Сарафов ще перед атентатом виїхав був до Кроатії на свята до свояків жінки. Дома лишила ся на господарстві лиш одна панна, по мимо то поліція не зважала на нїчо і перетрясено цїлий дім. Но всї арештованя і всї ревізії не здались до тепер на нїщо. Нинї само правительство признає ся, що убійцї повтїкали, і для того розписано 20.000 фр. премії в нагороду для того, би зловив або показав слїди убійцїв.
Нинїшна "Свобода" відзиває ся дуже остро о россійскій дипльоматії і о болгарских опозиціоністах. Вину убійства приписує "Свобода" россійскій дипльоматії, котра лише знає всюда устроювати атентати і викликувати революції, щоби потім из заколоту користати. Крім того винить "Свобода" — правда не конче льоґічно — Петра Каравелова длятого, що атентат відбув ся як раз против єго дому. Дальше радить "Свобода" правительству взятись за строгі міри, щоби подібні случаї не могли більше повторити ся; в тій цїли — після ради тої ґазети — не зле було би повиганяти з Болгарії всїх незадоволених людей, замість, як се практикувало ся дотепер, давати им урядові служби.
Після нашої гадки терористичні репресалії не принесуть нїякого хісна. Виганяти з Болгарії людей длятого тілько, що они належать до опозиції, се річ неможлива. Щодо инших строгих мір, то они введені ще перед цїлим роком і більше. Новий прасовий закон, вироблений свого часу Стоїловом, дуже острий; після него прасові провини судять ся без судьїв присяжних, коли міжь тим передовсїм такі процеси не повинні відбувати ся без присяжних судьїв. Не менше строгу контролю установлено на прибуваючих до Софії подорожних. На однім мостї ведучім до міста затримує поліція всїх фіякрів і записує их числа та число гостей. Фіякри, своєю дорогою, обовязані зараз мельдувати до поліції: кого привезли из зелїзницї і де гостей зіставили.
В осібній статьї апелює "Свобода" до Европи, щоб она зірвала зносини з россійскою дипломатією або вже раз полагодила болгарску справу. Сумнїваємось однакож, щоби хто небудь звернув увагу або брав на серіо тото жаданє "Свободи". Бо поминаючи вже факт, що дотепер нїчо не можна ще говорити о характері убійства из-за недостачі доказів, то апель "Свободи", писаний в пересолено-грубий спосіб, оскорбляє далеко більше саму Европу, анїж Россію.
Я-в. 