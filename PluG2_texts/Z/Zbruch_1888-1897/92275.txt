◦ ◦ ◦ ◦ ◦ ◦ ◦ ◦ ◦ ◦

  Репертоар руско-народного театру у Львові від дня 23 до 30 н. ст. вересня буде такій: В недїлю дня 23 н. ст. вересня другій раз "Модний жених", комедія в 4 дїях; ві второк 25 вересня "Мужичка", конкурсова драма в 5 дїях; в четвер 27 вересня "Наталка Полтавка" і "Привіт", хорал М. Копка; в суботу 29 вересня "Пташник з Тиролю" а в недїлю 30 вересня першій раз "Світова річ", комедія в 5 дїях М. Старицкого.   Архикнязь Франц Фердинанд д'Есте, син архикнязя Кароля Людвика і здогадний наслїдник престола, приїхав нинї о 6-ій годинї рано до Львова. На двірци дожидав архикнязя презес вистави кн. Сапіга, віце-презес Ґорайскій і директор Мархвицкій. Кн. Сапіга відпровадив архикнязя до готелю Жоржа, де замешкав. О 8½ годинї удав ся архикнязь на виставу а о 11-ій зложив візиту кн. Віндішґрецови. О годинї 1-ій з полудня відбуло ся снїданє в реставрації францускій. Вечером о 7-ій годинї буде архикнязь на обідї у князя Сапіги а завтра о 3-ій пополудни виїздить назад до Відня. Кн. Сапізї подякував архикнязь за провід і просив, щоби міг передовсїм оглянути віддїл шкільний, віддїл ретроспективний в павільонї штуки, етноґрафічний і панораму. Архикнязь заявив, що цїсар і отець єго архикнязь Кароль Людвик дуже хвалили виставу та запитав, чи в Галичинї носять ще і цїнять народні убори. Кн. Сапіга потвердив се.   Зїзд огородників і пасїчників. Дня 28, 29 і 30 н. ст. вересня відбудуть ся загальні збори галицкого товариства для огородництва і пасїчництва, сполучені зі зїздом любителїв огородництва і пасїчництва. Хто хоче взяти участь в зїздї і в зборах, має зголосити ся або до віддїлів товариства на провінції або до центрального заряду товариства у Львові по лєґітімаційні карти, котрі управнюють до їзди зелїзницею по зниженій цїнї. За зложенєм 1 зр. одержать участники зїзду у Львові відзнаки, надаючи право триразового вступу на виставу, огляненя панорами і спільного нічлїгу. Ґенеральна дирекція державних зелїзниць удїлила участникам зїзду за оказанєм лєґітімаційної карти на час від 26 н. ст. вересня до 3 н. ст. жовтня таких обнижень: 1) їзда II. клясою поспішного поїзду за білєтом II. кляси особового поїзду; 2) їзда II. клясою особового поїзду за білєтом III. кляси особового поїзду і 3) їзда III. клясою особового поїзду за пів білєту III. кляси. Ті що хотять одержати лєґітімаційну карту на зїзд просто зі Львова, мають надіслати на руки секретаря товариства п. Стан. Ляховского, Львів ул. Замойского ч. 5 вкладку 1 зр. на удїл і 5 кр. на оплату пересилки. Члени зїздового комітету, відзначені золотою пчолою, принятою до лївого боку, будуть дожидати прибуваючих гостей при поїздах дня 27 вересня і вкажуть им мешканя. Бюро зїзду буде містити ся в ботанічнім огородї при ул. св. Николая.   Нещастна пригода. З Золочева доносять, що катихита тамошної ґімназії о. Єзерского навістило велике нещастє. Сина єго, ученика VII-ої ґімназіяльної кляси, що недавно як би чудом спас ся від тяжкої недуги, пострілив сими днями зі стрільби в голову в наслїдок неосторожности ученик І-ої ґімназіяльної кляси, Кароль Липиньскій, син властителя Урлева. Стан раненого грізний, бо куля застрягла в висках і тяжко єї добути.   Розширюванє сконфіскованої брошури. Сими днями відбула ся перед судом в Тарнові розправа против селянина Франца Кремпа з Падви, мілецкого повіта, обжалованого о се, що розширював сконфісковану брошуру кс. Стояловского п. з. Ostatni zamach adeniego. Обжалований боронив ся, що не знав нїчого про конфіскату, котра впрочім наступила вже по появленю брошури в продажи і що він брошури не розширяв, лише позичав знакомим. Суд засудив Кремпа на уплату кари в висотї 100 зр.   Холєра. Після донесеня Wiener Abendpost занедужало дня 19 вересня в Галичинї в 25 повітах а 104 громадах 116 осіб, померло 67, виздоровіло 75; на Буковинї занедужало 3, померло 1, виздоровіло 2. У Львові і в Кракові не занедужав сего дня нїхто і нїхто не помер.   Цивільне вінчанє відбуло ся передвчера о 12-ій годинї з полудня в презідіяльнім бюрі львівского маґістрату. Женихом був безконфесійний офіціял воєнної интендантури Оскар Шмідт, а молодою жидівка Еттель Баше Ґрінфельд, дочка львівского реставратора і властителя реальности. Заявленє зложили новоженцї перед презідентом Мохнацким і комісарем львівского маґістрату Кипр. Билиньским, котрий уложив протокол вінчаня. Протокол підписав жених і молода, презідент міста, комісар маґістрату і вкінци два запрошені свідки: фельдмаршал-поручник Бордольо і капітан Ем. з Гайліґів Гайлінґер.   Австрійска армія і державний довг. Як збільшувала ся австрійска армія видно з отсего зуставленя: В 1835 роцї мала Австрія в часї мира 270.000 вояків. У війнї приходило до сего 75 четвертих баталіонів кождого полку, 80 баталіонів краєвої оборони, 39.000 угорского ополченя і 30.000 людей граничарів; разом виставляла тогдї Австрія до бою 500.000 вояків. В 1863 роцї числила австрійска армія в часї мира 284.278 людей, а в війнї 618.735. Знов 30 лїт пізнїйше, 1893 року було в Австрії в часї мира 360.000 людей, в війнї 1,800.000 лінії і оборони краєвої, а 3,500.000 ополченя, разом 5.300.000 уоружених людей. За те мала Австрія в 1835 роцї 689 міліонів державного довгу, 1863 року вже 2500 міліонів, а 1893 року дійшов австрійскій державний довг до поважної суми 13.375 міліонів зр.   Зелїзнича комунікація між Европою і Америкою се найновійшій проєкт, якій повстав в Америцї на вість, що россійске правительство веде будову сибірскої зелїзницї так енерґічно, що замість, як перше проєктовано, в роцї 1904 буде она викінчена вже в роцї 1901. Ся зелїзниця перетне цїлу північну часть Азії і получить Владивостоку порт Тихого Океана з Москвою і Петербургом. Отже тепер задумали Американцї при помочи сибірскої зелїзницї утворити безпосередну зелїзничу комунікацію між Европою і Америкою. В тій цїли має бути збудована нова зелїзннця з Чікаґо до Аляшки, яко продовженє шляху Новий Йорк-Чікаґо. По викінченю обох зелїзниць: сибірскої і американьскої буде их дїлити ще пролив Берінґа 75—80 кільометрів широкій. Американцї проєктують, щоби устроїти під проливом тунель і вибудувати зелїзницю, а тогдї в новім Йорцї буде можна купувати білєти до всїх европейсках столиць.   Дрібні вісти. Екзамінаторами для вступних фармацевтичних испитів на львівскім університетї именовані: з фізики д-р Игн. Закшевскій, з ботаніки д-р Теоф. Цесельскій, з химії д-р Радзишевскій, з фармакоґнозії д-р Немилович, заступником д-р Шпільман, а з-між аптикарів Яков Піпес і яко заступник Кар. Склепиньскій. — Вибір одного члена ради повітової в Грибові з ґрупи громад сїльских відбуде ся дня 24 н. ст. жовтня. — Вибір посла до ради державної з міста Черновець розписаний на день 29 н. ст. жовтня. — В велицкій копальни помер скоропостижно в часї познаньскої прогульки д-р Ружицкій з Хелтна. — Доповняючій вибір посла на сойм краєвий з ґрупи більшої посїлости в окрузї стрийскім, на місце пок. Октавія Пєтруского, розписаний на день 8 н. ст. падолиста.   Дѣло   