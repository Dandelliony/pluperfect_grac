◦ ◦ ◦ ◦ ◦ ◦ ◦ ◦ ◦ ◦

Додатково до оголошених запросин до участи Русинів в прогульцї "Бояна" до Праги подаю интересованим до відомости, що: 1) виїзд зі Львова дня 17 н. ст. липня наступить шляхом зелїзниць державних на Стрий Самбір-Живець в годинї 8.25 вечером; 2) на цїлій лінії можуть участники всїдати до возів призначених для "Бояна", але мусять до Живця купити собі білет из стації, де всїдають; 3) половину коштів подорожи [10 зр.] мусять участники прогульки зложити найдальше до 13-го липня, щоби тим способом дати можність запевнити собі потрібну скількість возів, розсилки лєґітімацій, підвод, мешкань і пр.; 4) всї участники дістануть листовно по 13-ім липня повідомленя о проґрамі прогульки, надто о місци і часї зібраня у Львові перед виїздом для близшого пізнаня і порозуміня. Вкінци заявляю на численні запитаня, що годї означити, якої квоти кому на дорогу потрібно, — се вже залежить від вигід і потреб личних. — Володимир Шухевич, Львів, ул. Чарнецкого н-р 26.
Руска капітула перемиска приїхала 2 н. ст. липня ґреміяльно до Станіславова, щоби представити ся еп. Пелешеви. По полудни дав еп. Пелеш обід на честь прибувших крилошан.
Общество "Руских Дам" повідомляє, що заповіджений на день 6 н. ст. липня фестин на Стрільници не відбуде ся того дня, а відложений на суботу 11 н. ст. липня.
З Станіславова пишуть нам: Тяжке горе навістило д-ра Юрія Конкольняка: єго жінка Михайлина з Танячкевичів по 2-місячній прикрій недузї умерла нинї 3 липня рано. Смерть сеї симпатичної особи викликала між станіславівскими Русинами щирий жаль. Всї ми сердечно співчуємо з заслуженим мужом, вельми поважаним д-ром К. А коли ся сумна вістка розійдесь по Станіславщинї та Товмаччинї, то витисне не одну горячу сльозу у приятелїв і щирих знакомих д-ра Конкольняка, котрих сей симпатичний і загально люблений муж та неструджений помічник усїх терплячих має богато-богато.. Похорони покійної відбудуть ся в недїлю о год. 4 з полудня.
О провінціяльнім синодї рускім нотують чужі дневники різні вісти — очевидно лише здогадки, бо наш епископат справи синоду держить в найбільшій тайнї. То лиш певно знати, що синод відбудесь 20-го вересня.
В Слободї-Раранчу на Буковинї, де перед кількома лїтами перейшло з православія на гр.-кат. віру кількасот селян, настав межи православним священиком Левеску а православними громадянами новий роздор з причини, що о. Левеску мішає ся в громадскі справи і сїє між громадянами незгоду. Депутація селян з Раранча була в сїй справі 30 н. ст. червня у митрополита Андрієвича і зажадала усуненя пароха, заявляючи, що инакше перейдуть всї Раранчане на греко-кат. віру.
Дрібні вісти. Митрат о. Мих. Сїнгалевич повернув позавчера з довшої відпустки до Львова. — Бувшій бурмістр Коломиї Цофаль помер недавно у Відни. — В Станіславові похоронено позавчера помершого на тиф адвоката Маркила Емиповича. — Цїсар дарував громадї Бишківцї повіта бучацкого 50 зр. на будову школи. — Маршалок краєвий кн. Е. Сангушко повернув вчера рано до Львова. 