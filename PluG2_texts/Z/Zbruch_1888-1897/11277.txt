Конфіската – Гуцульска Спілка промислова в Коломии – В Грибовичах – Від наочного свідка

161-ше число „Дїла“ сконфискувала нам ц. к. прокураторія державна так пізно, що ми не були в силї видати того-ж самого дня нового накладу, а розіслали єго аж на другій день т. є. вчера.
Гуцульска Спілка промислова в Коломии закупила оногди весь запас роботи наших славних майстрів з Яворова Василя і Николи Шкрибляків. Суть то жировані і вирїзувані боклажки, коробочки на тютюн, коробочки на цукор, пугарчики і инчі поменші рїчи. від их же тети, Настунї Вепрюк, закупила Спілка вовняну ткань: запаски і дзюбенки, дротові і прості, та скатертки на показ для купцїв. І деревляні рїчи і вовняна ткань на причуд красні, а можна буде их оглядати в „Народній Торговли“ в Коломии, де будуть виставлені через довшій час. Кілька тих предметів були сими днями виставлені в „Народній Торговли“ в Станиславові. Спілка замовила у тих людей дальшу роботу і входить в звязи з цїлою родиною Шкрибляків. При нагодї повисшого закупна переконалася управа Спілки, що молодшій брат, Никола Шкрибляк дорівнює вже свому старшому братови Василеви, так що маємо теперь уже двох славних майстрів, що гідно переймили талант по своїм вітци та ще й перевисшили єго.
В Грибовичах під Львовом в громадскій читальни буде викладати дня 5 н. ст. серпня п. А. Барта, учитель дубляньскої школи рільничої, „Про штучні навози“. Виклад буде рускій.
Від наочного свідка одержуємо отсе віридостойне письмо: Нинї, т. є. 2. серпня перед годиною 10. перед полуднем прибув до Львова в повнім риштунку маршовім баталіон полку піхоти ч. 89, стаціонований в Городку. Марш то одноразовий не дуже великій, але і не малий, бо мабуть троха більше як 30 кильометрів. Перед рогачкою Городецкою відбувся спочинок, т. зв. Rast, і доси все було ще добре, хоч можна було добачити крїпке утомленє на деяких жовнїрах. Але коли похід увійшов до міста, жовнїрів овіяв тяжкій воздух і спекота почала им доскулювати, то вже на улици Городецкій деякі слабші почали з ніг валитись, а сторожа стійкова звозила их. Таких ослаблень лучалось чим раз більше, а коли пляцом Стрїлецким зближався похід до касарень при ул. Театиньскій, то до сїней кождого дому люде приватні вносили мародів, а на т. зв. шкарпах можна було бачити яких до 30 слабих. Люде світскі оказали в тім случаю богато співчутя для ослаблених, бо і очунювали их і відвозили фіякрами на місце призначеня. На оповіщенє осіб світских явився на шкарпах підполковник з лїкарем і кількома официрами і занялися по людски долею хорих; з тих один сконав таки по дорозї а і 2 другі давали слабі ознаки житя. Знаючи, що на случай маршів установлено для кождої компанії т. зв. Compagniwägen, дивною рїчею се видаєся, чому начальні власти войскові не позволяють их уживати на тяжких маршах, аби жовнїр не потребував двигати на собі в часї спеки всї прибори?... 