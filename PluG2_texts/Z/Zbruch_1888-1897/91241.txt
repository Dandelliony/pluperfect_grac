◦ ◦ ◦ ◦ ◦ ◦ ◦ ◦ ◦ ◦

  Вечерок з танцями відбуде ся в Бережанах в недїлю дня 12 н. ст. серпня заходом академіків в салях Рускої Бурси. Чистий дохід призначений на добродїйні цїли. Початок о годинї 8-ій вечером. Стрій для пань народний або візитовий, для панів балевий. Вступ від особи 1 зр. Запросини розіслані, а хто не одержав зволить удати ся до п. Кл. Глїбовицкого в Бережанах. — Комітет.   Процес о державну зраду відбув ся дня 31 н. ст. липня в Празї против Вячеслава Сими, відбуваючого кару 12-лїтної вязницї за фальшованє грошей. Сима написав дня 27 н. ст. мая на простиралї великими буквами кілька стрічок анархістичного змісту що містили в собі також державну зраду, а відтак повісив простирало у вікнї своєї келії. Лише з трудом удало ся вязничній сторожи усунути простирало, бо Сима забарикадував двері келії і боронив входу до неї. При розправі оправдував ся обжалований в той спосіб, що допустив ся умисно нового переступу, щоби ще раз станути перед судом, бо він засуджений невинно за підробленє грошей. Суд засудив Суму на дальших 11 лїт вязницї.   Рада міста Львова ухвалила на вчерашнім засїданю на внесенє презідента міста Мохнацкого вислати до цїсаря кондолєнційну депешу з причини траґічної смерти архикнязя Вільгельма. — Дальше ухвалено домагати ся від дирекції елєктричного трамваю, щоби кондуктори звільнювали біг возів на деяких вузших місцях. — Вкінци рішено субвенціонувати дальше підприємство глубокого верченя на виставі краєвій квотою 1050 зр. на рури і по 8 зр. від виверченого метра аж до глубини від 300 до 500 метрів, щоби пересвідчити ся, чи можна буде дістати ся до жерельної води. Доси вивертїло вже підприємство 300 метрів, однако верченє все ще відбуває ся в опоцї.   Огнї. Дня 28 н. ст. липня повстав огонь в Ярчівцях, золочівского повіта, на фільварку ґр. Войт. Дїдушицкого. Причиною пожару були искри, що вилїтали з парової молотїльнї. Огонь знищив стодолу, 2 стайнї, шопу і наробив шкоди около 20.000 зр., а крім того знищив збіже і господарскі знаряди арендатора фільварку, Давида Шенфельда, вартости около 25.000 зр. Шкода ґр. Дїдушицкого була обезпечена на 12.000 зр., Шенфельда на 12.620 зр.   В справі ученика самбірскої ґімназії Єґермана, засудженого трибуналом суду самбірского на три тижднї вязницї за побитє [тяжку ушкоду тїла] проф. Солтиса підчас науки в клясї, відкинув найвисшій трибунал жалобу неважности внесену Єґерманом, а натомість ще прихилив ся до відклику прокураторії що-до низького виміру кари Єґерманови і підвисшив єї з трох тижднїв на три місяцї.   Мясо в лїтї консервує ся кілька днїв при помочи квасу борового [acidam boraсі]. Квасу того можна дістати в кождій аптицї, а найлучше купити єго за кількадесять крейцарів у Ганкого у Львові. Квас той товче ся дуже мілко і обсипує ся ним мясо, або розпускає ся дві ложочки єго на пів склянки води і тим розчином натирає ся мясо. Сли відотне ся кусник мяса, то свіже мясо треба знов посипати квасом. В той спосіб консервують мясо, котре привозять з Австралії до Анґлії.   Дрібні вісти. В Заболотові отворив христіяньску корінну торговлю п. Михайло Кривецкій. — Вінчанє п. Николая Гелюха, окінченого богослова, з панною Емилією Ярошиньскою, дочкою старшого учителя в Брідку на Буковинї відбуде ся дня 9 н. ст. серпня.   Дѣло   