◦ ◦ ◦

Судовий округ бобрецкій отворено знов для торгу худобою, бо зараза пискова і ратична там вигасла. Инші повіти ще замкнені.
Засїданє Ради міста Львова відбуло ся дня 27 жовтня. Насамперед сконстатував президент Мохнацкій, що Львів доси вільний від холєри. Дотеперішні кошти на цїли санітарні виносять 50.000 зр. Вкінци висказав президент подяку комісіям санітарним, котрі доси дуже ревно трудились і ще трудять ся. — Дальше принято до відомости рахунок коштів на приготовленя до принятя Є. В. Цїсаря. Кошти виносять 20.415 зр. Закуплені матеріяли втягнено до инвентаря громадского а на случай потреби буде можна их ужити. — Вкінци ухвалено вибрати комісію з 5 членів, котра поробила би студії і передвступні розслїди що до будови стації елєктричної для заведенятрамваю елєктричного у Львові. Комісії ухвалено виплатити на кошти 3000 зр. і вибрано до неї радних: Ґоломба, Маріяньского, Кендлєрского, Шаєра і Радзишевского.
З салї судової. Пята каденція судів присяжних зачала передвчера свою роботу справою Катерини Янковскої, обжалованої о убійство власної дитини. Янковска доказувала, що дитина сама задусила ся в повитю, а она вже неживу закопала. Суд прийшов до переконаня, що Янковска справдї не убила своєї дитини і увільнив єї одноголосно від вини і кари. — Друга справа, котру суд вчера розбирав то надужитє власти і спроневіренє грошей листоносом Якимом Величком. Він має 8 дїтей, через то і бідний. Від р. 1889 будучи грошевим листоносом, а маючи до удержаня так численну родину, задержував собі що дня потрібні гроші з сум видаваних єму почтою на сплату переказів почтових. Щоби змилити контролю, підрабляв підписи і дупликати переказів, — ждав, аж другі гроші візьме і ними сплачував адресатів, котрі таким способом не діставали грошей на час. І з листів грошевих виймав також гроші, а відтак по двох, трех днях вкладав знов, заклеював штучно і передавав адресатам. Так довів він до дефіциту 8.742 зр. 27 кр. Аж раз банк не діставши грошей на час, а в 3 днї пізнїйше, дав причину до слїдства, котре викрило вину Величка. Він признав ся зовсїм до вини, але каже, що то робив з великої нужди. Розправа потягне ся мабуть зо два днї.
Поєдинок на пістолєти відбув ся вчера у Львові межи дром Р. а капітаном В. Капітан тяжко ранений в околици черева, але на разї не грозить єму небезпечність.
Холєра. Від 6 днїв не занедужав нїхто в Кракові на холєру і взагалї стан здоровля в краківскім повітї добрий. За те в Тиньци в велицкім повітї занедужало 6 осіб мабуть на холєру і з них померло три; в Подґужу лучив ся також оден випадок холєри, в Пісках 1 (разом єсть там 25 хорих); а у Відни 6.
Самоубійство. В Петриківцях застрілив ся з револьверу Став Морус, маґазинєр зелїзничій з Загірян. Причиною до сампубійства мала бути нещасна любов.
Девятьдесять і вісїм лїт в монастири. У вірменьскім монастири св. Якова в Єрусалимі померла — як доносять вірменьскі ґазети — монахиня Фруттенда в 115-ім роцї житя. Она була 17-лїтною дївчиною, коли вступила до монастиря, отже прожила в нїм не менше лиш 98 лїт. 