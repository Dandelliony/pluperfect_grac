Вироби нашого промислу домашнего. — Из Збаражского.

Вироби нашого промислу домашнего вміють використати віденьскі гандлярі і роблять на них добрий интерес. І так пишуть з Кальсбаду, що там появляють ся спорадично наші вишиваня, ґердани і килимки та продають ся, мов надзвичайні рідкости, по нечуваних цїнах. Торгують ними Віденцї. І так за ґердани з перлинок, обшиті ленточками та з замочком до ношеня на шиї, жадають по 25 зр.; за килим вартости в Галичинї 15—25 зр., жадають 50 зр. Як видно з того, то можна би робити добрий интерес на таких виробах, а н. пр. топірцї гуцульскі розходились би сотками. Та що-ж, коли ми самі не маємо нї змислу нї відваги до піднесеня нашої торговлї. А треба знати, що від цвітня до тепер було в Карльсбадї 19,000 родин, тож і можна було неодну річ сторгувати добре. Из Збаражского.
[Письмо п. Тадея Федоровича з Клебанівки до "Дѣла".]
Почтенна Редакціє!
На підставі закона прасового прошу о уміщенє слїдуючого письма:
В чч. 154 і 156 Вашої почт. часописи вичитав я в допаси из Збаража факти тенденційні і з правдою минаючі ся, а що дотикають моєї особи, то бачу ся спонуканим на них відповісти. І так:
Неправдою єсть, яко-би я ставив внесенє, щоби жадного Русина до видїлу не допустити.
Неправдою єсть, яко би запала ухвала більшої посїлости під моїм предсїдательством, що не треба згодити ся на віце-маршалка з меншої посїлости. Противно, за тим я промавляв, а з моїм внесенє більша посїлість згодила ся.
Неправдою єсть, що вибрано одного двірского економа. Вибрано тілько укінченого правника, конціпієнта нотаріяльного, котрий єсть настоятелем дібр збаражских.
Неправдою єсть, що довга і бурлива нарада вела ся над тим, чи погодити ся з меншою посїлостію. О тім навіть бесїди не було. Довга але не бурлива нарада велася над тим, кого вибрати маршалком, а п. Возняковскій був за мною але не против мене.
Неправдою єсть, що більша посїлість хотїла приняти депутації менчої посїлости; просила тілько о хвильку проволоки, позаяк хотїла вперед свої наради скінчити.
Неправдою єсть, що коли приступлено до вибору председателя виборів, предложив я на предсїдателя кс. ґвардіяна. Перше внесенє поставив о. Сїчиньскій, предкладаючи п. Черняковского, а доперва потому я просив кс. ґвардіяна, котрий ся ухилив. Неправдою отже єсть, що внесенє о. Сїчиньского утримало ся над моїм, позаяк жадного голосованя не було.
Неправдою єсть, що по промові о. Заячківского шляхта жадала голосованя (якого?). П. староста і предсїдатедь п. Черняковскій жадали передовсїм, одвітно до реґуляміну, провіреня виборів радних, а потім мала наступати відповідь на жаданє о. Заячковского.
Неправдою єсть, що лишивша ся шляхта, по опущеню салї меншою посілостио, приступила до уконституованя. Шляхта згодала ся на моє представленє, щоби віцемаршалок був з меншої посїлости і вислала п. Мечковского, а не кс. ґвардіяна, щоби запросив меншу посїлість до салї, позаяк готова дати відповідь. Коли менша посїлість мимо того не хотїла явити ся, висилаючи тілько о Заячківского, забирано ся приступити до уконституованя. Тогди доперва, знову на моє внесенє, вислано ще раз кс. ґвардіяна і п. Тшцїньского, щоби ще раз запросили до салї меншу посїлість і заявили, що більша посїлість годить ся на вибір віцемаршалка з менчої посїлости. А доперва тогди, коли вислані заявили, що менча посїлість жадає, щоби зібрані в сали радній, представителї більшої посїлости і міста вийшли з неї на коридор, приступлено до уконституованя.
Неправдою єсть, що потім наступила межи зібраними сварня. Цїлий вибір відбув ся в найбільшій згодї і одноголосно, а всї розійшли ся в найлїпшім настрою.
На закид, що я рад з того, що в видїлї нема жадного Русина — не відповідаю.
З почтенєм
Фаддей Федорович. 