◦ ◦ ◦ ◦ ◦ ◦ ◦ ◦ ◦ ◦

Анкету в справах народного театру скликує видїл "Рускої Бесїди" у Львові на понедїлок 1-ого н. ст. лютого о 7-ій годинї вечером. До тої анкети запросив видїл всїх давнїйших референтів театральних і делєґатів замісцевих, котрі мали нагоду познакомити ся з ходом справ нашого театру.   Народне віче відбуде ся дня 30 с. м. в Чортівци в повітї городеньскім для наради над виборами до ради державної, над окружними громадами, законом ловецким і т. д.   В недїлю дня 31 н. ст. сїчня с. р. о годинї 3-ій відбудуть ся надзвичайні загальні збори товариства "Академічна Громада" зі слїдуючим порядком дневним: 1) прочитанє протоколу з попередних загальних зборів; 2) справозданє касієра зі стану фонду запомогового; 3) прочитанє нових статутів; 4) доповняючій вибір видїлових; 5) нарада над реґуляміном; 6) внесеня та интерпеляції. — У Львові 26 сїчня 1897. За Видїл Изидор Голубович голова, Иван Білик писар.   Про гостину нашої дружини театральної в Долинї пишуть нам, що она найшла як посеред тамошної рускої интеліґенції так і польскої, а не менче і околичної сердечний привіт, бо і дружина театральна своїм поведенєм і грою заслугує на се. Особливо щиро опікуєсь нашою дружиною і сценою начальник тамошного суду, радник Грабовиньскій, а знов о. Щуровскій из Струтина вижного приїздить на представленя з значним числом тамошних селян. — В пятницю, суботу і недїлю грає дружина в Болехові, а 31-го с. м. і в перших днях лютого знов в Долинї, а відтак вибере ся правдоподібно до Стрия.   Пригадуємо, що перші вечерницї "Рускої Бесїди у Львові" відбудуть ся сеї суботи [30 н. ст. сїчня]. Близших информацій можна засягнути вечером в "Рускій Бесїдї", де і на лісту учасників вписати ся треба.   Вечерок з танцями устроюваний "Академічною Громадою" відбуде ся як звістно ві второк 9 н. ст. лютого с. р. в великій сали Народного Дому. Вечерки нашої академичної молодежи мають за собою добре заслужену славу, тому то й ми можемо сміло як найчисленнїйшу участь в них припоручити нашій Вп. Публицї, тим більше, що "Акад. Громада" се одиноке руско-народне товариство, котре сего року піднялось устроїти вечерницї доступні найширшим кругам нашої интеліґентної публики. Спішіть же Вп. Родимцї дня 9 лютого до "Народного Дому", де Вас ожидати-ме весела, невимушена щиро-руска забава, де почуєте й нашу милозвучну пізню і де за оплатою невеличкого вступу зможете знаменито причинитись до збільшеня фонду запомогового нашої убогої акад. молодежи. Про старанно ведені приготованя нема потреби широко писати; згадати-б хиба, що грати буде знаменита музика 80-го полку піхоти та що провід танцїв обняв славно-звістний у Львові аранжер п. Сарачиньскій. Хто через недогляд доси не одержав запрошеня, зволить ласкаво звернути ся листовно до "Академічної Громади" (Ринок ч. 10), котра не гаючись вишле на вказану адресу.   Курс для шевцїв у Львові розпочав ся в недїлю в льокали товариства достав для армії, при ул. Зеленій. Управителем курсу є п. Целевич, бувшій народний учитель, орґанізатор шевцїв угнівских і першій основатель угнівскої школи шевцїв. На курс у Львові записало ся 12 слухачів, між ними кількох молодих майстрів.   Дирекція почт і телєґрафів оповіщує: З днем 25 сїчня с. р. взглядно з днем розпочатя руху зелїзничого на просторони Острів–Підвисоке шляху Острів–Галич буде заведена на стаціях зелїзничих Острів-пристанок, Ходачків великій, Денисів–Купчинцї, Слобода-Теофільпілька, Козова, Криве, Потутори, Мечищів, Награбє і Підвисоке загальний рух телєґрафічний з ограниченою службою денною.   Женщина кандидатом на сенатора. Коли у Львові вибрано учительку паню Льоншан на члена окружної ради шкільної — настало зачудуванє, не аби-яке. В Америцї було би се річію зовсїм дрібною. Тамошні дневники доносять ось, що панї Mary С. Hobart, женщина дуже спосібна і дїяльна в боротьбі політичній, кандидує на сенатора з Монтани і готова засїсти в сенатї в Вашінґтонї.   Дѣло 