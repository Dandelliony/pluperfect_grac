Вибори в Ставропигійскому институтї. — Заявленє львівскої "Нар. Торговлї".

Вибори в Ставропигійскому институтї.
В Томину недїлю, по стародавному звичаю, зібралися члени Ставропигійского института в полудне для вибору старійшини, двох заступників старїйшини, 12 членів видїлу і 3 членів комисії контрольної. Збори відкрив старїйшина Ставропигії д-р Исидор Шараневич і здав справу з дїяльности видїлу в проминувшому році. Так піднїс, що того року институт побудував на місце старого новий дім, сполучивши єго з сусїдним старим, але обновленим, покрив єго бляхою і таким способом з двох домів став один дім більшій. Дальше піднїс, що лучше поміщено віддїл машин друкарнї і магазин паперу, улучшено поміщенє бурсаків, вибруковано одно подвірє, оба подвіря сполучено вигідним тунелем, поправлено канализацію домів, збогачено черенками друкарню, котра напечатала церковну книгу Часослов і тепер почала печатати Євангеліон, — що устроєно археологично-библіографичну виставу і т. д. Всї ті справи вимагали видатків, а мимо того розходи не перевисшили доходів. Опісля згадав старїйшина, що декотрі з богослужебних фондацій вже уладжені, а другі, як і стипендійні фондації, по можности уладяться; дальше заповів, що сего року появиться одно дїло дотикаюче Ставропигії а на другій рік вийде ІІ-гій том виданя ювилейного. Зібрані подякували д-ру Шараневичу, вставши з місць. Предложені бухгальтерією річні рахунки передано для розгляду контрольній комисії, а потім приступлено до виборів. Аклямацією вибрано старїйшиною д-ра Ис. Шараневича, а заступниками старїйшини проф. Мих. Поляньского і сов. Теоф. Бережницкого. Потім картками вибрано до видїлу: С. Гавришкевича, Д. Глиньского, Джулиньского, Ж. Клемертовича, д-рів И. Литиньского, Людкевича, Савицкого, сов. Теоф. Савчиньского, Якова Савчиньского, Н. Сивуляка, Д. Чипчара і д-ра Н. Яновского, — а до контрольної комисії вибрано: Білоруского, Глиньского і Стебельского. Институт Ставропигійскій числить тепер 63 членів, з котрих 32 живе у Львові.
Заявленє львівскої "Нар. Торговлї".
Идучи за голосом народу, відкрили ми дня 26 н. ст. марта с. р. осьмий з ряду склад Народної Торговлї в Снятинї. Ціль, яку має наше товариство, звістна всїм тим, котрі знають обставини, в яких знаходиться край і нарід наш, тож і уважаємо злишним о тім тут розводитись, а то тим більше, бо пояснили ми єї в попередущих наших відозвах і річних справозданях.
Основою нашої нинїшної відозви єсть: повідомити Впов. Публику нашу о відкритю филії нашого товариства в Снятинї і зложенє прилюдної подяки тим Вп. Мужам і Копораціям, котрі так ревно займалися приговляючими роботами і котрі взяли участь в самім торжестві відкритя сеї филії. Тут з приятностію мусимо признати, що приготовляючі роботи ведені були з патріотичним посвященєм, чого доказом єсть так значне число ново-приступивших членів, яке ми вписали з снятиньского повіта в книги нашої институції. З признанєм також належить піднести, що за старанєм місцевих і замісцевих патріотів і прихильників нашого товариства відбулося відкритє сего складу в надзвичайно торжественний спосіб при участи представителїв властей, нашої патріотичної интелигенції, духовеньства, учительства, міщаньства і селянства.
Всїм тим Вп. патріотам і прихильникам нашої институції, представителям властей і місцевої читальнї за труди их; коло основаня филії нашої в Снятинї і за их участь в торжестві відкритя складаємо сим прилюдну подяку, упрашаючи их заразом о піддержку нашої институції і в будуще.
При сїй нагодї маємо честь повідомити, що з днем 31 марта сего року переняли ми інтерес окружної Народної Торговлї в Самборї на наш рахунок і від того дня провадимо єго яко девятий склад нашого товариства в тім самім льокали, де поміщена була окружна Народна Торговля в Самборї.
Ново-отворені склади наші в Снятинї і Самборї заосмотрено в товари свіжі а старанєм нашим буде — після сил наших урядити склади ті так, щоби відповідали потребам місцевим.
Поручаючи товариство наше і склади єго прихильности і взглядам Впов. Публики, надїємося приступленя нових членів до нашої институції, щоби тим сильнїйше, успішнїйше і сполученими силами розвивати єї що-раз красше і интензивнїйше.
У Львові, 8 цвітня 1889.
Від управ. совіта Народної Торговлї, товариства зарегестр. з обмеж. порукою. 