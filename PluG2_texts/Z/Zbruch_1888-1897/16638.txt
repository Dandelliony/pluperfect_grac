Промова руска Радована Кошутича при отвореню зборів "Товариства славяньского им. Миклосича"

"Товариші! Се поступованє наше зробить справдї добре вражїнє у людей просвічених, але найдуться і такі, що начнуть показувати на нас пальцем та з погордою зватимуть нас панславистами. Тому з гори тим всїм панам заявляємо, що принимаємо се имя о стілько на себе, о скілько єго принимають катедри славяньскої филології при австрійских университетах у Відни, Грацу, Празї, Львові. Єсли-б було зборонено слїдити исторію культури Славян, то всїх людей, що дїлають в тім напрямі, прогнано-би з краю, а єсли-б се знов було чимсь непотрїбним для науки, то Є. В. цісар не именував-би професорів для катедри славяньскої филології. А тому, що правительство творить згадані катедри, признає оно працю над культурою, исторією, язиком і литературою за рїч потрїбну і необходиму і тому, товаришї, надїємся не лише апробати нашого поступованя, але і підпомоги найвисших кругів. Єсли-ж нас хто в тім змислї назве панславистами, приймемо се имя яко почесть, бо по нашій сторонї стоїть наука, катедри славистики университетів австрійских і правительство; єсли же схоче хто нас, так именуючи, обкинути грязею политичних инсинуацій, то повідаємо ему, що наше лице єсть надто чистим і світлим, щоб єго могло покаляти болото клевети — оно впаде на лице того, що єго кинув. Мало нас єсть, початок тяжкій, але не лякаймося, братя! Наше поступованє буде отверте, бо ми не маємо нїяких злих намірень, і начнїм горячо роботу культурну, як молоді люде, котрі готові все посвятити, щоб добитись своїх идей. Не грозить нам, товариші, погибель від меча, як Славянам на Балканї, але погибель культурна. Познакомімся, працюймо над собою, поважаючи взаїмно святости народні, щоби Славянщина зрівналася з культурою инших народів і мов луч цивилизації спільно пішла з нею, котра в противнім случаю погубить нас. Витаю вас ще раз товариші! В имя культурного пізнаня на ниві славяньскій, мов ті каменярї, други молоді, сміло вперед!" 