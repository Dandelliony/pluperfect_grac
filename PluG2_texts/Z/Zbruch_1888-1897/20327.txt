Про читальню "Ранна Зоря". — Галицке ц к. намістництво — то особливий уряд.

Міщаньска читальня "Ранна Зоря" в Калуши таки наконець, по кількох лїтах боротьби з ц. к. староством і ц. к. намістництвом галицким, зможе вже завязатися. На рекурс до ц. к. министерства справ внутрїшних, внесений калускими міщанами, а уложений дуже совістно д-ром Василем Дїдошаком, дістали міщане через староство калуске ось таке рїшенє (в польскім язиці): "Вис. ц. к. министерство справ внутрїшних, увзглядняючи рекурс Михайла Рубчака і товаришів знесло рескриптом з дня 20 сїчня с. р. ч. 22.859 рїшенє ц.к. намістництва з дня 28 серпня 1888 ч. 51.212, котрим заборонено завязати руску читальню "Ранна Зоря" В Калуши, з причини, що заборона намістництва не має належного оправданя в постановах §-у 6. закона з д. 15 падолиста 1867 (В. з. д. ч. 134). В наслїдок того і вис. ц. к. намістництво рескриптом з дня 11 лютого с. р. ч. 5882 заявило, що против статутів читальнї "Ранна Зоря" не має нїякого заміту. Повідомляючи о тім основателїв згаданої читальнї, пересилаю один з примірників статута з порученєм, щоби, як товариство уконститууєся, донесли сюда о льокали, де товариство буде уміщене, і о назвищах членів заряду. Ц. к. староста Дроздовскій." — Коли калускі міщане одержали се рїшенє, запанувала межи ними велика радість і зараз вислали письмо з подякою д-ру Вас. Дїдошакови. Міщаньску читальню в Калуши, як звістно, розвязало калуске староство ще перед чотирма роками, в часї перед виборами до ради державної, боячись, щоби организація міщан в читальни не повалила тогдїшного митрополичо-правительственного кандидата о. Сїнгалевича.
Намістництво потвердило то розвязанє читальнї, а потім знов два рази заборонило міщанам відкрити нову читальню, поки наконец министерство не взяло міщан в оборону. Хоть боротьба тяглася чотири роки і вимагала богато заходів, — то все таки она оплатилася: правда побідила на радість руского міщаньства. — І ще одну мусимо учинити замітку: ц. к. староста калускій п. Дроздовскій пише до основателїв читальнї по польски, хоть рекурси вношено в язиці рускім і хоч руска читальня — то чей же партія руска. Чи калускій староста нїчого не знає про основні закони державні і про дотичні обовязуючі єго розпорядженя министерскі?!
Галицке ц к. намістництво — то особливий уряд. У него єсть той дуже вигідний звичай, що на рекурс зовсїм не відповідаєс я,  а складаєсь єго до актів, тай тихо, ша! Напише хтось в деякій газетї, що тілько а тілько лїт рекурс залягає і відповіди нема, — нехай собі пише! А вже особливо Русини мають то щастє, що на их рекурси ц. к. намістництво не ласкаво відповісти. Ось н. пр. ще з початком вересня 1886 р. внїс косівскій комитет вічевий рекурс до ц. к. намістництва против незаконного розвязаня віча народного в Косові і просив, щоби рїшенє рекурсу було доручене одному из членів комитету вічевого. Від того часу минуло вже півтретя року, а рїшеня рекурсу як нема, так нема! Косовяне думали, що бодай уже, як настав новий намістник гр. Баденій і заявив, що не стерпить нїяких рестанцій, надійде рїшенє рекурсу, — так нї, до нинїш ного дня анї слиху анї диху! Члени комитету просять п. намістника гр. Баденія вглянути в тую справу і зарядити, щоби рекурс з вересня 1886 р. був бодай до кінця 1889-го року полагоджений. 