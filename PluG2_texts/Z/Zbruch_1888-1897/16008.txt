Самоволя полиціянтів громадских. —  Дрібні вісти.

Самоволя полиціянтів громадских в Раві рускій. "Kurj. Lw." подає такій образець з галицкої автономії: В Раві рускій єсть начальником громади, alias бурмистром п. Адам Сїнкевич, органист, котрий вже від довгих лїт живе в незгодї з міщанином К. Верещаком. Нераз сварились они з собою а все кінчилась сварка взаїмною відгрозою: "я тебе вже навчу розуму, я тобї покажу". Розумієся, що ті слова мусїли подїлати і на органи підчинені п. бурмистрови, бо також часто полиціянти висказувались, що "тому Верещакови справлять баль". І справдї доконали они дня 21 н. ст. падолиста свою погрозу. Побачивши пізно вечером Верещака в будинку громадскім припали до него два полиціянти Ив. Пїстун і Павло Шутек та так збили, що треба було єго аж відвести до дому. Жїнка Верещака подала жалобу в суд і почалось слїдство, а тимчасом деякі міщане удались до п. бурмистра з запитанєм, яке значенє має ціла та справа. П. бурмистр не вияснив їм справи, ба навіть ще погрозив їм увязненєм та назвав бунтівниками. Міщане удались до старости і сей прирїк розслїдити цілу справу з всею строгостію. Згадані полиціянти були кілька разів вже судово карані і хотяй п. бурмистрови треба мати слухняні органи, то все таки можна через них і самому попастись у біду.
Дрібні вісти. Доповняючі вибори одного посла на сойм краєвий з більших посїлостей округа жовківского розписані на день 20 грудня с. р. — Заступником першого директора краківского товариства убезпечень в місце гр. Мицьельского вибраний Ант. Вротновскій, бувшій директор банку краєвого. — Маршалок краєвий повернув сими днями до Львова. — Склад фабричної обуви з Медлинґ мусить стерегти полиція львівска, бо шевці львівскі програвши справу у промислових властей, самі хотять пімститись; передвчера вечером кинув хтось трема камінями до шиб вистави і стовк дві шиби. Шкоди не потерпїв властитель складу п. Френкель, лишь асекурація, вкотрій ціле урядженє склепу убезпечено. — Головою товариства "Лютнї" вибраний п. Едмунд Люкас, совітник магистрату, а диригентами пп. Цетвиньскій і Невядомскій.  