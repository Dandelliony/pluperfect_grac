◦ ◦ ◦ ◦ ◦ ◦ ◦ ◦ ◦ ◦

Вигляд Львова змінить ся в де-чім а то за-для переміщеня торговицї з Галицкої площи, де наші Бойки торгують, до противлежної реальности Бісядецких, котру громада міста Львова недавно закупила. Переміщенє наступить вже незадовго имовірно в жовтни. Однакож місце під нову торговицю мусить бути наперед відповідно уряджене, заким будуть там уставлені будки. Позаяк більшість торговцїв складає ся з різників, то було би дуже пожадане, щоби площу на се призначену вибетоновано або виасфальтовано, бо лиш тогдї можна буде удержати на торговици лад і чистоту. Належить сводїватись також, що продажа мяса буде відбувати ся не як доси під голим небом, але в ятках уладжених згідно з поступом часу. По переміщеню торговицї має бути площа Галицка упорядкована і имовірно буде там заложений гарний сквер.
О. Степанів з Вишнївчика ставав дня 1 н. ст. вересня по раз другій перед судом присяжних в Бережанах [по скасованю засуду] і присяжні вердиктом своїм вину обжалованого [підбурюванє против Поляків] заперечили а трибунал увільнив єго від вини й кари.
Санкції не одержав закон, ухвалений львівским соймом о змінї і внутрішним уладженю грунтових книг в тім напрямі, щоби для зложеня віддїльного табулярного тїла було установлене мінімум 25 зр. сталих реальних податків.
Елєктрична дорога з Відня до Будапешту, котру тепер мають будувати, має мати лиш дві головні стації для вивязування елєктрики і чотири перестанки. Цїлу просторонь між обома городами перелетить поїзд (лише один ваґон на 48 осіб) в 75 мінутах, т. є. з скоростію 240 кільометрів на годину.
Змова властителїв фіякрів в Кракові наступила вчера т. є. 2 н. ст. вересня. Як пише краківскій Czas, не появив ся на улицях Кракова нї один фіякер а і властителї фіякрів з сусїдного Подґужа мусять стояти в порозуміню з краківскими, бо на візванє властей, щоби прибули до Кракова і були на услуги публики, відповіли, що не приїдуть, бо боять ся. Причиною змови єсть то, що краківскій маґістрат не хотїв пристати на просьбу властителїв фіякрів, щоби здержати ся з уведенєм в житє нової тарифи їзди, поки рекурс, якій властителї фіякрів внесли до трибуналу адміністраційного против нової тарифи не буде порішений. Страйкуючі візники не допускають ся впрочім нїяких ексцесів а лише ходять по улицях і пильнують, щоби нїякій фіякер не їздив.
Австрійска праса. З початком 1890 року виходило в Австрії 1674 часописей т. є. о 146 більше як в роцї 1889. З сего числа припадало на саму Австрію долїшну 721, на Чехію 384, на Мораву 127. часописей. Сальцбург має між австрійскими краями найменше часописей, бо лиш 11. Що до змісту дїлять ся часописи австрійскі в той спосіб: 483 політичних, 180 суспільно-економічних, 133 містило урядові оголошеня, 132 промислово-технічних, 120 беллєтристичних і гумористичних, 113 господарских, 110 занимало ся справами театру, музики, штуки, моди і спорту, 100 педаґоґічних стеноґрафічних і присвячених молодежи, 87 неполітичних льокальних, 85 церковних, 51 присвячених медицинї і природознавству, 42 правничих, 40 ґеоґрафічно-статистично-историчних, 16 часописей війскових і 5 присвячених для жінок. Интересний і характеристичний для культурних відносин різних народів Австрії єсть подїл часописей після мови. Виходило отже на нїмецкій мові 1105 часописей, на славяньских 440, між тим 300 ческих, 91 польских, 28 словеньских а 21 руских. Мова италійска заступлена 62 часописями. Крім того єсть ще 10 часописей хорватских, 13 еврейских, 1 грецка, 2 мадярскі, 1 румуньска, 10 француских, 2 анґлійскі, 1 испаньска, 2 латиньскі, 1 в мові "Воляпік". 25 часописей виходило в кількох бесїдах, а то: 11 ческо-нїмецких, 2 нїмецко-францускі, 2 нїмецко-мадярскі, 1 нїмецко-италійска, 1 нїмецко-француско-анґлійска, 1 польско-руска, 2 италійско-сербскі, 1 италійско-хорватска і 2 латиньско-италійско-сербо-хорватскі. 