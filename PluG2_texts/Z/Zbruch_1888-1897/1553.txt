Державний урядник не може займатися приватними ділами — З университету львівского. — Шпїгуни і непевні индивидуа — Гарно забавився — не пильнував слїпого вітця

Державний урядник не може займатися приватними ділами. Так рїшив найвисшій трибунал адмистраційний у Вїдни. Именно один урядник финансової прокураторії в Инсбруку, обнявши посаду секретаря при мїскій торговельній палатї, подав рівночасно прошенє о спенсіонованє. Просьбї одмовлено, а коли справа дійшла ажь перед найвисшій трибунал то сей рїшив, що державний урядник повинен всї свої сили жертвувати для держави, а коли приймає приватну службу, то тим самим резигнує з своеи служби державної, пенсія отже ему не належиться.
З университету львівского. Колегія професорів предкладає на спорожнену катедру минеральогії д-ра Ем. Дуниковского unico loco, а на катедру клясичної филології (по бл. п. Венцлевскім) директора гижназіяльного д-ра Самолевича зі Львова і д-ра Кручкевича з Кракова, обох ex aequo.
Шпїгуни і непевні индивидуа — кажуть польскі газети, — появляються мов гриби по дощи. І так дня 6 л. с. м. підчас замети снїгової о 4 год. з полудня мали придержати в Судовій Вишни побічь будуючогося костела якогось чоловїка, котрий здоймав пляни з околицї засипаної снїгом! Арештований не хоче подати нїяких вияснень.
Гарно забавився в мясницї селянин Федько Бесуханичь, господарь з села Біберки, пов. турчаньского. Прийшовши на ярмарок в Турку, так собї там сподобав, що не вернув домів, а через кільканацять днїв запивався, і за то дістався до „Иванової хати“. Відбувши кару повїсився в хатї Лейби Перля Петриняка.
Слїпий селянин Федько Гоцюк зь Ланчина, пов. надвірняньского, вертаючи вечором з мїста домів, змилив дорогу та впав до пропасти над берегом Прута, де на другій день знайшли єго неживого. Сина єго потягли до одвїчальности судової за то, що не пильнував слїпого вітця. 