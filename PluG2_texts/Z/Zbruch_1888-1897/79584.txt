◦ ◦ ◦ ◦ ◦ ◦ ◦ ◦ ◦ ◦

  Тиф вибух в львівскім будинку театральнім ґр. Скарбка. Позаяк сей будинок незвичайно занечищений і містить в собі тілько мешканцїв, що стало би их на добре місточко, то єсть велика небезпечність, що пошесть може там загнїздитись.   Вибір презідента міста Львова припадає на завтра. Радні подїлили ся на два табори. Одні суть за кандидатурою дотеперішного презідента п. Мохнацкого, другі за д-ром Чижевичем. Нинї вечером має відбути ся остаточна нарада в сїй справі.
  Пригадуємо, що вже сего четверга, 11 н. ст. мая, відбудуть ся перші загальні збори товариства имени Шевченка яко наукового в сали Рускої Бесїди. Початок зборів о годинї 10 перед полуднем. Як уже звістно, на тих зборах — окрім справозданя, вибору видїлу і принятя нових членів — відбуде ся також уконституованє наукових секцій а п. Вол. Коцовскій відчитає свій науковий реферат: "Исторична основа Слова о полку Игоревім". Члени наукового товариства [т. є. ті, що зложать 2 зр. вписового і 3 зр. вкладки що року або 50 зр. наразъ] мають право вписати ся до одної або й до кількох из трех секцій: фільольоґічної, исторично-фільософічної [сюда належать також правники та економісти] і природничо-лїкарскої. При нагодї згадаємо, що другій том Записок наукового товариства им. Шевченка вже друкує ся.
  Депутація дяків зі всїх трох епархій, зложена з півцїв катедральних Полотнюка зі Станиславова, Мелника зі Львова, Савицкого з Перемишля і півця церковного з Рогатина п. Бойкевича, була в недїлю в товаристві посла Іосифа Гурика у Є. Е. митрополита в справі полїпшеня матеріяльної долї дяків і орґанізації стану дяківского, аби той стан піднести духово і в повазї. Нагоду до сеї депутації дало внесенє посла д-ра Т. Окуневского о зміну конкуренційного закона церковного. Вп. митрополит приняв депутацію дуже привітливо, обіцяв від себе усяку поміч і висказав свою утїху з того, що дяки, особливо в епархіях станиславівскій і перемискій, добре орґанізують ся. Депутація була також у члена видїлу краєвого Вп. д-ра Д. Сайгака і рівно-ж була принята як найсимпатичнїйше. Петиції до сойму і меморіялу до намістництва депутація не вносила тепер, бо сойм не мав би вже часу петицією заняти ся. Все то зробить ся в часї найблизшої сесії соймової.
  XI засїданє видїлу руского товариства педаґоґічного у Львові відбуде ся в четвер дня 11 н. ст. мая о 7-ій годинї вечером.
  Признанє за заслуги положені при здержуваню холєри в Галичинї в 1892 роцї висказало міністерство справ внутрішних слїдуючим особам з Галичини: властителеви більшої посїлости Володисл. Федоровичеви з Вікна, старостї Ад. Чежовскому з Горлиць, лїкарям повітовим: д-рови Володисл. Скальскому в Самборі і д-рови Кар. Вернерови в Снятинї, вкінци бурмістрови Як. Асланови в Коломиї і Ром. Кляйнови в Подґуржу.
  Відзначеня професорів університету. Д-р Леонард Пєнтак, професор львівского університету одержав титул надвірного совітника, а професори львівского університету д-р Тад. Пилатъ і д-р Риш. Вернер та університету краківского д-р Люд. Тайхман і д-р Стан. Смолька одержали ордери зелїзної корони III кляси.
  Презідент зелїзниць державних д-р Билиньскій приїхав оногди до Львова і замешкав в готели "Имперіял". У Львові забавить 4 днї, відтак поїде до Станиславова, а з-відтам відбуде инспекційну подорож до Кракова зелїзницею трансверсальною. З презідентом приїхав також ґенеральний секретар д-р Князьолуцкій.   Дѣло, 09.05.1893   