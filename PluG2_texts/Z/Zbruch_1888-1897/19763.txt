Фотограф львівскій п. Тшемескій. — Видавці "Библіотеки музикальної" почтили память Шевченка. 

Фотограф львівскій п. Тшемескій, знаний из виготовленя альбома фотографій из польско-рускої вистави археологичної у Львові в році 1885, виготовив тепер альбом фотографій из замкненої перед тижднем археологичної вистави в Институтї Ставропигійскім. (Як звістно, на тую ціль жертвував Вп. п. Володислав Федорович из Вікна щедрий даток 400 зр., а щось мала доложити і Ставропигія.) Тії, що оглядали фотографії предметів вистави Ставропигійскої, завіряють нас, що п. Тшемескій вивязався из своєї задачї дуже добре — знимки всїх предметів вийшли знаменито. З фотографій п. Тшемеского мають у Відни виготовитись відбитки цинкографичні, очевидно на то, щоби альбом був дешевшій і доступний для ширших кругів рускої громади. При тім позволимо собі з свого боку висказати свою гадку п. старїйшинї Института Ставропигійского д-ру Исидору Шараневичу, що було-би дуже добре, щоби до альбома фотографій вистави Ставропигійскої додано також поясненя відфотографованих предметів, написані популярно и, розумієся, чистим руским язиком (а не таким кенским россійским, яким видана книга ювилею Ставропигії), бо альбом мусить бути призначений в першій мірї для Русинів. Альбом фотографій без таких пояснень буде для великої части людей мертвою буквою, — неодин буде дивитись на предмета і не знати-ме, чим именно цінний він і длячого аж відфотографовано єго. Такими-ж поясненями можна-б загал богато де-чого научити з исторії нашої культури.
Видавці "Библіотеки музикальної" постановили почтити память 75-тих роковин родженя Тараса Шевченка і тій памяти присвятили XIV-ий випуск свого видавництва. Випуск сей вийде уже сими днями, прикрашений дуже гарно і артистично виконаним портретом Т. Шевченка, і містити буде мужескій квартет композиціи молодого музика, Топольницкого (слухателя прав в университетї львівскім) до слів Т. Шевченка "Три шляхи". Композиція ся відзначаєсь великою оригинальностію, основана она на народних мотивах і єсть так легкою до виконаня, що і найменшій хор може єї відспівати. Папір сего ювилейного випуска буде велиновий і коштувати-ме 25 кр. — В. XV-ім випуску "Музикальної Библіотеки" появляться три пісни солеві з супроводом фортепяна, композиції молодого артиста цитриста Евг. Купчиньского (богослова і питомця львівскої семинарії), той випуск коштувати-ме 20 кр. Замовляти випуски "Библіотеки музикальної" і присилати передплату просять Видавці на адресу Кирила Студиньского, богослова ІІ-го року," ул. Коперника н-р 36.  