Міністер на лаві обжалованих.

Закон о одвічальности міністрів истнує в Австрії вже чверть столїтя, а доперва сего четверга першій раз лучило ся, що зробить ся ужиток з приписів того закона. Молодо-ческі посли, як уже звістно, поставили внесенє поставити міністра судівництва ґр. Шенборна в стан обжалованя. Закон о одвічальности міністрів ухвалено 25 липня 1867 р., а референтами проєкту сего закона в радї державній були: Визер в палатї послів а Газвер в палатї панів. Після сего закона можуть члени рада міністерскої, з котрими під тим взглядом на рівни поставлені урядники управляючі самостійно міністерствами, бути радою державною потягнені до одвічальности за всї чинности і занедбаня з их урядового кругу дїланя, котрими они з розмислу або за-для байдужности нарушили конституцію, статути краєві поодиноких країв або закони. Предметом обжалованя можуть бути рівнож ті каригідні чинности міністрів, котрі підпадають під загальний закон карний, і на скілько ті чинности стоять в звязи в публичними функціями міністра. Право обжалованя прислугує кождій з палат ради державної. Внесенє на таке обжалованє мусить бути підписане в палатї панів двацяти а в палатї послів сорок членами, і навести точно факти, на котрих опирає ся, та нарушенє обовязків, котре єсть предметом обжалованя. Внесенє на обжалованє міністра мусить прийти до осьми днїв по єго предложеню порядок дневний, а під тим треба розуміти, що внесенє мусить прийти під наради до 8 днїв. Сі наради не ведуть однак ще до нїякого мериторичного заключеня, лиш рішають питанє, чи внесенє має бути сейчас ухилене переходом до порядку дневного, чи має бути передане комісії до наради. Єсли більшість палати признасть внесенє на обжалованє так умотивованим, що передасть єго комісії, то вибрана до того комісія має зачати доходженя, а прислугує їй право переслухати свідків, знатоків і також самого обжалованого міністра. Комісія здає справу палатї і над тим справозданєм зачинаєсь мериторична дискусія, підчас котрої може обжалований міністер явити ся і дати виясненя. Для ухвали, чи обжалованє має устоятись, потреба більшости двох третин голосів. Скоро палата порішила, поставити міністра під обжалованє, має він сейчас застановити свої урядові чинности, а ухвала на обжалованє подаєсь в адресї до відомости цїсаря.
Над обжалованєм міністрів судить трибунал державний, зложений в сей спосіб, що кожда з палат ради державної вибирає на шість лїт по дванацять независимих а обзнакомлених з законами горожан, котрі однак не сміють належати до законодатних тїл.
Члени трибуналу державного суть вибирані, але сей трибунал ще доси нїколи не уконституував ся, бо єго члени ще нїколи не сходили ся, щоби вибрати з-поміж себе, після приписів закона, предсїдателя. Єсли би отже тепер палата послів ухвалила обжалованє міністра, то заходила би квестія, як президент палати міг би ухвалу подати до відомости предсїдателя трибуналу і завізвати єго, щоби скликав членів трибуналу до Відня. Тож не лишилось би нїчого иншого, на случай єсли би правительство не взялось зараз до уконституованя трибуналу державного, як щоби президент палати запросив до Відня членів трибуналу для уконституованя, а відтак ухвалу палати доручив вибраному предсїдателеви.
Трибунал державний вибирає для инструкції процесу з-поміж себе судью слїдчого, котрому прислугують всї права судьї слїдчого для звичайного поступованя карного з тим ще розширенєм, що урядники, котрих він буде переслухувати, звільнені від обовязку тайни урядової. При головній розправі, веденій устно і явно, заступають обжалованє три члени, вибрані обжаловуючою палатою. Обжалований і обжаловуючі можуть відкинути по шість членів трибуналу державного без поданя яких небудь причин, але лиш в той спосіб, щоби число оставших членів трибуналу було рівне по половинї з вибраних палатами судьїв. Судьї розсуджують свобідно після того, як их пересвідчать докази; голосованє тайне кульками; для засуду потреба двох третин голосів. На случай засуду треба у вироцї зазначити, котрі факти доказано, і скваліфікувати их каригідність.
Правним наслїдком засудженя єсть усуненє засудженого з ради міністерскої; однак після рода обтяжаючих обставин може наступити увільненє засудженого зі служби державної і втрата на якійсь час політичних прав. Єсли обжалований провинив ся ще в якім дїлї, котре підпадає під загальний закон карний, то трибунал вимірить ще кару після постанов того закона. Против вироку трибуналу державного нема нїяких средств правних; поступованя трибуналу не перепинює нї відложенє або замкненє ради державної нї єї розвязанє. Димісії обжалованого перед кінцем процесу не допускаєсь, а обставина, що міністер виступив ще перед піднесенєм обжалованя і не єсть в державній службі, рівнож не перешкаджає обжалованю. Цїсар може помилувати засудженого міністра лиш на основі внесеня, поставленого в тій палатї ради державної, з котрої вийшло обжалованє.
Отсе головні постанови закона о одвічальности міністрів. При теперішнім внесеню молодо-Чехів мабуть не дійде до евентуальности приміненя повисших приписів, бо палата послів перейде над внесенєм до порядку денного.
Внесенє на обжалованє міністра ґр. Шенборна підписали всї 34 молодо-ческі посли (клюб числив перед відложенєм ради державної 35 членів, але відтак пос. Немец зложив мандат а на єго місце вибрано старо-Чеха д-ра Цукра), відтак пос. Шварц, не належачій до нїякого клюбу, два члени моравского клюбу Зайхерт і Свожіль, полудневі Славяне Спинчич, Ляґінія і Бянкіні, котрі не належать до нїякого клюбу, та Словінець Ґреґорец, котрий ще єсть членом клюбу Гогенварта. В сей спосіб на внесеню єсть 41 підписів.
Дискусія в повній палатї над внесенєм мабуть наступить — як доносять з Відня до Czas-у — в середу. Дискусія прибере ширші розміри, бо майже всї сторонництва хотять брати в нїй участь. Именем лївицї промавляти буде Плєнер в оборонї міністра і поставать внесенє: перейти до порядку дневного. Забере голос також міністер Шенборн і на основі актів, та відкликуючись на закони, буде доказувати законність свого розпорядженя що до основаня суду повітового у Векельсдорфі. Становище старо-Чехів зазначить в довшій мові проф. Цукер. Ся мова буде складати ся з двох частей: перша буде містити мотиви, длячого старо-Чехи не підписали внесеня о обжалованє міністра; друга буде виказувати незаконність розпорядженя о основаню суду у Векельсдорфі. З молодо-Чехів записали ся досі до голосу: Герольд, Пацак і Bашатий. Именем шляхти февдальної має забрати голос кн. Кароль Шварценберґ. 