◦ ◦ ◦ ◦ ◦ ◦ ◦ ◦ ◦ ◦

Товариство руских ремісників "Зоря" устроює в недїлю дня 31 н. ст. мая прогульку до Зимної води-Рудна з отсею проґрамою: Танцї при войсковій музицї 15 п. п., хор мужескій, обжинки, кіньскі перегони, стрілянє з фльобертів, забави в обручі і ин. На місци находить ся також кругольня і гойданка. До поїзду вечірного гостї вертати будуть алеєю при бенґальскім освітленю. Для вигоди публики будуть на столах цїнники напитків і їдла. Поїзд прогульковий відїздить з головного двірця о год. 2-гій по полудни після міского годинника, а поворот о год. 9-ій вечером; цїна їзди там і назад коштує 26 кр. Вступ на прогульку 10 кр. На знак, що прогулька відбуде ся, будуть вивішені хоругви в тов. "Просвіта" (Ринок ч. 10) і в тов. "Зоря" (ул. Краківска ч. 17).   "Клюб Русинок" пригадує своїм членам, що завтра, в суботу, між год. 4-ою а 7-ою з полудня сходини товарискі. Видїл просить всїх членів, щоби зволили для нарад над справами товариства зійти ся в комплєтї. — Г. Шухевичева.   Про Шевченкові вечерницї в Рогатинї годить ся звістку подану вже з-відси в "Дѣлї" ще доповнити, а де-що й поправити. Именно: Милою появою в Рогатинї була гостина панї Гермини Шухевичевої зі Львова, предсїдательки "Клюбу Русинок", котра умисне прибула на вечерницї разом з своїми дочками, паннами Дарією і Ириною. Обі панночки, запрошені до участи днем перед вечерницями, [бо наші "сили", спеціяльні рогатиньскі велити, відносили ся до послїдної хвилї з цинічним недовірєм до Шевченкових вечерниць і имовірно, за-для політичного "безголовя", про яке згадує п. рецензента, не важили ся яким-небудь заходом причинитись до торжества Шевченкового свята] — отже обі панночки Шухевичівни не пожалували труду і без великих провінціональних просьб панна Дарія обняла фортепян і супровід фортепяновий при хорах, ведучи своє дїло з вродженим талантом, а панна Ирина диспонувала "Цвіткою" Матюка так, що і сам композитор був би мусїв приплеснути. — А що до каси, то она виказала brutto 158 зр., з того netto 80 зр. 51 кр. При тім годить ся замітити, що дохід з вечерниць зложено на щадничу книжочку в "Днїстрі" і зовсїм не на річ Народного Дому, а тілько до розпорядимости філії "Просвіти", під котрої фірмою відбули ся вечерницї. — Напослїд що до висловленого бажаня на комерсї, щоби частїйше уладжувати вечерницї — се бажанє можна би далеко скорше перевести в дїло, коли-би більше роботячих рук, а менше критиків. — П. К.   П. Євгеній Левицкій, бувшій голова "Акад. Брацтва", одержав на краківскім університетї степень доктора прав.   Міністерство зелїзниць призволило галицкому краєвому видїлови предприняти технічні передвступні працї коло будови нормально-шляхової льокальної зелїзницї з Коломиї на Товмачик, Ланчин до Делятина і на Підгайчики, Гвоздець, Чернятин до Стефанівки.   Дрібні вісти. Віцепрезідент висшого суду краєвого д-р Дилєвскій виїхав на візитацію судів. — Ґенерал бар. Бек, шеф ґенерального штабу, має приїхати з кількома штабовими офіцирами в понедїлок до Кракова на 10-дневну инспекцію по Галичинї. — Підчас цикльону в S. Louis в Америцї погибло 1300 людей. — Великі повени навістили горішний Шлеск і богато місцевостей в Чехах. Місточко Гливицї на Шлеску в половинї залила вода, всї мости позривані, по-над тисяч людей остало без даху. — Архикнязь Петро Фердинанд котрий пробуває тепер в Чернівцях, опускає в суботу дня 30-го с. м. Чернівцї на все і удає ся до воєнної школи.   Дѣло 