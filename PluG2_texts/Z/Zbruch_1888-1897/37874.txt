Wiener Allg. Zeitung о Тироли і Галичинї.

Wiener Allg. Ztg. умістила инспіровану мабуть з Галичини допись, надписану: Haben wir keine anderen Sorgen? — в котрій, нї сїло, нї пало, кидаєсь на Италіянцїв тирольских і на Русинів галицких за те, що они під теперішну, мов-то грізну хвилю, домагають ся подїлу Тиролю і Галичини. В дописи тій стоїть на терпеливім папери:
"Коли в теперішну пору в Пештї обговорюють ся важні питаня заграничної політики, а міністерство війни жадає нових кредитів на скріпленє держави нашої, підносять деякі провінціональні часописи подїл Тиролю і Галичини. А чейже належалось надїяти, що в хвили, коли Европа узброїлась від ніг до голови, а кожда держава старає ся сили свої централізувати, кождий повинен усувати такі справи, через котрі викликано би нові суперечности і свари. Справа ческа стоїть нам уже в горлї. Она, по словам цїсаря, мусить бути полагоджена. По що нам ще витягати питанє трентійске? Чи дїйстні патріоти думають, що теперішна хвиля годить ся до розбору таких дрібниць? Або чи єсть се патріотично, показувати Европі наші внутрішні роздори? Чи не досить нам тих 17 репрезентацій краєвих, ради державної і делеґації? [Прим. Ред. Або в делеґаціях засїдає хоч-би один репрезентант австрійскої З-міліонової Руси?!]
"Аґітація галицких Русинів за подїлом Галичини набирає чим-раз більшої сили. Ново-засноване політичне товариство Русинів тернопільских рішило вислати депутацію до цїсаря, котра би мала предложити межи другими жаданями і бажанє подїлу Галичини. На осїнь заповіджено великі збори руских нотаблїв до Львова і там тота справа прийде знов на порядок дневний. Надїємось однакож, що Тирольцї і Русини мають на стілько патріотизму, щоб не витягати тепер таких внутрішних справ. У нас суть другі клопоти.
На виводи Wiener Allg. Zeitung скажемо: Дякуємо за комплімент, що і ми годні бути патріотами австрійскими. Розуміємо, що в делеґаціях важить ся нинї важка справа заграничної політики. Знаємо, що Европа узброєна. Заявляємо однакож, що полагода справи рускої не єсть анї дрібницею, анї справою не на часї. Дрібницею она не єсть, бо розходить ся тут о полагоду справ частини 20 міліонового народу, а се як-раз в політицї заграничній держави нашої може мати дуже велику вагу. Справа руска єсть при тім так само на часї, як справа ческо-нїмецка, і чи нинї чи завтра — мусить бути полагоджена. Нею не викличуть ся нові суперечности і свари, противно, справедливе порішенє єї усуне всякі суперечности і свари на будуче. О сварах тих знає давно вся Европа, тож годї нам робити заміт, що ми перші витягаємо их на верх. Свари ті впрочім не повстали з нашої вини, а вийшли из звістної системи. Централізація сил кріпить держави, але до того потрібно, щоб сили ті самі в собі посїдали силу; потрібно, щоби поодиноких складових частей держави нашої не обезсилювано. Де єсть 17 репрезентацій краєвих, там від 19 голова не заболить. Лучше більше здорових орґанізмів, як менше слабосильних, нездорових, бо — неприродних... 