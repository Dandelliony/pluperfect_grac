Вісти з України і про Україну.

Польскій археолог Оссовскій з Кракова розкопував торік кургани в кієвскій губернії, в місточку Рижанівці, звенигородского уїзду. Розкопав найбільшій (із 28-ох) курган, 8 метрів високій а до 30 метрів в шир. При розкопці верхних верстов землї, що покривала курган, надибав кінці зелїзних копій, кусники баранячих рогів, кіньскі кости і обломки грецкої амфори. При дальшім копаню, 5—7 метрів в глуб показався коридор і кінчився склепом. В склепї тім найшов п. Оссовскій кістяк, по костях можна пізнати, що жїночій, окружений множеством різних рїчей з золота, срїбла і скла. Около чашки була золота діядема з всякими привісками сережки, на руках бразлети а на пальцях рук кілька обручок. Стан кістяка обіймав пояс богато прикрашений золотими бляшками і розетками. Окрім металичних прикрас були при кістяку останки одежи, також приздоблені золотими розетками, амфори срїбні і глиняні, бронзове ведерце і инча домашна потрїб. Кістяк на-пів сидїв з піднятою трохи правою рукою і правою ногою. Кости, здавалося, цілком доховалися, але коли було діткнутись, розсипалися. Із 479 металевих прикрас значно менше було із срїбла та бронзу, як із золота. Всї найдені ювилерскі прикраси можна подїлити на дві категорії: грецкі (бо знайдено і монети Пантикопеї) і скитскі. Грецкі дуже артистичної роботи, скитскі простїйші. Богацтво прикрас кістяка каже допускати, що жїнка похоронена в курганї займала високе становище в суспільности, ймовірно належала до пануючої родини. Оссовскій, після найдених монет в курганї, відносить курган до часу між 650 а 480 роком перед Христом.
Тую богату збірку археологичних рїчей п. Оссовскій перевіз тихцем з України за границю — до Кракова!
***
Д. И. Еварницкій (про котрого двотомовий твір "Запороже в остатках старини і переказах народу" як-раз говориться в фейлетонах "Дїла") видав в Петербурзї немов в доповненє до того твору книгу: "Сборник матеріялов для исторії Запорожских козаков". (Ціна 1 руб. 50 коп.)
***
Г. П. Галаган, помершій недавно магнат україньскій, потомок старого козацкого роду, полишив дуже гарно загосподаровані маєтки в губерніях полтавскій і чернигівскій. Всї єго маєтки в земли виносять над 15.000 десятин (десятина = 2 морґи). Маєтки ті переходять на ужиток жїнки до єї смерти. Жїнка пок. Галагана спарализована на ногах, прикована до крїсла. По єї смерти наслїдницею всїх маєтків стане графиня Ламсдорф.
Пок. Г. П. Галаган, по смерти свого одинака сина Павла, записав був 8.000 десятин землї з своїх посїлостей в Полтавщинї і Чернигівщинї, на основанє і удержуванє коллегії (гимназії) имени Павла Галагана, — тепер в завіщаню призначив на тую коллегію ще 6.000 десятин, (отже разом 14.000 десятин), але з умовою, щоби вдова до смерти брала доходи з тих 6.000 десятин. 