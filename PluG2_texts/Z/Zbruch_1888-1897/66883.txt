◦ ◦ ◦ ◦

Нові, дуже гарні грамоти видало товариство "Просвіта" для своїх членів. Суть то фототипічні відбитки, краски чорної, на грубім, гарнім папери. Грамоту сю малював ученик монахійскої академії штук красних, наш земляк п. Ивасюк. Сама грамота висока на 33 цм. а широка на 22 цм. Сам образ має алєґоричне значінє. В р. 1868 заложено тов. "Просвіту". Так ото на образї представлено над тим роком духа просвіти (дївчина зі смолоскипом), котрий поборов духа темноти і той лежить неживий, розпростертий на земли своїми лиликовими широкими крилами. У споду грамоти на далекім виднокрузї виднїють церкви. По правім боцї образу єсть відповідне посвідченє, що сего а того члена принято до тов. "Просвіти". Грамота ся може бути справдї прикрасою хати кождого члена, бо образ артистично виконаний і знаменито відбитий. Грамоту сю будуть доставати нові члени, що вступають до товариства, а хто би з давних членів хотїв єї дістати, то може єї купити в канцелярії товариства за 20 кр. оден примірник. Цїна назначена тому так високо, бо й кошти виконаня тої грамоти були дуже великі. Грамоти вже розсилають ся.
Духовна місія відбувала ся від дня 20 до 26 мая в Демни коло Николяєва. Дня 20 мая прибули зі Львова три Василіяне-місіонарі, оо. Єремія Ломницкій, Висаріон Кулик і Кипріян Козловскій, та розпочали о 6-ій годинї по полудни місійну дїяльність. Що дня виголошували ся 4 проповіди місійні всїлякого змісту. На час місії увільнив судья повітовий, п. Герасимович, Демчан від термінів судових і був сам присутний на місії. Також і на ярмарок нїхто з громадян не пійшов. В шістьох місійних днях сповідало більше як 100 священиків, зібраних вірних. Кошти місійні приняв на себе куратор Скарбковскої фундації ґр. Генрих Скарбек.
Огнї. В Скалаті на передмістю Мантьова вибух в одній стодолї огонь, котрий значно розширив ся і знищив чотири селяньскі загороди. Загальна шкода виносить около 4.860 зр. Слїдство виказало, що огонь повстав через неувагу двох хлопчиків, 4 і 5-лїтного, котрі в стодолї курили папіроси. Староство роздало межи погорільцїв 40 зр. запомоги. — В теперішну горячу пору повинні старші люде в громадї дуже уважати на дїтей, а старшина громадска повинна би звертати свою увагу на всїх тих, що курять папіроси або люльками і обходять ся неосторожно, бо о нещастє дуже легко. От у Задїльску виняв чотиролїтний хлопчина у свого спячого дїдуся Андрея Денкопича сїрник з кишенї, запалив єго о стїну, а попікши собі пальцї, кинув єго в солому. Від того згорів гарний будинок Ивана Келеманова до тла, а в огни дїдусь і внук попарились, та ледви утекли.
Град. В Задїльску і в околици в Турчаньскім була 20 мая сильна буря з рясним градом, котрий спустошив значно поля і огороди. Води зібрали і попсули млини та дороги.
Пливак воздушний. В тих днях приїде до Львова смілий пливак воздушний Меріґі. Він піднимає ся в гору бальоном, при котрім при сподї нема звичайного човна, лиш трапев (дручок), на котрім він ґімнастикує ся, як бальон злїтає в гору. На трапезї працює він доти, доки ще люде з землї можуть єго бачити. Потім спускає ся при помочи падака, приряду, подібного до парасолї, помалу на землю. Єго продукції всюди дуже подобались.
Що може злоба. Властитель гостинницї у Відни, Павло Гопфнер, відправив був оногди 19-лїтного послугача Леопольда Янка, за недбальство і зухвалість. Янк, аби пімстити ся на Гопфнері, пішов ще того самого дня до пивниць Гопфнера в Гіцінґу під Віднем, де був великій склад вина, і повідбивав там чопи у всїх бочках не лиш в пивници самого Гопфнера, але й в пивници єго шурина Одерского, та випустив все вино на землю. В обох пивницях було 1000 гектолітрів вина, вартости около 25.000 до 30.000 вр. Всї пивницї були отже повні вина, а бочки на нїм пливали вже порожні. Вина того годї вже було ужити, і оба властителї потерпіли шкоду що найменше на 25.000 зр. Янк помстившись в той спосіб, поїхав відтак до Пратеру і там дав ся сам арештувати; єго відставлено до криміналу. 