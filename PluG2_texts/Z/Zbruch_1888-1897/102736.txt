◦ ◦ ◦ ◦ ◦ ◦ ◦ ◦ ◦ ◦

Видїл Рускої Бесїди, вибраний на загальних зборах товариства д. 11 с. м., уконституував ся в той спосіб: Головою товариства вибрано радника Іос. Левицкого, заступником голови і господаром о. Олександра Темницкого, референтом театральним проф. Володимира Шухевича, касієром проф. Романа Цеглиньского, бібліотекарем і кореферентом театральним д-ра Ивана Франка, секретарем авскультанта судового Іосифа Дрималика, членом видїлу д-ра Андрія Занька.   Вечерницї для членів товариства Рускої Бесїди ухвалив видїл уладити д. 25 с. м. і 15 лютого. Стрій для пань вечерковий, для панів балевий.   О. Іосиф Гладишевскій, тит. радник перемискої епископскої консисторії і парох в Дрогомишли, одержав від цїсаря хрест ордеру Франц-Іосифа.   Стан холєри в Галичинї дня 13 н. ст. сїчня с. р. представляє ся так: в Гусятинї і Теребовли остає в лїченю по одній особі а в Перемишли 2 особи, разом отже суть хорі 4 особи.   700 еміґрантів галицких виїхало оногди з Ґенуи до Бразилії на корабли "Re Umberto". Консулеви австрійскому удало ся відзискати 1700 зр., неправно побраних від еміґрантів. Часть тих грошей віддано еміґрантам, а 1000 зр. відослано до львівского намістництва бо показало ся, що стілько побрали несовістні аґенти титулом завдатку від 100 родин, котрі ще суть в Галичинї і не можуть вже бути безплатно переведені до Бразилії.   Підвисшенє платнї професорів шкіл висших і середних, як пишуть віденьскі дневники, має бути означене окремими двома законами. Платня професорів шкіл висших має виносити 2.400 зр. в VII. ранзї, а 3.200 зр. в VI. ранзї. Учителї шкіл середних мали би дістати 1.400 зр. річної платнї і по давному пятилїтні додатки по 200 зр. — Вісти ті треба принимати дуже обережно, як се вчера зазначено в переглядї політичнім Дѣла.   Дѣло 