◦ ◦ ◦ ◦ ◦ ◦ ◦ ◦ ◦ ◦

В память ХХХ-их роковин смерти Т. Шевченка відбудесь в Теребовли, в сали маґістратскій, вечерок вокально-деклямаційний ві второк дня 26 лютого (10 марта) с. р. Сей вечерок відбудесь заходом теробовельскої читальнї міщаньскої, а чистий дохід призначений на збільшенє фонду на будову дому для читальнї. Комітет запрошує сим оповіщенєм всїх тих Вп. Родимцїв, котрі би не одержали окремих запросин.
Цїсарску санкцію одержали закони соймові, котрими дозволено побирати мита копиткові в містах: Бережани, Коломия, Перемишль, Ряшів, Станіславів і Тернопіль.
Хороненє тїл в гробницях, положених по-за округом кладовищ, які н. пр. в церквах, в криптах церковних і т. и. заказало намістництво як найострійше рескриптом з 20 лютого с. р. до ч. 10.956.
Бранка войскова відбудесь cего року у Львові в домі під ч. 46 при ул. Коперніка в часї від 9 до 24 марта з виїмкою недїль і свят, кождого дня о год. 9-ій рано. До сеї бранки покликані три кляси віку, а именно уроджені в рр. 1870, 1869 і 1868, або ті, що в сїм роцї кінчать 21, 22 і 23 рік житя. Кождий хто би хотїв узискати в службі войсковій які пільги (н. пр. право однорічної служби) а не предложив доси приписаних документів може их зложити підчас бранки на руки комісії поборової і на случай признаня єго здібним до служби войскової, домагати ся тих пільг, які признає закон з 11 цвітня 1889 ч. 41 В. з. д.
Ревізія законів академічних. Позаяк многі приписи університетскі вже передавнені і не суть в гармонії з новими законами, порішив сенат віденьского університету перевести ревізію законів академічних і при тій нагодї мають ухилитись всї розпорядженя, не маючі нинї значеня. Перевести сю ухвалу поручено чотиром деканам професорам д-рам В. Найманови, Шрутцї, Цукеркандльови і Райнішови. Обовязуючі ще доси приписи суть з р. 1850 і 1854 і збороняють академікам н. пр. відбувати збори поза мурами університету і завязувати товариства.
Фальшована гербата. Намістництво видало обіжник до всїх староств та маґістратів Львова і Кракова, щоби звертали пильну увагу на різні сорти і суроґати гербати, фабриковані чи то з переварених вже листків, чи то з листя буракового, щоби такі припаси, найдені в торговлях, сейчас конфісковано а провинивших ся карано. 