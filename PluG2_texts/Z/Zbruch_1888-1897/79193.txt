◦ ◦ ◦ ◦ ◦ ◦ ◦ ◦ ◦ ◦

Оправу на Євангелія і адресу, виконані на взорах Шкрібляка, надто адресу мальовану, котрі повезуть Русини до Риму в дарі папі, можна оглянути завтра с. є. в четвер між годиною 7½ до 9 в комнатах "Рускої Бесїди".
Баль "Львівского Бояна" — яке велике заинтересованє розбудив по цїлім краю, найлучшій сего доказ, що мимо розісланих 800 запросин, комітет день в день, на жаданє интересованих, мусить запросини висилати дальше для збогаченя проґрами балю рішив комітет устроїти котіліон, постаравшись уже заздалегідь о всякого рода дотепні прибори до него, а поручивши одноголосно веденє танцїв знаному уже з вечерків "Бесїди" знаменитому аранжерови п. Сарачиньскому. Комітеті надїєсь, що баль сей буде належати де найудачнїйших, які коли уряджовано. Для цїкавих постарано ся о ґалєрію, де для уникненя натовпу ограничено місця на 50. Білєти на місця сидячі на ґалєрії по цїнї 1 зр. а на стоячі по 50 кр. буде можна одержати в день балю при касї. Додаймо ще до того, що цїлком оріґінальний "Порядок танцїв", виготовлений в робітни п. М. Спожарского, буде правдивою несподїванкою для наших пань; що повна орхестра 55 полку згоджена грати аж до ранку; що здорову кухню і добірний буфет взяла в свої руки "Народна Торговля", — а будемо мати малий образець балю, яким "Львівскій Боян" хоче повитати всю руску публику. — Випадає на сїм місци піднести, що від кількох днїв наспіло на руки комітету з жаданєм висилки запросин зо 30 листів від осіб, котрим передовсїм комітет чув ся в обовязку вислати. Тепер вислано дуплікати запросин. Не можна тут приписувати вини комітетови, бо адреси були як найточнїйше виповнені; радше якась злобна рука в поганий спосіб стала тому в дорозї — длятого комітет зверне ся з жалобою на властиву дорогу. Нехайже всї, хто не одержав запросин, не зражують ся тим, бо се не вина комітету. "Львівскій Боян" запрошує всю руску Публику, родини, духовних і світских, а з своєї сторони доложить всякого стараня, щоби єї гідно повитати.
Холєра. Послїдними днями не подибуємо урядової вісти про які небудь підозріні случаї смерти або про холєру азійску. Натомість донесли деякі ґазети, що в Бучачи помер нагло міщанин Чепіга серед підозріних познак. Староство велїло спалити річи покійного, а тїло відставлено до трупарнї для обдукції лїкарскої. Зі Львова вислано до Бучача д-ра Крокевича для переведеня розслїдів бактеоріольоґічних. — В недїлю відбулось у Відни засїданє найвисшої ради санітарної, на котрім шеф бюра санітарного д-р Кусий здавав справу з нарад міжнародної конференції санітарної в Дрезднї. Принята конференцією система санітарних заряджень антіхолєричних опирає ся на засадах, яке австрійске правительство завело по раз першій в 1884 р. в часї холєри в Италії.
Зїзд австрійских почтмайстрів відбув ся дня 24 н. ст. цвітня у Відни. Презесом зїзду вибрано Адольфа Венцля, першим віцепрезесом Оскара Гуппе, а другим Ковальовского з Рогатина. Зі сторони правительства явив ся совітник Кох. Наради вели ся над сими точками: 1. Підвисшенє поборів, 2. посади мають бути за декретом, 3. признанє, що уряди почтові суть урядами державними а почтмайстри і експедитори урядниками державними, 5. виплата поборів і належитостей з гори, 5. субституції в часї недуги на кошт заряду почтового, 7. зворот належитостей за наєм льокалю почтового, 8. обмеженє служби супротив публики в недїлї до передполудня, 9. зниженє цїни їзди зелїзницями, 10. знесенє одвічальности почтмайстрів за експедиторів. — Над тими точками вивязала ся довша діскусія. Домагано ся полїпшеня платнї почтмайстрів і експедиторів, виказувано нужденний стан матеріяльний почтмайстрів по провінції, — а в кінци ухвалено резолюцію, щоби від 1 сїчня 1894 підвисшено платню почтмайстрів і експедиторів о 20 прц.
Дрібні вісти. Дня 24 н. ст. цвітня помер ґр. Володислав Калиновскій в 62-ім роцї житя в своїй маєтности Оришківцях, полишаючи вдову, чотирох синів і дочку, замужну Цїлецку. 