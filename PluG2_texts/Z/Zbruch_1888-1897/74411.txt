 Польонізація шкіл в руских громадах.

Страшні річи дїють ся в нашім шкільництві! Система польонізаційна розвельможнює ся з кождим роком що-раз більше — і як бы так дальше мало йти, то з часом польщина могла би геть выперти русчину зі шкіл в громадах руских. Уже нинї богато шкіл в майже чисто-руских громадах має язик викладовий польскій, а в богато громадах переважно рускихъ, вводить ся за-для кількох дїтей, навіть не конче Поляків але Русинів латиньского обряду, язик викладовий мішаний — jure caducо, бо закон шкільний мішаного язика викладового властиво не знає. В основі річи то вводженє мішаного язика викладового, польского і руского, має поки-що служити за місток до введеня в руских школах язика викладового лише польского. А выходить се з того факту, що мішаный язик викладовий заводить ся лише для меншостей польских, взглядно для меншостий латиньского обряду, між тим як для таких самих меншостей, або навіть і для більшостей руских в школах з польским язиком викладовим мішаний виклад зовсїм не вводить ся. Словом: система польонізаційна в нашім шкільництві нинї в повнім розгарі.
В тім дїлї одержали ми нинї з Перемиского письмо, показуюче дуже наглядно тую систему. Вп. дописуватель наш пише нам:
"Перемиска ц. к. окружна рада шкільна оголосила того місяця конкурс на посади учителїв в кільканацятьох школах свого округа. І що-ж показує нам той конкурс? В школах в Кривчи, в Медицї, в Нижанковичах, в Середни і в Журавици — язик викладовий польскій. Пригляньмо ся тим школам: яка в них рація польскому язикови викладовому?
"В селах Медика і Середня Русинів єсть три рази тілько, що нїби Поляків, а властиво Русинів латиньского обряду, бо всї селяне лат. обряду говорять там по руски, отже матїрным язиком дїтей єсть рускій. В Медицї єсть до 1.400 душ обряду руского, а около 600 латиньского. Метрика ж шкільна показує такі цифри: обовязаних з шістьох лїт до науки щоденної: Русинів 228, т. зв. Поляків [латинників] 74, жидів 15, — обовязаних з трох лїтъ до науки доповняючої: Русинів 106, латинників 65, жидів 10; — а після сегорічних катальоґів єсть записаних на щоденну науку в школї: Русинів 152, латинників 65, жидів 8. І в тій школї викладовий язик — польскій!
"В місточках Нижанковичі і Кривче єсть більша половина Русинів, нїж Поляків, взглядно латинників, а в Журавици єсть вправдї більшість латинників о 600 душ, але й Русинів єсть поважне число, бо 600 душ, а мимо того в тім селї не заведено викладового язика мішаного, котрий заведено в школах сїл Острів і Тарнавка, де живе лише четверта часть Поляків, по 100 душ обряда латиньского...
"Такі порядки бачимо скрізь по громадах в нашій частинї краю. Польонізація молодого поколїня руского через школи ведесь на широку скалю і на всякі способи. На тім терпить передовсїм сама наука — і всюда чуєш наріканя та огірченє руских родичів. В неодній школї більшість дїтей руских, а що в нїй язик викладовый польскій, то нераз буває, що приходить до неї учитель, котрий і слова по руски до руских дїтей сказати не вміє...
"Тою справою безконечно важною для розвою і взагалї будучности народу нашого повинні би провідники народу занятись більше, нїж то дїєсь нинї. На нашу гадку — передовсїм Руске товариство педаґоґічне повинно зібрати статистичні дати зі шкіл, — навіть після того, як рускі на папери школи ведуть ся в практицї, а коли справа стане ясною, прийде черга на наше політичне товариство "Народну Раду" і на послів наших. Довше мовчати і не дїлати — годї! Треба конче щось радити, — треба ратувати руске шкільництво від польонізації, заточуючої що-раз нові і що-раз ширші круги..."
До сего письма скажемо від себе, що таке саме, як зі школами в окрузї перемискім, дїє ся більше менше скрізь по краю, — і, розуміє ся, вповнї годимось на єго поклик до компетентних чинників між Русинами, щоби тою преважною народною справою занялись більше, нїж доси. А що гроза нинїшного стану нашого на тім поли відчуваєсь загально і серіозно та глубоко, о тім може свідчити факт, що послїдні збори мужів довірія "Народної Ради" з цїлого краю поставили в народній проґрамі між постулятами народу руского: подїл краєвої ради шкільної на дві секції: руску і польску. 