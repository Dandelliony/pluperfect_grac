Крадежи по церквах. — Лїкарі краси.

Крадежи по церквах. 
Послїдними часами лучають ся дуже часто крадежи по церквах. Злодїї добувають ся до церквей і забирають найчастїйше готівку, яка находить ся по церковних скарбонах. Звичайно викривають злодїя таки в самім селї, хоч часом буває і так, що по справнім злодїю загибає всякій слїд. Вина в тих крадежах головно паде таки на самі громади, котрі не пильнують добре своїх церквей. Вправдї кождого дня виходить по двох господарів вартувати, але що-ж — з вечера ще якійсь час роздаєсь оклик "Осторожно з огнем", але пізнїйше в ночи глубока тишина залягає дрімуче село, бо вартівники засипляють сном блаженних, сховавши ся спокійно десь у дзвіницю або де близько церкви. Нераз пригадає вартівникам жандарм их обовязок, але звичайно вартівники спокійно можуть переспати ніч. А злодїй тимчасом, знаючи добре сїльскі порядки, на добре господарує в церкві. На другій день що ино доглянуть крадежи, по селї идуть всякі толки о доконаній крадежи, бідкають ся; але за якійсь час йде все знов по давному і, як се лучало ся, до року по два або три рази обкрадають одну і ту саму церков. Нинї знов маємо занотувати о двох крадежах по церквах. І так пишуть нам з Борщівского: В ночи з 8 на 9 червня обікрали церков дочерну в Михалівцї, належачу до матерної в Дзвинячцї. При крадежи не нарушено навіть замків; злодїй торкнув а двері самі відчинили ся. Злодїй забрав скарбону, укриту в сховку, розбив єї, взяв 141 зр. відтак підкинув скарбону за селом. Мусить то бути домашний злодїй, бо знав добре сховок, а навіть якось на єго щастє риґлї при церковних дверех не були позасувані. В кудринецкім деканатї се вже третя крадїж в сих часах. — З Стрийского пишуть нам: В ночи з 16 на 17 н. ст. червня вломив ся невислїджений доси злочинець вікном до церкви в Стрілкові і забрав скарбону церковну, в котрій було над 150 зр., призначених на новий иконостас. Околиця наша переповнена всякими волоцюгами. От і до Стрілкова, віддаленого лиш чверть милї від Стрия , стягає ся всяка дрань зі Стрия, і в день коли старші в поли, а в хатї лиш дїти, видурюють від дїтей, що попаде, а в ночи крадуть. Недавно обікрали одну вдовицю до чиста, навіть білє забрано. Немало до тих крадежей причиняє ся і се, що в Стрілкові єсть знахорка лїкарка, жона вислуженого будника, і люде тягають ся до неї зі всїх сторін. Коли таке дїє ся під самим Стриєм, в очах властей, то що погадати собі о горах, хмарами повитих... Лїкарі краси.
В Новім Йорку розпочала практику женщина-докторка, у котрої лїчать ся виключно лиш женщини на... негарність. Женщини удають ся до докторки, щоби зробила их тоншими або грубшими, поправила цвіт лиця, взміцнила поріст волося, надала очам блеску одним словом, щоби доповнила всї хиби природи. Докторка приписує женщинам надто товстим: купелї солоні рано, натираня острою губкою, спанє на твердих матерацах, а крім того мусять на піві години перед їдженєм згризти кілька зернят паленої кави, бо се значно зменшає апетит, вільно им їсти лиш самі ярини. Женщини худі лїчить докторка морквою, пастернаком, дає им перед їдженєм кілька капель фосфату зелїза для збільшеня апетиту, а передо всїм каже випити перед спанєм в ночи склянку молока. Докторка приписує инші ґорсети для худих а инші для товстих женщин. Особам надто червоним каже пити шафран і брати теплі купелї; блїдим приписує фляшку червоного вина щоденно і холодні купелї. Докторцї мали дуже добре удаватись всї єї дотеперішні лїченя і погані панни виходили з під рук гарними. Докторка гадає отворити шпиталь, в котрім виключно лїчились би лиш женщини на негарність. Можна надїяти ся, що не хибувало би нїколи в тім шпиталю пацієнток. 