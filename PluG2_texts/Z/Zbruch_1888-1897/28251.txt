Депутація від Русинів міста Коломиї. —  Про пашпорт п. Иларія Герасимовича. — З Староміского повіту пишуть нам.

Депутація від Русинів міста Коломиї зложена з пп. Альбина Блоньского, властителя реальности та радного міста, і д-ра Северина Даниловича, мала вчера о 3 годинї з полудня авдієнцію у намістника гр. Баденього для поінформованя єго в справі клевет, кинених на деяких Русинів коломийских підлими денунціянтами. Депутати запевнили п. намістника, що в денунціяціях на потерпівшого проф. Грушкевича і на переслїдуваного п. Иларія Гарасимовича нема і слова правди, а що в Коломиї вороги Русинів говорять о маючих наступити дальших якихсь покаранях деяких Русинів, то депутати просили п. намістника, щоби, заким би то мало статися, вислав комисію до Коломиї, котра би справу розслїдила. Конець интересної тої авдієнції, при котрій депутати пересвідчилися, які то коломийским Русинам хтось из Коломиї чоботи шиє в ц. к. намістництві — був такій, що п. намістник заявив, що уже з причини загощеня россійского консуля з Черновець до Коломиї на вечерок "Академического Кружка" більше нїхто з Русинів, не утерпить, а потому ще додав, що і при близьких виборах до ради міста Коломиї Русинам не будуть ставлені перешкоди, бо не єсть в интенції правительства, щоби до ради міскої увійшли елементи, котрі би мали вести господарку місто руйнуючу.
П. Иларія Герасимовича, директора "Гуцульскої Спілки" в Коломиї, візвав минувшого тиждня до ц. к. староства комисар Вайдович (заступник хоровитого старости Бєрнацкого) і почав єго допитувати, чи він має пашпорт? П. Гарасимович старався витолкувати п. комисареви, що він яко австрійскій підданий, властитель реальности, вислужений вояк з австрійским медалем воєнним, чейже не потребує пашпорту, тим більше, що нїякого закона на то нема, — а коли комисар відпустив п. Гарасимовича в непевности, він зараз вислав жалобу до президента министрів і министра справ внутрішних гр. Таффого з просьбою, щоби гр. Таффе зволив вплинути на забезпеченє єго особі загарантованого основними законами державними права свобідно обертатися в своїм краю. В жалобі своїй покликався п. Гарасимович і на то, що він платить податок грішми, і відбув обовязок служби войскової, о чім свідчить медаль за участь у війнї за державу австрійску.
З Староміского повіту пишуть нам: Управитель дібр гр. Людвика Водзицкого в Спасї, звістний Цігляр, продав лїс в селах Потоці і Нанчівці ярославским жидам за 75.000 зр. Та се нїчо незвичайного: коли єго пан велїв єму продати, нехай собі здоров продає. Але Цігляр обіцяв був Поточанам і Нанчівнянам, що коли будуть голосувати на гр. Водзицкого, то позволить им в лїсї пасти. Давнїйше люде пасли худобу по камеральних лїсах, а тепер тяжко им приходить, що не можуть В лїс нїчого пустити. Тож ті дві громади були злакомились, але завелися: пасли худобу лиш одно лїто, і то лїсний виганяв... Цігляр же ще перед виборами мав гадку продати лїс і торгувався з різними жидами... В самім Спасї позволили були перед виборами громадї пасти в лїсї, а по виборах лїс замкнули... Паньска ласка, звістно, на бистрім кони їде. 