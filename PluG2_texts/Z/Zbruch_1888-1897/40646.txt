Львівскій університет. — Средство на несовістних директорів банкових.

Львівскій університет.
Оногди появив ся: Program wykładów w półroczu zimowem 1890/1 і з него подаємо отсі дати: Ректором єсть д-р Тома Станецкій, проректором д-р Клим Сарницкій, деканами: на богословском видїлї д-р Альберт Филярскій, на правничім д-р Л. Пєнтак і на фільософічнім д-р Роман Пілят. На видїлї богословскім не суть обсаджені чотири звичайні катедри, а то: исторії церковної, доґматики загальної, доґматики спеціяльної і екзеґетики; на видїлї правничім єсть пять опорожнених катедр, а то: австрійского права цивільного, державного, скарбового, права і поступованя карного та права церковного. Виказ статистичний студентів в минувшім півроцї лїтнім 1890 так представляє ся: Разом було слухателїв 1170, а то на видїлї богословскім 354 (352 звичайних 2 надзвичайних), на правничім 671 (642 звич. а 29 надзв.), на фільософічнім 145 (71 звич. а 74 надзв., в тім числї 52 фармацевтів). Після народности було: Русинів 400 (274 на богословію, 92 на правах, 54 на фільософії), Поляків 765 (80 на богословію, 575 на правах, 110 на фільософії), Нїмцїв 4 (3 на правах, 1 на фільософії) і 1 Болгарин. Після віроисповіданя було: греко кат. 420, римо кат. 550, вірмено кат. 6, протестантів 6, жидів 185. Цїлу оплату наукову платило 645 слухателїв (7 на богословію, 534 на правах і 104 на фільософії), увільнених від половини оплати було 122, а від цїлої оплати 403 (в тім числї 339 слухачів богословія). Средство на несовістних директорів банкових.
Тепер минає як раз 900 лїт від послїдного банкротства банкового в Хинах. Підчас панованя цїсаря Гі Гунґ видано закон, котрий і доси правосильний в Хинах, що, єсли банк збанкротує, то винні тому презес, касієр і директор, а за то стинаєсь им голови, котрі відтак будуть висїти через цїлий місяць в сали засїдань банку. Від часу виданя сего закона не було нї одного случаю, щоби треба примінити сю кару в практицї і банки хиньскі дуже добре розвивають ся. — Щасливі ви Михалки, Кіндлери і тим подібні що не живете в Хинах! 