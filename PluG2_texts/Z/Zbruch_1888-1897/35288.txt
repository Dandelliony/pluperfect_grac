◦ ◦ ◦ ◦ ◦ ◦ ◦ ◦ ◦ ◦

В справі питомцїв семинарії з 11-го року була вчера у Впр. митрополита — як ми вже згадували — знов нова депутація під проводом д-pa Шараневича. Митрополит заявив тій депутації, що всї виступивші питомцї будуть назад приняті до семинарії, однакож кождий з них з окрема мусить просити о то ректора о. Бачиньского, а потім всї ті питомцї дістануть якусь невелику дисциплінарну кару. (А що-ж буде з обома педелями, котрі потерпіли від ректора таку тяжку кривду — безправну ексклюзію?!) На скілько тая дорога — щоби кождий питомець з-окрема ишов просити ректора о принятє — покажесь практичною в своїх наслїдках, не знаємо. Нам здаєсь, що найлучшою, бо певною дорогою до направи зла було би оповістити, що загалом всї питомцї (виключені педелї і всї виступивші) можуть назад вступити до семинарії. Лише тим чином полагоджено би справу остаточно, без дальших можливих комплікацій. Надїємось, що на се згодять ся і ординаріяти перемискій та станіславівскій, до котрих доперва вчера пійшло зі Львова урядове повідомленє о справі питомцїв з ІІ-го року, а котрі від самого першу пізнали і осудили, хто завинив в цїлій тій сумній справі?!
Грізний огонь сиґналізовано о год. 1-ій в ночи з понедїлка на второк з львівского ратуша. В каменици, де торговля Іосифа Ганкого, в ринку ч. 38, займив ся огонь в маґазинах на подвірю. Маґазини побудовані були з огнетревалими стелями і стовпами, а повні були пак і матеріялів торговельних. В одній хвили огонь обгорнув всї матеріяли в цїлім маґазинї і сторожа огнева мусїла як найбільше заходитись коло сего, щоби огонь не передістав ся до пивниць, де були матеріяли вибухові, бо певно кілька камениць було би вилетїло у воздух. По двогодинних трудах пригашено огонь на стілько, що усунено небезпечність для пивницї і сусїдних домів. Розумієсь, що цїлий маґазин з припасами погорів до тла. Все було убезпечене. Рано о год. 8-ій пильнували пожарники ще згарища.
Архикнязь Вільгельм, ґенеральний инспектор артилерії, задержав ся три днї у Львові і попри инспекції артилерії львівского ґарнізону брав участь в так званих ловах з обрізками (Schnitzeljagd). Зі Львова виїхав архикнязь до Станіславова а відтам вернув вчера через Львів до Вадовиць.
Послїдний з роду Ангеловичів, що видав митрополита Ангеловича, лежить на смертній постели. Єсть се о. Михаил Ангелович, приходник в Тростянци, бучацкого повіту. Умирає він без потомства і без свояків в простій лінії. О. Михаїл був ціле своє житє веґетаріянином.
Огонь. З Швайкова, пов. підгаєцкого, пишуть нам: Дня 18 н. ст. цвітня в пятницю рано о 10-ій год. погорїла у нас коршма; огонь займив ся з поду, де було сїно і дрова. Від коршми погоріли ще два господарі: один Русин, асекурований, а другій латиньского обряду неубезпечений і дуже бідний, а також власна хата арендаря, великого богача, і много матеріялу будівляного. Від тої коршми вже займав ся кільканацять разів огонь попередними роками. 