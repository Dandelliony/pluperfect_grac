◦ ◦ ◦ ◦ ◦ ◦ ◦ ◦ ◦ ◦

Львівска рада повітова відбула в пятницю чвертьрічне засїданє, на котрім ухвалено визначити на принятє цїсаря на граници львівского повіта 500 зр. Дальше ухвалено закупити для ради повітової власний дім і полагоджено кілька справ адміністраційних. На внесенє п. Абрагамовича ухвалено зарядити різні средства охоронні против холєри, котрі мають ся вводити в житє в порозуміню з староством. На внесенє д-ра Вайґарта ухвалено поручити видїлови щоби як найскорше постарав ся о установленє лїкаря в Яричеві новім, а вкінци порішено затягнути 10.000 зр. позички на рахунок повіта і відступити их истнуючому при радї повітовій товариству задатковому для розширеня дїяльности при викупні претенсій банку селяньского.
В Раві рускій вибрано ще перед сїмома місяцями нову раду громадску, однако доси не могла рада уконституовати ся за для внесеного до намістництва рекурсу з противної сторони. Полагодженя рекурсу вижидають всї з найбільшою нетерпеливостію. — Як звістно має фундація бар. Гірша оснувати в Раві рускій свою школу. В тій цїли закуплено вже за 6000 зр. мури, що стоять від 1863 року без накритя, цїлком перегнилі. Купно переводив д-р Шаф зі Львова.
Самоубійство. Субєкт торговельний з Кракова, Іосиф Стефаньскій, що застрілив ся оногди на міскій стрільници у Львові, прийшов там до рушникаря і зажадав револьвера, однако перед купленєм хотїв єго спробовати. Позаяк Стефаньскій не заплатив за револьвер, вислав за ним рушникар хлопця і в присутности сего хлопця вложив собі Стефаньскій револьвер до уст і вистрілив. При самоубійнику не найдено анї крейцара, лише лист, де пише, що мусить собі відобрати житє і просить, щоби продано єго одежу і заплачено з сего за готелm, в котрім мешкав у Львові.
П. Корнило Устіянович пробуває тепер в Бутинах почта Мости великі.
Дрібні вісти. Заступник маршалка краєвого п. Ант. Хамец, виїхав оногди до Відня, з-відки поверне до Львова ві второк. — В Любляні наложено податок по 4 зр. від волоків при жіночих сукнях. — В Дрогобичи арештовано Ицка і Іосифа Ліберманів, властителїв копалень в Бориславі, за обманьство. 