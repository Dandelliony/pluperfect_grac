◦ ◦ ◦ ◦ ◦ ◦ ◦ ◦ ◦ ◦

Рада міска в Коломиї заходить ся вже від довшого часу, щоби увільнити місто від престації в користь ґімназії. Правительство дуже нерадо уступає в таких справах і крім дотеперішної престації жадає ще від громади будинку на поміщенє ґімназії. Супротив того рішила згадана рада громадска відповісти намістництву, що місто не може нїяк вибудувати будинку на поміщенє рускої ґімназії. За те дає місто правительству будинок, в котрім тепер містить ся ґімназія і народна школа, а крім того площу під будову крила на поміщенє рускої ґімназії.   Впреосв. митрополит Сильвестер Сембратович виїзджає нинї в товаристві крилошанина Білецкого на похорон свого брата до Крилоса коло Галича.   В львівскім соймі заряджено вчера підчас першого засїданя всякі можливі средства осторожности, щоби не допустити до подібного нещастя яке лучило ся з бомбою в парискім парляментї. Білєтів удїлювано скупо, а деякі двері були замкнені сильними ланцюхами. Здає ся, що страх орґанів, котрі мають наглядати порядку в соймовім будинку, досить неоправданий, бо хоч Львів має своїх "независимих", то однако галицкі навіть найрадикальнїйші елєменти не можуть рівняти ся з францускими, або испаньскими анархістами і певно не дійшло у нас ще до того, щоби хто небудь хотїв проливом неповинної крови добивати ся осущеня своїх идеалів. Публика, що явила ся на ґалєріях соймових не відчувала того страху видїлу краєвого перед анархістами і дивувала ся зарядженим средствам осторожности.   Огонь в палатї Сангушків. З Тарнова доносять, що в недїлю о 1-ій годинї в ночи повстав огонь в стели в палатї маршалка краєвого Кн. Евст. Сангушка в Гумнисках. Повідомлена о огни сторожа пожарна в Тарнові прибула на місце і по тригодинній праци угасила огонь, котрий вже значно був розширив ся. Дуже значну участь в ратованю брав сам маршалок. Причиною огню була лиха конструкція в будові.   Зміна власности. Ґр. Адам Дїдушицкій купив від пп. Бараньских маєтність Чертїж, а п. Сильвія Зеневичева купила Дашаву від п. Созаньскої за 420.000 зр.   О. Юліян Сембратович, парох в Крилосї коло Галича, брат митрополита Сильвестра Сембратовича, упокоїв ся в 56-ім роцї житя і 32 священьства.   Дѣло 