З Дрогобича. — Крадїж. — З Теребовельщини. 

З Дрогобича. [Вечерницї в честь памяти Тараса Шевченка.]
Вечерницї, уряджені в Дрогобичи дня 4 н. ст. мая в честь памяти нашого кобзаря Тараса, випали так знаменито, що всюди лиш голоси загального признаня чути. Виконанє проґрами вповнї вдоволило добірну публику, котра зібралась на сей вечерок так численно, що вкінци забракло крісел а ті гости, що пізнїйше зголосили ся, мусїли вже на лавках забирати місця, — мимо того, що сего дня, яко в день св. Фльоріяна сторожа огнева виправляла маївку за містом, того-ж вечера відбувало ся представленє в цирку, а день перед тим, т. є. 3 мая, святковано таким же вечерком в касинї. Наші вечерницї відбували ся в сали міскій гімнастичній; сцена була гарно пристроєна коверцями і удекорована цвітами, серед котрих виднїв ся бюст Тараса.
Вечерницї розпочав бурмістр п. Охримович привітним словом, котре виголосив з повагою і краснорічивостю. Привитавши гостей, подякувавши за численне зібранє і вказавши на цїль вечерниць, говорив бесїдник дальше: "Память Шевченкову світло обходити увійшло в звичай в нашім краю, і вже не тілько в столици і більших містах, але і по менших місточках та селах, а навіть і в другій столици нашого краю, над Вислою, і за Атлянтиком в Америцї, де вже лиш кольонії Русинів, память того ґенія народного обходять світло вечерницями. І мало вже таких міст в нашім краю, котрі ще не підняли ся до тої степени самовіжи народної, щоби під прапором Шевчевковим давала ознаки житя народного, і в доказ того обходили память Шевченкову. І сподїваємо ся, що их з кождим роком буде менше, що з часом почесть Шевченка розширить ся не тілько по Галичинї, але і по цїлій Руси. Бо обходити память Шевчевкову — значить любити і поважати ті идеали, які сей ґеній народний вивісив на прапор, за які терпів і мучив ся, а тими суть: правда, воля, народність і рідне слово, — любов ближнього, хоч-би найменшого брата, любов свого, а поважанє чужого. Коли-ж нинї обходимо память Тараса, то заявляємо, що солідаризуємо ся з тою частію людности, котра одушевлена идеями Шевченковими, хоче тихо і сумирно працювати на рідній ниві і власними силами двигати свою народність до поважаня і до спільної людскої працї." — При кінци, подякувавши Полякам за споможенє нас артистичними силами, вирік ті слова: "Тілько обопільне пошанованє народних святощей може зблизити ті два народи до себе і утвердити межи ними мир і згоду." Бесїду пос. Охримовича приняла публика з великим вдоволенєм і нагородила єї рясними оплесками. П. Охримович умисно приїхав з Відня, щоби взяти участь в тих вечерницях, і зараз в ночи відїхав.
За тим словом слїдували продукції музичні. Оба хори: "Три шляхи" і "Наша жизнь" були виконані любителями співу з-помежи місцевих професорів, урядників і молодежи під дирекцією судьї п. К. Кавецкого дуже удачно. Особливо відзначили ся тенорові соля в першім хорі проф. п. Стефановича, і в другім п. Кириловича. П. Кирилович, богослов зі Львова, відспівав своїм милим і гарним тенором сольо "Помарнїла наша доля" і "Ах, де-ж той цвіт", а потім дует "Моряки" з п. Т. Витошиньским, урядником зелїзницї, при фортепяновім акомпаніяментї п. Кавецкого на повне вдоволенє публики. Як хори так і сольові співи і дует нагороджено рясними оплесками.
Продукції фортепянові випали рівно-ж дуже добре. Сего року першій раз публика дрогобицка мала нагоду чути твір Лисенка на фортепянї. Панна Ольга Тороньска відограла 2-у рапсодію україньску Лисенка. Публика впала в таке одушевленє, що оплески не хотїли втихнути, і доконче домагалась повтореня тої рапсодії. Тілько-ж годї було, бо рапсодія досить довга, а панна о. Т. мала ще виступати в другій продукції фортепяновій, також досить довгій. Другу продукцію на фортепянї на чотири руки: Duo dramatiqueu de Donizetti par Vilhaс виконала п-a Ольга Toроньска з п. Ф. Добжинецким, аптикарем, рівнож дуже удачно. Продукція та єсть дуже мельодійна, і про-те була від публичности дуже симпатично принята.
В половинї продукцій музикальних був відчит. Директор ґімназії п. Ол. Борковскій, згадавши в короткости про житє Шевченкове аж до єго неволї, представив потім в прекраснім і взірцевім слові образ житя Тарасового в неволи, і навів подробицї доси мало, або зовсїм незнані. Помимо, що відчит тревав 35 мінут, публичність вислухала єго з напруженою увагою, бо він містив в собі богато психольоґічних моментів, та за серце хватаючих сцен.
Кульмінаційною точкою вечерка бодай чи не була деклямація. Проф. Стефанович віддеклямував "Гамалїю" Шевченка з таким артизмом, що поема ся чудесно гарною вийшла, а публичність не щадила ознак признаня. Другим хором закінчено проґраму сего вечерка, і публика розходилась з великим вдоволенєм.
Руска интеліґенція місцева, кромі двох видатнїйших домів, була вся на вечерку зібрана; були також і міщане та передміщане, много польских родин, були також і передові интеліґентні жиди. З околицї, однакож, кромі кількох учителїв, видїли ми лише три родини священичі, а именно пп. Мудраків з Губич, Скобельских з Прус і Погорецких з Вацович з родиною. Вкінци годить ся не замовчати, що на вечерницї прибуло телеґрафічне поздоровленє від Хв. товариства им. Шевченка у Львові. Крадїж.
Перед трибуналом судьїв присяжних під проводом совітника Яновского велася вчера розправа против супругам Иванови і Катеринї Липкам, обжалованим о злочиньство крадежи в сей спосіб доконане, що коли многолїтний их льокатор, Мартин Ярош помер в грудни мин. року, они забрали єго маєток в книжочках каси ощадности на 2.500 зр. і готівкою 100 зр., а тїло відставили до трупарнї загального шпиталя, полишаючи єго похороненє добродїйному товариству св. Іосифа з Ариматеї. Помершій Ярош, котрий був давнїйше дозорцем вязнїв, мав доньку, проживаючу в Перемишли. Липки не повідомили доньки о смерти отця, доперва в лютім с. р. дізналась она о смерти вітця, а коли приїхала до Львова і грошей, котрих надїялася по отци, не одержала від Липків, віддала цїлу справу поліції і судови. Поліція найшла книжочки каси щадничої закопані під порогом дому Липків, а і сам Липка признав ся до вини і способу, як використав забрану помершому готівку. При розправі толкував ся Липка, що Ярош дарував єму маєток ще за свого житя. Присяжні потвердили питаня що-до вини обжалованих, а трибунал засудив Ивана Липку на рік, а єго жену на два місяцї вязницї. З Теребовельщини пишуть нам: 
В ночи з недїлї на понедїлок сего тиждня обкрадено церков в Романівцї, прилученій до парохії в Могильници, пов. теребовельского. Не вислїджений доси злодїй дістав ся по драбинї церковній до вікна, а розібравши окно, спустив ся на шнурі до проповідницї уміщеної під тим вікном, а з відси до ризницї, де розгосподарив ся: порозбивав скринї, шафи і шуфляди та порозкидував біля по земли. Шукав за грішми, а що мало их було в скарбонї, то й не велику зробив шкоду. Забрав около 25 зр. готівкою і книжочку удїлову "Народної Торговлї" на 10 зр. з каси братства мужеского. Розбив колодку і братства жіночого, однак нїчо не взяв, бо гроші завиті були в платку і сховані межи світлом восковим. Більше нїчо не забрав. За виновником слїдить жандармерія з Будзанова. — В понедїлок сего тиждня рано повісив ся в Романівцї Матвій Завадскій зарібник обр. лат. Однак тота пригода не стоїть в звязи з попередною. Самоубійця за для недостатку винаймив своє поле враз из засївами — і власне в понедїлок рано мав підписати контракт винайму. — День 3-го мая, яко памятка знесеня панщини, буде обходити ся торжественно в парохіяльній церкві в Могильници благодарственним богослуженєм, одвітною проповідью і поминальницею за бл. п. цїсаря Фердинанда І. 