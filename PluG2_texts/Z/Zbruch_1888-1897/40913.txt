Рабунок і мордунок, котрий не підлягає карі. — Наука, штука і литература.

Рабунок і мордунок, котрий не підлягає карі.
Часопись Prawnik, подала ось-такій випадок: Одна маюча особа мала сестрінця, молодого, веселого чоловіка, котрий, хоч сам нїчого не мав, з ласк заслїпленой в нїм тітки пустував, грав в карти, и, як то кажуть, уживав світа в цїлім слова значіню. Сего було вже і люблячій єго тїтоньцї за богато, про-те мусїла відмовити єму за великих єго забаганок. Та стало ся, що тїтка заслабла, зробила цїлком правильне завіщанє, котрим записала цїлий свій величезний маєток на сестрінця і умерла. Се було на селї, лїтом після одного хорошого лїтного дня, вечером. Двірска служба порозбігала ся, лишаючи тїло покійної на ліжку при світлї і отворених до саду вікнах. Сестрінець того самого вечера, прагравши ся в карти, а не знаючи о смерти тїтки, постановив роздобути силоміцю у тїтки грошей, котрих она єму відмовляла і в тій цїли удав ся потайки до тїтки у вечер єї смерти. Закрав ся до огорода, а видячи окна на розтвір, влїз до покою і пробиває тїтку штилетом, думаючи, що она спить, витягнув з під ліжка скарбону з грішми і почав утїкати. Тимчасом в першій хвили єго приарештовано, але зараз і пущено на волю. До близшім розслїдженю справи показало ся, що сестрінець сам став властителем цїлої спадщини, отже зарабував річи, котрі вже до него належали, а знов і мордунку поповнити не міг, бо тїтка вже не жила, ну, а трупа не можна анї забити, анї хотїти забити. Наука, штука і литература.
"Галицко-русскої Бібліоґрафії ХІХ. столїтія", видаваної Иваном Ем. Левицким вийшов сими днями випуск XVIII-ий, обіймаючій публікації з років 1875 і 1876 від н-ру 1472 до н-ру 1590. Цїна випуска 1 ґульден взглядно 1 рубель.
Зорї число 15-те містить: Над Чорним морем, повість Ив. Левицкого (дальше). — Невидимий співець, стих П. Кулїша. — Корепанів, з "Даровитих натур" Щедрина, перевів Не. Я. — З чужини, стих Чайченка. — Туркавки, оповіданє. — Исторія літератури рускої (дальше). Записки топоґрафічно-историчні о стародавнім місточку Потиличи, Евг. Горницкого (конець). — Вісти і замітки. Балтицка Словянщина. Серби Лужицкі. 