◦ ◦ ◦ ◦ ◦ ◦ ◦ ◦ ◦ ◦

Розкопи старинного Галича, доконувані д-ром Ис. Шараневичем, принесли цінні здобутки для нашої исторії і археології. Точне понятє о тих розкопах можна мати з рельєфної мапи, котру можна бачити в музею Ставропигійского інституту. На згаданій мапі представлений терен, на котрім ведуться розкопи і де був старинний Галич. Місце окружають з трех сторін рїки: Днїстер, Лімниця і Залуква. На мапі визначені доконані вже розкопи старинних церквей. Мапа виготовлена з паперової маси і коштувала 200 зр. Кромі того находяться в музею начерки розкопаних фундаментів старинних будинків і их геометричні і гипсометричні поміри. Все то виготовлено під наглядом д-ра Шараневича. Д-р Шараневич внїс петицію до сойму о підпомогу на дальше веденє розпочатих розкопів.
Митрайлєзи Максима. Armee-Verordnungsblatt подає, що цісар розпорядженєм з 30 м. м. наказав заосмотрити всї твердинї в митрайлєзи Максима. Як звістно, виготовлено послїдними часами велику скількість тих скорострїльних канон. З митрайлєз можна 600 разів вистрїлити на минуту, уживаючи при тім звичайних патронів карабинових. Патрони прикрїплені на куснику паперу або полотна вкладаються в місце призначене на набої. Відтак митрайлєза сама себе обслугує, бо удар в зад при кождім вистрїлї служить до того, щоби викинути вистрїлений патрон а на єго місце наложити новий. Вояк, що обслугує митрайлєзу, має лиш єї уставляти до ціли та накладати ті кусники паперу з набоями, а ще від часу до часу наливати свіжої води до цівки, котра окружає довкола митрайлєзу. Вода охолоджує розпалену при стрїляню цівку митрайлєзи, а при тім що кілька минут кипить. Митрайлєзу вигадав Американець Гирам Максим.
Доми з цукру. П. Спрекельс з Вашинґтону, великій богач і один з найбільших фабрикантів цукру, одержав патент на своє винайденє. Єсть се рід цукру, так тревалого і твердого і не чутливого на вохкість воздушну, що може заступити як найлїпше білий мармор, уживаний до будівель і памятників. П. Спрекельс предложив правительству, щоби дозволено єму на пробу вибудувати з цукру ціле крило при "Білій палатї" в Вашингтонї, резиденції президента Сполучених Держав. Єсли тепер будують доми з маси паперової, черенки друкарскі роблять зі скла, приправляють калїкам ноги і руки з кавчуку, а до вікон уживають замість скла желятини, то не дивота, коли будуть і доми з цукру — але чи буде в них солодше житє, можна сумнїватися.
Дрібні вісти. При поїздї зелїзниці державної між стаціями Надиби-Воютичі приключилася така пригода: Кондуктор, що значить білети, переходячи з одного ваґону до другого, упав зі ступеня на землю, але на щастє лиш легко покалїчився. — Краєва рада шкільна на своїм засїданю дня 12 н. ст. жовтня рїшила видалити чотирох учеників з IV гимназії львівскої. — В Самборї скочив до кирниці в касарни вояк 77 полку піхоти Лев Кирик, щоби утопитись, але виратували єго ще живого і віддали до войскового шпиталю.  