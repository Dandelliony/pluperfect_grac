◦ ◦ ◦ ◦ ◦ ◦ ◦ ◦ ◦ ◦

Видїл Рускої Бесїди у Львові уконституував ся в той спосіб, що вибрав головою проф. Вол. Шухевича, котрому також повірено на-разї реферат театральний, заступником голови судью п. Мартина Вербицкого, господарем о. Ол. Темницкого, касієром проф. Илью Кокорудза а секретарем п. Іос. Дрималика.   Руска Бесїда у Львові устроює в своїх комнатах перші вечерницї в суботу дня 30 с. м. Ті, що заміряють брати в них участь, зволять вписати ся до лісти.   Рускій Клюб в Станиславові пригадує, що вечер з танцями відбуде ся вже слїдуючого понедїлка 25-ого н. ст. с. м. в ново-касиновій сали. Хто не одержав запрошеня через похибку, зволить ласкаво упімнути ся в Клюбі. Просимо прибувати численно! Забава буде охоча.   Про незвичайне польованє на риси пишуть з Уріча коло Східницї: Від кількох вже лїт роблять рисї в нашій околици великі шкоди; кажуть навіть, що перед кількома недїлями кинули ся на селянина, що йшов з Борислава до Орового, і пошарпали єго. Аж сими днями лїсничій кн. Любомирскої, до котрої належать Підгородцї з Урічем, вислїдив два величезні рисї. Одного з них убито, а другій утїк і скрив ся в цїлинї скали, званої "Острим каменем". Там єго стерегли лїсні до другого дня. Лїсничій, щоби рися вигнати з криївки, пустив на него малого пса ямника. Пес чотири годіни кидав ся на рися; аж над вечером виткнув рись голову з криївки, мабуть щоби вимкнути ся. Тодї стрілив до него лїсничій, але тілько ранив єго. Рись завернув ся потім до ями та за собою потягнув і пса. Тогдї молодшій лїсничій, побоючись о пса, хотїв жердкою вигнати рися з ями. Але рись кинув в тій хвили пса і скочив молодшому лїсничому на потилицю. Старшій лїсничій, що стояв о кілька кроків, стрілив тогдї до рися і так увільнив свого товариша від небезпеченьства.   Нова стіпендія для Русинів. З початком сего року шкільного увійшла в житє фундація бл. п. о. Ивана Должаньского на одну стіпендію 190 зр. річно для убогих студентів видїлу лїкарского народности рускої. Убігаючій ся о тую стіпендію студент мусить зобовязати ся лїчити не лиш альопатично але й гомеопатично. Стіпендія тая остає в зарядї видїлу краєвого і він має право удїлити єї.   Дрібні вісти. З карного дому в Висничи утїк дня 17 с. м. засуджений на досмертну вязницю Іосиф Василевич [35 лїт, римо-кат., безженний зарібник, родом з Янд в повітї ярославскім]. — В Живци повила сими днями жінка малярского помічника Пщулки трійняків хлопцїв; матїр і дїти здорові, а дїтям дано при хрестї имена: Каспер, Мельхіор і Балтазар. — Фрітйоф Нанзен має загостити до Лондона, лондоньскі круги наукові чинять великі приготованя на принятє славного подорожника; члени "клюбу товариств королївских" мають устроїти в єго честь бенькет дня 5 н. ст. лютого. — Найблизшій міжнародний конґрес літературний відбуде ся в Штокгольмі; між иншими поставлено на дневний порядок конґресу справу літературної власности утворів міщених в прасї періодичній. — Стація зелїзницї в Станиславові дістала гарне освітленє елєктричне; ясно мов у день білий. — Віцепрезідент краєвої дирекції скарбу виїхав до Радехова на лови у ґр. Стан. Баденього. — Дня 26 н. ст. сїчня відбуде ся в Чернівцях в тамошній греко-кат. церкві вінчанє панни Євгенії Шанковскої, дочки висл. професора о. Амврозія Шапковского з ц. і к. надпоручником краєвої оборони, Стеф. Кобиляньским.   Дѣло 