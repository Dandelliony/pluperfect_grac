Загальні збори членів гал. товариства нафтового відбулися вчера в сали "Frohsinn". 

Зібралося до сто членів, а яко гість явився маршалок краєвий гр. Тарновскій. Збори відкрив голова товариства п. Ґорайскій, зазначивши в своїй промові розвій промислу нафтового мимо тяжких обставин і чужої конкуренції.
Потім поc. Щепановскій виказував розвій того промислу на датах статистичних. В Галичинї витворено нафти в 1883 році 300.000 сотнарів метричних, в 1885 році уже 500.000, а в 1888 році 900.000. Відповідно-ж до того податок від галицкої нафти приносив державі в 1883 році 994.000 зр., а в 1888 році аж 2,600.000 зр. Консумція нафти в Автрії виносила 1883 року 1,140.000 сотнарів метр, а в тім американьскої нафти 773.000 сотн. метр., — в році ж 1888 консумція зросла до 1½ миліона сотн. метр., а в тім нафти американьскої уже лиш 70.000 сотн. метр. З тих цифр видко з одного боку, як зросла продукція нафти в остатних пяти лїтах і які величезні богатства подземні має Галичина, а з другого боку, які великі користи промисл нафтовий дає державі і як она повинна би ним опікуватись. Промисл нафтовий — говорив дальше п. Щепановскій, — то єдиний промисл, котрого интелигентний Поляк не повстидався, і котрий поволи впливає на виробленє характеру національного. По дотеперїшній ерї борби на поли промислу нафтового повинна наступити ера организації: треба виробити промисл нафтовий — чисто польскій. При сильній праци Галичина зможе заосмотрювати цілу Австрію нафтою в вартости 10 миліонів річно, — а се буде дуже великою підмогою для підупалого краю.
Дальше збори ухвалили кілька внесень поодиноких членів: старатись о зміну закона дотикаючого нафти; старатись о користнїйші тарифи на зелїзницях; старатись о усуненє формальних перешкод до уживаня вибухових матерій для розсаджуваня шибів; старатись о дешевші знаряди зелїзні; а наконець (на внесенє п. Сиг. Висневского) запобїгти мнимій секатурї краєвого инснпектора промислового, котрий в своїх справозданях нїби то тенденційний: представляє, що в копальнях нафти робітники не мають відповідної опіки, хорують на рака та на горло, і т. п. Наконець збори именували намістника гр. Баденія, маршалка гр. Тарновского і делегата намістництва в Кракові Кучковского почетними членами товариства. 