Всенародне віче — заборонене!

На внесене дня 6 с. м. до Дирекції поліції повідомленє о скликаню всенародного віча у Львові на день 15 н. ст. падолиста с. р. одержали підписавші повідомленє члени комітету вічевого таке рішенє Дирекції поліції:   Ч. 1333/pr. До Пп. Василя Нагірного, І. Романчука, Л. Рожанковского і Р. Бачиньского до рук Пана Василя Нагірного у Львові.   Вчера донеслисте Пани письменно львівскій ц. к. Дирекциї поліциї о скликаню на 15 с. м. годину 10 рано до сали "Народного Дому" народного віча з слїдуючим порядком дневним:   I. Віткритє віча,   II. Вибір предсїдателя, двох містопредсїдателїв і двох секретарей вїча,   III. Сегорічні вибори соймові з сельских громад і що нам супротив них робити,   IV. Внесеня участників вїча.   Ц. к. Дирекция поліциї заказує сим відбутя того вїча на підставі §.6 закона з 15 падолиста 1867 К. 3. Д. Ч. 135 з слїдуючих поводів:   З відозви з 3 с. м. через Панів і товаришів підписаної, в тутешних дневниках руских уміщеної і в осібній відбитці розповшехненоі, которою пани омавляючи поводи скликаня і цїл того вїча візвалисьте Русинів з Галичини до як найчисленнійшого в ним удїлу, оказало ся ясно, що ціл того вїча супротивляє ся постановленям закона карного.   Оказало ся именно, що намірено сегорічні загальні вибори з сельских громад до сойму з гори — заким такові під взглядом лєґальности справдити покликаний до того чинник буде мати можність — безвзглядно публично напятновати яко нелеґальні з свідомими поминенєм законів через орґани правительства в користь одної кляси насиленя перепроваджені.   Намірена затім: словом публично усиловати взбудити ненависть і погорду супротив орґанів адміністраціййних властей правительственних і побуджати до вражди национальної і клясової в краю, в чим міщат ся знамена виступків з §.300 і 302 закона карного. Против того заказу переслугує рекурс в протягу 8 днів до ц. к. Намістництва.   Президия ц. к. Дирекциї поліциї.   У Львові дня 7 падолиста 1895.   Krzaczkowski.   По одержаню сего рішеня удали ся два підписавші повідомленє члени комітету до намістника кн. Сангушка з представленєм нестійности мотивів заборони і з прошенєм о зміну рішеня Дирекції поліцій. Однакож п. намістник заявив, що заборона віча на основі наведених мотивів наступила за єго відомостію та згодою і він нїчого змінити не може. Члени комітету подали телєґрафічно факт заборони віча до відомости посла Романчука для ужитку парляментарного.   Против сеї заборони всенародного віча комітет вічевий внесе рекурс, однакож віче дня 15 н. ст. с. м., очевидно, не відбуде ся. А було би то віче, якого доси не бувало, бо, як обчисляють комітетові, на се віче було би згромадило ся до Львова народу що найменче пять тисяч.   Дѣло 