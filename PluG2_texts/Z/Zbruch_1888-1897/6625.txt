Розкопи археологичні на Українї. — Щасливий край — Єрархія католицка. 

Розкопи археологичні на Українї. До петербургского „Kraj-y“ пишуть : До Кальника, в пов. липовецкім, губ. кієвскої, має приїхати з Кієва підчас лїтних ферій звістний археольог, професор Вол. Антоновичь. Численні могили по полях кальницких кажуть надїятись на обильні плоди археольогичні. Близько Кальника суть могили : Сорока, Непромаха, Асаула, Пракседи і т. п. Кальник був колись досить великим місточком, мав укрїплений замок і великі вали охоронні, котрі побудувала княгиня Корецка. В р. 1648. здобули Кальник козаки і утворили полк, прозваний кальницким. Чарнецкій прогнав козаків з Кальника в р. 1653, але вскорї опісля, бо вже в р. 1659. полковником кальницким став атаман запорожскій Иван Сїрко. В Кальнику схоронився славний Иван Богун, коли не хотїв згодитись на угоду нереяславску Хмельницкого (р. 1654) а загадав цїлком независиму Україну. Там предкладав єму посол Ст. Потоцкого достоїньство гетьманьске, щоби лишь підчинився польскій рїчи-посполитій. Иван Собіскій не міг в р. 1671 здобути Кальника, коли вийшов з войском на Дорошенка і Татарів. Нинї Кальник став місточком фабричним і лишь останки валів нагадують на славу і волю козацку минулих лїт.
Щасливий край ! В Сполучених Державах Америки забогато мають грошей і тому посли видумують різні проєкти, в якій спосіб можна-би зменшити доходи державні. Посол Рандаль з Пенсильваніи виготовив биль, котрий, єсли єго ухвалять, зменшит доходи держави о 95 миліонів. Рандаль жадає, щоби знесено цїлком податки від тютюну і горївки з овочей. В Европі противно, лише над тим думають, як-би збільшити податки ! Але в Америцї не знають милитаризму !
Єрархія католицка. Тими днями видала друкарня ватиканьска обємисту книгу під заг.: Єрархія католицка на рік 1888. На самім початку поміщений спис всїх пап римских ; Лев ХІІІ єсть 263 папою з ряду. Слїдують кардинали епископи, пресвитери і діякони. Степень і ранга кардиналів управильнена після степени і дати рукополаганя. Найстаршим щодо лїт житя єсть кардинал Невман ; він числить 88-мий рік житя. Деканом колегіи кардиналів єсть Кар. Соккони, бо він ще в р. 1861 одержав рукополаганє на єпископа кардинала. Найдовше, бо 30 лїт, єсть кардиналом Мертель. Кардиналів єсть 61, так що лише девять бракує, щоби доповнити колегію, котра складаєся з 70 членів. Що-до дати именованя, єсть 18 кардиналів именованих Пієм ІХ а 43 именованих Львом ХІІІ ; з них єсть що-до лїт житя сїм 80-лїтних а трех низше 50 року житя. Наймолодшим єсть кардинал Ренде, котрий має доперва 41 лїт. За папи Льва ХІІІ померло 57 кардиналів. Що-до народности єсть 32 Италіянцїв а 29 инших народностей. Патріархатів єсть 13, архіепископств 185 і 785 столиць епископских. Сам папа Лев ХІІІ установив 1 патріархат 19 архіепископств, 57 епископств, 34 викаріятів і 1 делегацію апостольску та 11 префектур апостольских. Вкінци вичисляються особи приналежні до двору папского і сей віддїл названий : Famiglia Potificia. 