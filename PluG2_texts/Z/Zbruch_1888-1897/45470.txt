Письма з краю про ситуацію

Від Заболотова.
Коли першій раз прочитали ми виголошену проґраму послом Романчуком, національну і політичну проґраму галицкої Руси, мимо волї вирвало ся нам з уст: "Аж тепер чей же лекше ставе бідній Руси!" Бо-ж кождий здорово-мислячій Русин мусить признати, що лише поступованє Русинів після проґрами більшости послів наших, виголошеної в соймі, може і повинно принести для нас полекшу.
Пос. Романчук ясно і недвозначно виповів усе то, що кождий Русин на провінції (з малими лише і рідкими виїмками) від давна відчував. Проґрама посла Романчука для нас на провінції не нова. Ми тут нераз боронили того в своїх розмовах з Поляками, а кождий розумний Поляк не шовініст, не міг і не смів нїчого против такої проґрами закинути. Тепер кождий Русин, котрого зачепиш і спитаєш о гадку, навіть з тих, що признають ся за приклонників "Червоної Руси", не можуть знайти в тій проґрамі нїчого, против чого би могла піднести заміт. На один лише здобувають ся заміт — на "форму", отже треба им сю справу пояснювати після докладного представленя тої справи в "Дѣлї" — і деякі, розумієсь не заслїплені в "Червоній Руси", признають справедливість. "Та й то правда, — кажуть они, — коли би була проґрама пійшла на клюб, був би клюб розбив ся, ще заким би Романчук був виступив з проґрамою, бо д-р Окуневскій був би виступив против одної точки, "тверді" против другої і скінчилось би було на нїчім", а хвиля політична вимагала як найскорше виголошеня проґрами... Старав ся я і межи селянами розговорювати о проґрамі посла Романчука — і кождий селянин, чи він письменний чи нї, говорить: "Все те правда, що Романчук сказав". Нечисленні — загоріли приклонники "Червоної Руси" намагають ся обставати за послом Антоневичем, але тратять зараз рівновагу, як тілько почнеш з ними переходити проґраму Романчука точку за точкою.
Нас священиків-селюхів одушевило то, що до проґрами посла Романчука прилучив ся наш Впреосв. митрополит. Тепер знаємо, що вільно нам бути патріотами і отверто дїлати для добра нашого народу більше і смілїйше, нїж перед тим, і жаден священик не буде наражений на вимівки деякого о. декана, чи з Старих-Кут чи з-відки там, за те, що сміє мати своє пересвідченє національне і політичне.
Священик 