Видавці "Часописи Правничої" перед судом.

Цікава розправа відбувалася вчера перед судом повітовим м д. секції III. у Львові против видавців рускої "Часописи Правничої" д-рів К. Левицкого, Горбачевского і Олесницкого і управителя друкарнї им. Шевченка п. К. Беднарского, обжалованих о переступленє з §. 9. зак. прасового.
Ґенеза того переступленя єсть така: На "Часописи Правничій" написано на першій сторонї першого числа "Видавці: д-р К. Левицкій, д-р А. Горбачевскій і д-р Е. Олесницкій", а на послїдній сторонї: "Одвічальний видавець — д-р К. Левицкій". Видавці думали, що умістивши ті написи, доповнили зовсім вимоги §. 9. закона прасового, котрий вимагає, щоби на письмі періодичнім були уміщені окремо имена видавців, а окремо відповідаючого за видавництво, т. є. редактора, не становлячи зовсїм, якими словами має то уміщенє наступити і не приписуючи спеціяльно, щоби термин "редактор" був доконче ужитий при имени відповідаючої за видавництво особи. Супротив того уважали видавці відповідним і букві закона непротивним умістити при имени одвічаючого за видавництво д-ра К. Левицкого замість чужого слова "редактор" рускій термин одвічаючій "видавець", а умістили той термин не лиш на самій часописи, але і в поданю до дирекції полиції і прокураторії державної доносячім о наміренім видавництві. Отже поданє то і містячій-ся в нїм термин "одвічальний видавець" апробувала прокураторія державна мовчучо, а дирекція полиції виразно приймаючи єго до відомости письмом дорученим видавцям, отже тим самим даючи пізнати, що видавництво свобідне єсть від яких-будь хиб або недостатків з погляду формального. Тимчасом уже по виходї першого числа п. Котовскій, функціонер полиції, котрому придїлено реферат справ праси і товариств, зробив донесенє до суду, що на "Правничій Часописи" нема имени одвічального редактора, супротив чого видавці і друкар нарушили постанову §. 9. зак. прасового. В наслїдок того позиційного донесеня відбулась вчерашна розправа.
Судья адюнкт Гек був очевидно того самого погляду, що і инициятор тої справи п. Котовскій і хоч обжаловані дуже докладно і строго юридично виказували, що термин "одвічаючій видавець" зовсїм відповідає интенціям закона, котрому зовсїм не ходить о слово "редактор", а лиш о особу відповідаючого за видавництво, признав п. К. Беднарского виновником переступленя з §. 9 зак. прасового і засудив єго на 20 зр. кари і на випечатанє своїм коштом вироку в Gazet-ї Łwowsk-ій, хоч обовязок публикованя вироку відносить закон прасовий в §. 39 лише до тих случаїв, де йде о чин каридостойний сповнений змістом часописи, а не формальними єї хибами. Що до д-рів Левицкого, Горбачевокого і Олесницкого, то судья добачив у них знамена провини з §. 9. зак. прас., приймаючи, що допустились они свідомо фальшивого поданя (eine wissentliche falsche Angabe). Що мали они фальшиво подати — того п. судья не сказав і годї відгадати, признавши однак у них знамена провини з §. 9 зак. прас., узнав себе судья що-до видавців некомпетентним і не видав що-до них вироку, а порїшив відступити акти справи прокураторії державній!
П. Беднарскій зголосив відклик. Не пересуджуємо, як закінчиться тая оригинальна справа, але то сконстатуємо, що именно видавців рускої часописи потягнено до одвічальности за то, за що нїчого не кажуть иншим газетам. Часопись Правнича прогрїшилась тим, що подавши особу редактора назвала єго одвічальним видавцем, а у нас єсть в руках польска часопись того самого характеру, а именно "Przegląd sądowy і administracyjny", на котрій зовсїм нема особи видавця, а прецінь п. Котовскій не потягає єї редактора перед суди — і, ми скажемо, цілком справедливо, бо формальність тая, особливо при чисто наукових письмах, єсть зовсїм без интересу. Руска Часопись Правнича доповнивши всїх можливих формальностей, удостоїлася чомусь особливої уваги. 