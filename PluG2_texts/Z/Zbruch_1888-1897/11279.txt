Нидерляндскій парлямент – З'їзд монархів – Телеграми

Нидерляндскій парлямент має зібратися дня 16 с. м. на сесію, щоби на спільнім засїданю обох палат зробити раз лад з справою опікуньства над малолїтною наслїдницею нидерляндского престола. Нова конституція постановляє вже, що на случай смерти короля має бути єго наслїдницею молоденька княгиня Вильгельмина. Наколи-б она однакож при смерти короля не була ще повнолїтною, то має бути установлений опікун, але справа опікуньства має бути управильнена окремим законом. „Frankf. Ztg.“ пише в сїй справі так : Взгляд на глубокій вік і непевний стан здоровля нидерляндского короля спонукали министерство предложити парляментови відповідний після конституції проєкт закона о опікуньстві, щоби сю справу ще перед закритєм сегорічної сесії парляментарної залагодити. Постанови сего проєкту закона вправдї ще не зовсїм докладно звістні, але неясність в сїй справі відноситься лиш до питаня, хто крім королевої має бути покликаний сповняти право опіки. Має бути вже постановленою рїчею, що опікуньство буде поручено королевій Еммі, але після конституції мусять в опікуньстві мати участь також і кількох поважаних Нидерляндцївь. Задачею закона єсть отже означити точно сі постанови і заїменувати членів опікуньства.
З'їзд монархів вже заздалегід тревожить Туреччину. Она боїться, щоби Австрія в дальших наслїдках з'їзду цїсаря Вильгельма II. з царем не зменшила свого впливу на Балканї, що було-би причиною, що рух панславистичний особливо в Болгарії, став-би знов сильнїйшій. Порта розпочала знов переговори з банком отоманьским в справі позички двох миліонів фунтів турецких.
Париж. Нинї рано мав відбутися поєдинок між Булянжером а Фльокетом на шпади. Секундантами Фльокета мали бути Клемансо і Перрен а секундантами Булянжера — Льесан і Льерис. Борба між диктатурою а републикою розпочалася на добре. Булянже хоче ставити свою кандидатуру в департаментї Ардеш.
Париж. Палата ухвалила наглість внесеня Ляссона о знесеню религійних конгрегацій 264 голосами против 19.
Рим. Палата приступила до спеціяльної дебати над проєктом реформи провинціональної і громадскої і відкинула поправку Франкеттого, котрий домагався права загального голосованя при виборах громадских 295 голосами против 52. Против сеї поправки промовляв також і Криспи. 