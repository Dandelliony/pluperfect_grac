◦ ◦ ◦ ◦ ◦ ◦ ◦ ◦ ◦ ◦

На забаві танцями, устроєній минувшої суботи в "Рускій Бесїдї" у Львові, явилось значне число пань і панночок а менше число мужчин. Толковано собі сю появу тим, що пп. академики певно ще випочивають по своїм четверговім балю. Також і самих членів "Рускої Бесїди" не явилось много, а за те провінція доставила значне число гостей. Бавлено ся добре і з житєм при музицї до пізної години.
Огнї. Від Городка пишуть нам: Дня 19 ст. лютого погоріла в Малковичах коло Городка дві хати і будинки господарскі трех селян. Шкода загальна сягає до 2500 зр.; всї три господарі були убезпечені. Огонь був підложений і підпалника віддано в руки справедливости. — Перед кількома тижднями погорів в Черлянах дім, в котрім містилась почта. На щастє огонь вибухнув за дня, тож уратовано акти урядові. Є подізрінє, що властитель хати, жид, не без розмислу допустив до пожару, щоби зробити ґешефт на високо заасекурованім домі. Уряд почтовий і телеграфічний містить ся тепер в дворі.
Ателіє фотоґрафічне п. Е. Тшемескего у Львові при ул. Третого мая ч. 7. виготовило "табльо" послів соймових з послїдної сесії соймової в 1890 р. На картонї значних розмірів уміщені фотоґрафії всїх послів галицкого сойму в такім порядку, в якім они засїдають підчас нарад соймових. В долинї прикрашено видами Львова і Кракова, емблематами рільництва і торговлї та фронтоном будинку соймового, а в горі китицями цвітів. П. Тшемескій справдї не пощадив заходів і труду, щоби зложити се "табльо", бо треба було вистаратись єму фотоґрафії кождого поодинокого посла а відтак зложити их в артистичну цїлість. А помимо того цїна сеї репродукції фотоґрафічної дуже мала: у Львові 6 зр. і з пересилкою почтовою 6.50 зр. Гадаємо, що се "табльо" буде не лиш цїнною памяткою для послів соймових але також може бути окрасою кождої світлицї.
"Руске слово". Під таким заголовком зачала виходити в Шенандор в Америцї тижднева ґазетка. Редаґована она — так сказати-б — по американьски: вісти різного рода подавані суміш. Єсть також невеличкій віддїл для справ політичних зі старого краю. 