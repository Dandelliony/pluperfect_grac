Рух в руских товариствах.

Другі Загальні збори читальнї в Мацошинї коло Жовкви відбули ся на Вознесеніє 11 н. ст. червня с. р. (Рік минув на Стрітенє, як сю читальню з більшим торжеством заложено, та не знаю, з яких причин другі збори не могли відбутись хутше]. Збори сі замітні були тим, що крім п. Іосифа Вязовского учителя з Пристани, котрий приїхав разом з від поручниками пристаньскої читальнї Василем Буликом церк. півцем і Грицем Матвісивим, не було більше нїкого з интеліґенції; навіть місцевий священик, а заразом голова читальнї, о. декан Ал. Саноцкій, за-для якихсь важних орудок не міг прибути на збори.
Читальники (кількох не мало часу (?) прийти) і часть місцевих громадян та кількох селян з сусїдного села Сопошина зібрали ся в прибраній комнатї, котру члени читальнї своїм виключно трудом і коштом собі прибудували коло канцелярії громадскої. Точно о 5-ій годинї відкрив збори заступник голови читальнї, господар Сень Бутлєр, і візвав зібраних, щоби вибрали предсїдателя на час зборів. Присутні вибрали одноголосно прибувшого на се торжество (чотири милї) селянина Данила Мекелиту з Бутин. Той, дякуючи за честь, не хотїв приняти проводу, кажучи, що "се місце належить заняти комусь зі старших господарів" (бо треба знати, що Данило Мекелита числить несповна 27 лїт). Однак зібрані настойчиво домагались, щоби Д. Мекелита обняв провід, кажучи: "нам все одно, чи старшій чи молодшій, аби знав світови лад". Д. Мекелита занявши предсїдательске місце, подякував за зроблену єму честь і за довіріє, а потім висказавши жаль, що сего місця не було кому иншому заняти, запросив на секретаря зборів учителя п. Вязовского. В дальшій своїй промові зазначив Д. Mекелита вагу читалень і просвіти народної взагалї. Порівнав давні часи неволї з нинїшним свобідним, а закінчив свою бесїду многолїтством в честь цїсаря, котре відспівано.
Зі справозданя видїлу показало ся, що читальня мала 57 членів, 81. зр. 60 кр. приходу а 81 зр. 30 кр. розходу. Гроші вийшли на будову дому. Читальня числить 159 книжочок і предплачувала "Батьківщину" і "Посланника", "Дѣло" діставала даром від о. Саноцкого і вписана в члени тов. "Просвіта" і им. Качковского. До видїлу вибрані: о. Ал. Саноцкій головою, Сень Бутлєр заступником голови, Иван Габа секретарем, Теодор Будник бібліотекарем, а заступниками Василь Кизак і Дмитер Дзюб.
Деклямували: Ст. Бутлєр, Теод. Будник, Сень Бутлєр, Из. Габа, Панько Кравець, дївчина Параня Ступницка, Семко Дерезенко, Гриць Сїрак, Иван Касараб і два малі хлопцї: Михаль Сорока і Антін Касараб. Всї деклямації були добре виголошені, а декотрі з патріотичним жаром, навіть дуже гарно, з чого можна вносити що селяне приходять вже до самопізнаня. Деклямації переплїтано співом народних патріотичних пісень, а пп. Вязовскій і Булик з Пристани відспівали кілька гарних дуетів, при чім оден дует п. Вязовскій красно обяснив, а Ив. Габа перечитав ще "Исторію хреста на селї".
Потім о годинї 7½ збори закрито. Данило Мекелита, закриваючи збори, висказав радість, що так красно і поважно відбулись збори, мимо того, що аранжерами були самі прості хлопи в полотнянках, сїраках та кожухах; дальше візвав членів до згідної витревалої працї на поли просвітнім бажаючи, щоби і прості хлопи могли станути о власних силах. "Тілько через просвіту — казав бесїдник — дійдем до того, що будемо гідними людьми та обивателями, котрих кождий пошанувати мусить" — а закінчив свою бесїду многолїтством членам читальнї. Бесїду Д. Мекелити принято з одушевленєм грімкими оплесками. Ч. Сень Бутлєр, дякуючи за довіріє, що вибрано єго знов заступником голови читальнї, подякував заразом предсїдателеви зборів і внїс многолїтство для него а потім для прочих гостей.
По закритю зборів відбулось маленьке угощенє при співах, деклямаціях і тоастах. Данило Мекелита і Василь Булик деклямували стишки свого укладу, чим зібраних добре убавили, а крім того хорошій спів Булика всїм подобав ся. Около 9-ої години попращав я щиро всїх і відійшов.
Щирий. 