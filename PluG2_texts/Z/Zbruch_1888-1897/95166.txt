◦ ◦ ◦ ◦ ◦ ◦ ◦ ◦ ◦ ◦

З віденьскої "Громади". На IV-ім звичайнім загальнім зборі товариства віденьских Русинів "Громада", котрий відбув ся в грудни 1894 р., вибрано на рік 1895 новий видїл, котрий уконституував ся в сей спосіб: голова о. Володимир Садовскій; заступник голови Сидор Мазуркевич; писар Кость Гукевич; бібліотекар Василь Сивак; скарбник Володимир Кадайскій; видїлові: Д-р Гнатовскій, Никола Дяків і Олекса Данкевич; заступники видїлових: Остап Калужняцкій, Иван Мельник і Павло Будзанюк. Заразом подаємо до загальної відомости, що "Громада" позістає на дальше в тім самім льокали, т. є. VII. Schrankgasse Nro 6 Mezzanin, куда просимо приїзжаючих Вп. Земляків у всякім дїлї.   На вечерок з танцями, устроюваний академічним тов. "Ватра" на дохід стіпендії "имени Тараса Шевченка" дня 12 н. ст. лютого с. р. в великій сали "Народного Дому", запросини вже розіслані. Хто их не одержав би, зволить зголосити ся як найскорше до комітету, ул. Вірменьска ч. 2. При тій нагодї мусимо пояснити, що під строєм "вечерковим" для пань розуміє ся стрій вовняний або народний. — Від комітету.   Каса ощадности в Тернополи обходить в сїм роцї 25-лїтний ювілей свого истнованя. В першім роцї истнованя виносив маєток згаданої институції 3151 зр. 35 кр., а в 1893 р. виносив єї резервовий фонд 227.522 зр. 59 кр., а фонд емеритальний 29.000 зр. З чистих зисків жертвувала тернопільска каса щаднича на добродїйні цїли доси около 50.000 зр.   Нещастна пригода. З Снятина пишуть нам: Дня 23 с. м. при відбираню набитого револьвера від підхмеленого і сильно роздразненого робітника Лєнера, занятого в броварі Бека і Тріхтля в Снятинї, випалив револьвер і куля ранила легко в руку властителя бровару а приглядаючому ся тій сценї робітникови мазурови Строчиньскому пробила грудь, так що той вибігши лише на двір, упав трупом.   Дрібні вісти. Дня 5 н. ст. лютого відбуде ся вінчанє п. Северина Ступницкого окінченого богослова з панною Иванною Партицкою в Торговици ст. зел. Отинія. — Презідент державних зелїзниць д-р Билиньскій приїде в перших днях лютого до Львова. — Рудольф Дітмар властитель звістних в цїлім світї складів лямп і их фабрики частково спараліжований у Відни дня 22 н. ст. сїчня. Дітмар має 78 лїт. — Вибір посла до ради державної з більшої посїлости в виборчім окрузї Ряшів-Кольбушова-Нисько-Ланьцут-Тарнобжеґ-Ропчицї на місце ґр. Ив. Стадницкого, именованого членом палати панів, відбуде ся дня 18 н. ст. лютого. — Львівским лат. епископом суфраґаном мав бути именований канцлєр лат. консисторії кс. Вебер. — Дирекція почт і телєґрафів розпорядила, що єсли котра небудь з телєґрафисток занедужає хоч би на один день, має оправдати ся лїкарским свідоцтвом. — Передвчера відбуло ся посвященє интернату в Дублянах при участи краєвого маршалка кн. Сангушка і членів кураторії дубляньскої рільничої школи. — Директором красних штук в Кракові мав бути именований голосний польскій маляр Юліян Фалат.   Дѣло 