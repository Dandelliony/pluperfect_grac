◦ ◦ ◦ ◦ ◦ ◦ ◦ ◦ ◦ ◦

Відень, 29 цвітня. Нинї відбувають ся наради комісії адресової палати послів. — Між властителями фабрик нема єдности; одні дозволяють робітникам святкувати день першого мая, другі нї.
Берлин, 29 цвітня. Похорони Мольткого відбулись вчера; похоронено єго на приказ цїсаря з почестями, віддаваними князям. Домовину везено на тім самім караванї, що цїсарів Вільгельма і Фридриха. За домовиною поступав цїсар і король саскій. Бісмарка не було. Домовину відвезено на дворець зелїзничій.
Білград, 29 цвітня. Правительство сербске відмовило видачі болгарского еміґранта Ризова, бо між Сербією а Болгарією нема нїякого договору що-до видачі злочинцїв.
Софія, 29 цвітня. Офіціально заперечують, мов би болгарске правительство гадало прокламувати независимість Румелії. 