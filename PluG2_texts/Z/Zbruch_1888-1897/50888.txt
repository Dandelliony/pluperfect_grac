Иван Вербицкій. — З Відня.

Помершій недавно у Відни Иван Вербицкій,
президент сенату найвисшого суду у Відни і член палати панів не був руского обряду, як то подала була одна ґазета. Він був сином Станіслава і Апольонії Вербицких, родив ся в р. 1821 в Малковичах а хрестив єго в журавицкім костелї після латиньского обряду кс. Дзянот. Отець Ивана, Станіслав служив тогдї у дїдича ґр. Буковского за льокая. Потім перенїс ся до Перемишля, діставши місце фіртіяна в будинку рускої капітули і пресвитерії, як се подано в шематизмі епархіяльнім з 1833 р. Иван, вихований в молодости межи Русинами і належавшій, яко ученик нормальних і ґімназіяльних шкіл, до складу катедрального руского хору під дирекцією звітного орґанізатора першого вокального хору, Нанкого, научив ся читати і писати по руски вже тогди, коли ще більша часть рускої интеліґенції не знала руских букв, і був завсїгди приятелем церкви і рускої народности. Так крилошанинови Теодорови Лукашевскому, котрого був від молодости любимцем і котрому мав богато завдячувати, заявляв вдячність і честь, о чім свідчить хоч-би дорогій вінець, присланий з Відня на похорон сего крилошанина. Через цїле житє пок. Иван совістно і точно сповняв свої обовязки і чинив добродїйства без остентації. Будучи ще низшим урядником, дїлив він свою малу платню з родичами, а по их смерти спомагав родину. Здобувши собі висшій ступінь в суспільности і маючи значну платню, уживав він єї на різні добродїйні цїли, спомагав добродїйні товариства, а межи иншим пожертвував перед кількома лїтами 1.000 зр. на рускій жіночій институт в Перемишли. При тім був він щедрий для своїх другів, знакомих, осиротїлих синів шкільних товаришів, священиків руских,— взагалї для всїх потребуючих був, без огляду на народність, щирим приятелем і добродїєм. До полїтики не мішав ся, нї до польскої нї до рускої, був лиш австрійским патріотом, а введений в полїтичне житє через именованє на члена палати панів, належав до центра. В урядованю, яко судья, був покійний все строго справедливий і безсторонний. Будучи у Львові апеляційним совітником реферував він на рускі письма відповіди по руски руским письмом, длятого і деякі Поляки уважали єго Русином. Покійний полишив по собі добру згадку у своїх приятелїв і знакомих. З Відня.
[Політична безтактність наших "обєдинителїв" і радикалів.]
По виборах появилась була в "Варшавскім Дневнику" допись якогось галицкого "обєдинителя", в котрій він звіщав, що "Русская Рада", не маючи нї єдиного заступника русского в радї державній, постановила молодо-Чехам доручити заступництво своїх интересів. Вість та в тій формі вправдї не потвердила ся доси, однак довідуємо ся, що подібні заходи робили наші "обєдинителї", але зовсїм посрамились. Зачуваємо, що підчас засїданя ради державної, на котрім веріфіковано вибори послів, мав оден молодо-Чех дістати письма, нїби-протести против вибору одного з руских послів, з просьбою, внести се в радї державній, хоч самі протестанти з-гори були переконані о безпідставности отже і о безуспішности свого протесту. Розходило ся им отже тілько о пусту демонстрацію, до чого наші "обєдинителї" все і всюди такі скорі. Письма сі зовсїм не мали потрібної правної форми протесту і окрім пустого разглагольствованія не наводили позитивних фактів, котрі би могли квестіонувати вибір. Посол ческій не найшов в присланих єму письмах анї форми анї фактів потрібних для протесту і не вважав себе покликаним вмішувати ся до руских справ, а посли ческі не мають і на думцї заступати их, переконавши ся, що письма походять від людей, котрі свого часу лучили ся в тій самій палатї з централістами нїмецкими против интересів ческого народу, а тепер у него шукають помочи. Таким способом посрамились наші "обєдинителї", бо Чехи показали просто двері тим людям, котрі не хотять ходити простою дорогою.
Другій pendant до першого факту — се петиція Снятиньскої громади, очевидно підсунена відомим радикалом, о заведенє безпосередних виборів внесена на руки посла Вашатого. Тут наші радикали попали просто палцем в небо, а им здаєть ся, що зробили страшно велике дїло політичне. Підростуть ще, то й порозумнїшають!
Віденьска "Сїч" постановила устроїти в ночи з страстної суботи на недїлю Великодну комерс в память смерти Шевченка і запросила на сей комерс також руских послів. Лишаємо читателям осуд факту, чи день сей відповідний на такій комерс, і чи рускі посли навіть могли би покористуватись сим запрошенєм, коли кождий з них рад би Великдень провести в ріднім краю... 