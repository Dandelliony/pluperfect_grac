◦ ◦ ◦ ◦ ◦ ◦ ◦ ◦ ◦ ◦

Відень 10 падолиста. Говорять, що міністерство війни возьмесь вже незабавом до нової орґанізації піхоти, именно в сїм напрямі, що при кождім зі 120 полків піхоти буде ще один припасовий баталіон і на случай війни могли би від разу пять баталіонів ити на поле битви а припасовий баталіон заняв би ся доповненєм войска.
Медіолян 10 падолиста. Президент-міністер Рудіні виголосив вчера на пирі в театрі делля Скаля політичну бесїду. Зазначив, що в буджет будуть заводитись дальші ощадности, буджет доходить до повної рівноваги і не треба нових позичок. Правительство стараєсь удержати теперішні відносини до папи і запевнити єму признані привилеї. В політицї кольоніяльній не буде правительство надто авантуруватись. Єсть надїя, що в Европі буде мир, бо кождий бачить велику відвічальність за пролив крови. Відновленєм тридержавного союза продовжено еру для орґанічної роботи внутрішної. Добрі відносини Италії до Россії, причинились до скріпленя мира.
Париж 10 падолиста. Анархіст Лєфарж, вибраний послом з Ліль, випущений на волю з вязницї, але по сесії назад замкнуть єго до вязницї.
Берлин 10 падолиста. Що-раз більше запепокоєнє за-для банкротства фірм банкових і треба було покликати поліцію, щоби здержати публику перед насильством на банки.
Лондон 10 падолиста. Гірш має скликати на другій рік міжнародний конґрес жидівскій для обговореня положеня жидів в поодиноких державах, а именно в Россії. 