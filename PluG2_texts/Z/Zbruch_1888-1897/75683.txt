◦ ◦ ◦

Торжества Йорданьскі на провінції. В Станиславові відправив службу Божу і водосвятє Преосв. епископ Ю. Куїловскій при участи девяти священиків. На богослуженю були представитель всїх тамтешних урядів, бурмістр і ц. к. корпус офіцирскій. Компанія полку 95-го і музика войскова проводила хрестний хід і дала чотири сальви. Все проче войско гр. к. обряду, вільне від служби, було уставлене по обох сторонах церкви. Хор під управою п. Полотнюка причинив ся много до піднесеня торжества. Множество вірних, переважно з Станіславова, заповнило в половинї площу Цїсаря Франца, на котрій водосвятє відбуває ся. О другій годинї був даний у Преосв. Епископа обід на 42 накрить. На обідї було трех штабових офіцирів, барон Ромашкан, бурмістр, староста, духовеньство місцеве, руске, латиньске і вірменьске (19 осіб), начальники властей і висші урядники. — В Перемишли служив литургію Преосв. епископ др Пелеш разом з крилошанами. Похід ишов через місто над Сян і там освячено воду. Підчас бовослуженя співав хор "Перемиского Бояна". В хорі було і 16 женщин. Заслуга в тім дириґента о. Максима Копка і так єму як і всїм співакам належить ся признанє. — В Долинї відбуло ся торжество Йордану з величавостію. Між масами народу можна було видїти майже всю интеліґенцію місцеву і артистів нашого руского театру, всїх урядників зі старостою п. Навроцким, котрий мимо сильного морозу, був присутний цїлий час так в церкви як і при водосвятію. Хор міщан продукував ся користно церковним співом. — В Борщівщинї, тому що там появляють ся випадки холєри, заборонило староство борщівске торжественно святити воду підчас Богоявленія в ріках Збручи і Днїстрі. Ріки ті, яко граничні з россійским Поділєм і Бесарабією, де панує холєра, можуть розвести пошесть і у нас, яка то вказує похід холєри в Борщівщинї і Гусятинщинї.
Нова зелїзниця. "Вѣстник розпоряджень міністерства торговлї" доносить о удїленю консорції бар. Як. Ромашкана позволеня на піднятє передвступних робіт для вибудованя зелїзницї з Шепаровець через Коломию.
Найшлась причина. Тому кілька днїв донесли ми про самоубійство подругів Освальдів в Ряшеві. За початку незвістна була причина сего факту бо Освальди буля взірцевими супругами і тїшили ся нагальною симпатією і поважанєм. Аж пізнїйше виявило ся, що Освальд і єго жінка відобрали собі житє, щоби увільнити ся від лихварского визиску, грозячого им матеріяльною руїною і знеславою. Про сю справу пишуть до Gazet-и Pizemysk-ої: Жид, держачій полкову кантину був дуже скупий і длятого дочки єго обкрадали вітця, щоби ощадити щонебудь на придане. Одна з них заощадила таким способом 400 зр. і вручила тую квоту Освальдовій до перехованя. По якімсь часї відобрала она свій капітал, але рівночасно довідав ся о тім кантиняр і почав грозити Освальдови жалобою за те, що нїби то він враз з дочками єго обкрадає. При тім зажадав жид звороту 400 зр. Для святого супокою виплатив Освальд жидови жадані гроші, але претенсії кантинаря і єго погрози не переставали. Щоби не допустити до збезчещеня і матеріяльної руїни рішились Освальди покінчити з житєм і своє рішенє виповнили.
Від морозу вимерла цїла родина циганьска т. є. 10 осіб в Чехії коло Кеніґрецу. Замерзлих циганів найшли в поли коло випаленого огнища і хоч их ратували та не привернули до житя. — Вісїмнайцять вояків в полку инжинерії, що муштрувались в околици Жижкова в Чехії, відморозили собі лице, руки і уха так, що мусїли піти до шпиталю. Таке саме трафилось і двом офіцерам. 