Король Милан – Телеграми

Говорять загально, що король Милан хотїв розлучитися а відтак і взяти розвід з своєю женою лиш длятого, що побоювався, що вплив і стремленя єї могли-би статися для него небезпечними. Кажуть, що він переконаний, що королева вже кілька разів і то при помочи як внутрїшних так і заграничних чинників старалася усунути єго з престола і завести регентію. Припускають навіть, що король в наслїдок поступованя королевої предвиджував для себе можливість трагичного кінця і длятого видалив насамперед королеву з Сербії а відтак зажадав і розводу а в наслїдок того домагався відданя сина і казав єму вертати до Білграду. Говорять також, що длятого, що королева каже, що не мішалася до нїяких справ политичних, король каже оголосити документи, котрі будудь доказом того, що она завсїгди старалась грати ролю политичну і мішалась не до свого дїла.
Париж. Палата послів ухвалила в першім читаню кредит в сумі 67 мил. франків на укрїпленя портів. — Стан здоровля Булянжера єсть добрий ; вчера мав він лиш малу горячку.
Чикаго. Викрито тут заговір, котрого цїлею було висадити в воздух доми судіїв, що свого часу засудили були анархистів. Був також плян висадити в воздух і инші будинки публичні. Трох заговірників арештовано а в их помешканю найдено 12 бомб динамитових, револьвери і штилети. 