З руских товариств.

Стрийска філія "Просвіти" святкувала cего року перша память трицять і других роковин смерти Тараса Шевченка вечерницями устроєними дня 26 лютого. Вечерницї ті мали характер чисто людовий, а то як що до сили виконуючих проґраму, так і що до участників. Стрийска філія "Просвіти" мала на оцї передовсїм то, щоби тим народним святом заінтересувати селян і міщан, щоб они були участниками вечера не лише для декорації по кутах салї, але щоби піхід сей був дїйстним образом культу людового поета. Тож і були они людовим святом в цїлім того слова значіню.
Коло години 6-ої вечером наповнила ся простора, гарно докорована саля Руского Касина по самі береги селянами з стрийского повіта і міщанами стрийскими в загальнім числї над 400 осіб. Прийшли з близких і подальших сел не лиш селяне-господарі самі, але з родинами. Першій раз було тут численно зібране сїльске жіноцтво і поважні міщанки стрийскі, дївчата, паробки і хлопцї-школярі. Поруч з селянами і міщанами станули стрийскі ремісники з родинами а не менше численно був репрезентований стан робітників, особливо від зелїзницї. Стрийска интеліґенція руска явилась в досить повнім числї, а з охрестности прибули два священики.
Коли наповнила ся саля, виступив на естраду п. А. Могильницкій і в живій ядерній, цїлогодинній промові представив зібраним наглядно а популярно житє Тараса Шевченка, єго заслуги і значінє для Русинів взагалї, а для сїльского народу окремо. Промову тую вислухали присутні з великим зацїкавленєм і нагородили бесїдника грімкими оплесками. Коли бесїдник закінчив свою промову окликом "Ще не вмерла Україна!" — підняли ся всї з місць і з великим одушевленєм відспівали сей наш имн національний.
Відтак наступили продукції стрийского хору міщаньского під управою проф. Ґеруса і деклямації. Всї деклямації виголошені були сїльскими школяриками. І так деклямували: Юрко Мачула з Жулина стих Шевченка "Менї тринацятий минав", Василь Курилів стих Антона Могильницкого "Русин-вояк", Марися Струк з Лисятич "Поворот батька" Мицкевича в рускім перекладї, а Михайло Тижбір з Лисятич "Могилу Святослава" Николая Устіяновича. Всї деклямації були виголошені дуже вдало. На лицях родичів і свояків молоденьких декляматорів малювалась гордість і радість, а другі знов набрали охоти запрезентувати свої дїти і з різних сїл заповілись охотники-декляматори на слїдуючі сходини нашої філії "Просвіти". Значить: добрий примір зробив своє, бо викликав емуляцію і розбудив интерес як раз на тій точцї, котра богато може причинитись до просвіти і ублагородненя чувств між народом.
Хор стрийскій держав ся дуже добре. На переміну з деклямаціями греміли піснї: "При Чигринї", "Як бим була я зазуля", "Ой ви мої співаночки", "Там під гаєм", а надо все прекрасна "Верховина", котру хор на невмовкаючі оплески мусїв повторяти.
По скінченю тих продукцій відчитав і пояснив о. Ол. Бобикевич "Наймичку" Т. Шевченка, чим викликав між слухателями великій интерес.
Відтак виступив п. Н. і виголосив патріотичний стих власного утвору п. заг. "Колись а тепер". Стих сей виголошений був з такою прецизією, що викликав між присутними бурю оплесків.
Вечерницї закінчив теплим і милим словом в имени стрийскої філії "Просвіти" др Евг. Олесницкій, дякуючи присутним за участь і роздаючи молоденьким участникам на память портрети Кобзаря. Около години 9-ої вечера розійшлись гостї з як найкрасшим вражінєм і з вдячностію для видїлу філії "Просвіти", котра по силам своїм стараєсь сповняти величний заповіт Кобзаря: "Обниміте, брати мої, найменшого брата". Деякі неприсутні селяне прислали на вечерок патріотичні поздоровні писма. По вечерницах вписали ся знов многі в члени "Просвіти". 