Розвязанє папского ювілейного комітету.

  Вчера (29 червня) вечером зібрались на запросини Є. Е. митрополита Сильвестра члени ширшого ювілейного комітету папского в палатї митрополичій. Засїданє відкрив митрополит річею, в котрій ще раз запоручив, що всї поголоски про які-небудь наміреня Риму, неприязни рускій церкви, суть без всякої основи. Папа приняв паломників руских з великим теплом і радостію. Ухвали собору львівского будуть невдовзї потверджені. Чи Рим змінить в дечім ті ухвали — покаже доперва будучність. О заведеню безженности в рускім духовеньстві нема і бесїди. Розходить ся головно лиш о заведенє одностійности в богослуженях і церемоніях після обряду руского. Відтак покликав ся Є. Е. митрополит на заявленя свої в тій цїлій справі, які дав вже як на двірци по поворотї з Риму, так і рускій депутації, явившій ся у него під проводом посла Романчука.   Відтак обговорювано на засїданю також і немилу справу тучапску, порушену проф. Вахнянином, целібату порушений проф. д-ром Шараневичем і другі поменші справи. Під конець засїданя зложив Є. Е. митрополит сердечну подяку всїм, що трудились в ювілейнім комітетї, а крил. о. Білецкій спеціяльно проф. Шухевичови і Вахнянинови за их труди коло концерту і справи дарів для папи.   Вкінци оголосив Є. Е. митрополит, що комітет яко такій розвязуєсь і що папа переслав трудившим ся своє благословенє. Зібрані піднесли папі трикратне: Многая лїта!   Після того удались всї на гостинну перекуску до комнат митрополичих, де при веселих розговорах забавлялись з всею сердечностію до години 10 в ночи. Мегеденюк з Річки, що виробив для папи касетку, в котрій передано Єго Святости дар любови від Русинів, одержав від папи медаліон срібний, більшій. Папа любував ся дуже артистичними виробами гуцульскими. Оправлені дари (євангеліє і адресу) від Русинів велїв умістити в музею апостолів св. Кирила і Методія. Проф. Вахнянинови вручив відтак митрополит кантату печатану, яку виконано в часї побуту паломників руских на академії (концерт), даній в церкви колєґії руско-католицкої св. Атанасія.   Дѣло 