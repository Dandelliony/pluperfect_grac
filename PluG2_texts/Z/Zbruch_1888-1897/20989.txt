◦ ◦ ◦ ◦ ◦ ◦ ◦ ◦ ◦ ◦

Руске Товариство Педагогичне — як довідуємось — постановило на однім из остатних засїдань своїх видавати орган товариства під назвою "Учитель". Редактором єго має бути проф. гимн. Петро Левицкій. "Учитель" має виходити поки-що два рази в місяць, але в короткім часї має стати тиждневником. Орган товариства заступати буде интереси всїх шкіл почавши від найвисших аж до народних.
Рада міста Тернополя — як доносять нам з-відтам — ухвалила, на внесенє радного п. Сатурского, міщанина з передмістя Зарудя, 14 голосами против 13 голосів, щоби з суми 1500 зр., котра була обертана виключно на убогих римо-кат. обряду, віддати половину 750 зр. на бідних обряду греко-кат. комитетови рускому. Боротьба була в радї завзята, але наконець справедливість — хоч при помочи тілько одного голосу більшости, — таки побідила.
Рада міста Львова ухвалила, мимо сильної опозиції радних о. Ільницкого, пп. Реваковича, д-ра Стебельского і других, позволити предприємцеви цирку Шуманови виставити на місци против "Народного Дому" цирк під условієм, що він буде платити за місце по 1.200 зр. місячно, дасть два представленя в користь бідних міста Львова і що підчас будови і розбираня цирку буде платити денно по 15 зр. Будова цирку розпічнеся 15 с. м. а представленя будуть відбуватися аж до 15 червня.
Дрібні вісти. Цісар удїлив громадам Охримівці і Звижень в повітї бродскім по 100 зр. запомоги на будову церквей. — Цісар затвердив вибір п. Вацл. Мариновского на вицепрезеса ради повітової в Ярославли. Графство Альфреди Потоцкі пробувають тепер в Парижи, а в половинї мая вернуть до краю. — Кн. Любомирскій з Парижа зложив знов в Банку краєвім миліон франків на ціли добродїйні. 