◦ ◦ ◦ ◦ ◦ ◦ ◦ ◦ ◦ ◦

Партія шахів замість поєдинку. Бар. Ернест Ст. з Курляндії і п. Даміян Ем., слухатель ветеринарії у Львові посварились і порїшили закінчити справу поєдинком. Вибрали секундантів, щоби уложили условія того поєдинку. Секунданти хотїли з разу помирити обох противників, а коли не удалось се, предложив Ф. Л., щоби замість бити ся шаблями заграли партію шахів, а хто програє заплатить 200 франків для бідних міста Львова. Молоді люде згодились, а коли бар. Ст. програв партію шахів, заплатив 200 фр. і погодив ся з своїм противником.
Загадали утечи з львівских Бригідок вчера вечером о 6-тій годинї три найнебезпечнїйші злодїї, Вайнгавс, Едельман і Цайґер. Якимсь незвістним доси способом дістались они при помочи підробленого ключа на під, а відтак на дах, з відки хотїли спуститись по ринві аж на діл. Але не удав ся им плян, бо доглянули их на даху і дали знати варті войсковій і дозорцям вязничним. З досить значним трудом удалось якось постягати на силу злодїїв назад через віконце на під, а відтак назад до вязничних келій. В тім часї однакож инші вязнї, що приглядались з вікон тим ловам на даху, збунтували ся і почали добуватись до дверей, але завчасу их втихомирено.
Обманьство. Петро Мушій, селянин з Кривенького, пов. гусятиньского, пізнав ся з якимсь незнакомим собі чоловіком в треторяднім готели Ціммерманна при ул. Казимировскій. Обманьщик затягнув селянина до шинку і там при чарці намовив єго внести поданє в якійсь справі до президії краєвого суду і вимантив від него 20 зр. мов-то на перекупленє одного урядника. Гроші ті вложив до куверти а запечатавши єї віддав Мушієви, щоби разом з поданєм відніс до суду. Мушій пійшов до суду а коли не подибав там cего урядника, вернув до шинку, але вже не застав обманьщика а отворивши куверту не найшов в нїй своїх грошей.
Крадежи на селї. З повіту брідского пишуть: В селах: Поникві великій і малій, Висіцку, Ясеневі, Кадовбисках лучалися від р. 1886 до р. 1889 часті крадежи у господарів через вломанє до комір, і так основні, що господарї не могли пізнати на другій день свого добра за для докладного зруйнована злодїями. Постерунки жандармерії глядали злодїїв але безуспішно. Аж в падолистї мин. р. доконано великої крадежи в Белзци, пов. золочівского а до викритя злодїїв призначено жандарма Романа Левицкого. По довгім гляданю удалось єму надибати на господаря Ивана Кульбіду з Розважа, пов. золочівского, котрий розказав, що служив за фірмана циганам, коли они вибирались за добичею. Цигани платили єму добре а ще і давали рїчи з краденого добра. Всї ті предмети Кульбіда віддав жандармови та подав всїх членів злодїйскої шайки. Головою шайки був циган Иван Чайковскій і єго брат Станислав. Жандармерія прихопила лиш 5 спільників сеї шайки а проводирї Чайковскі утекли мабуть до Россії. Також увязнено війта з нїмецкого села Соболївки, пов. золочівского, Ивана Реха, бо найдено у него крадені рїчи. Вартість шкоди з тих всїх крадежей обчислюють на 10.000 зр.
Самоубійство. З Підволочиск доносять 18 н. ст. сїчня до Kurjer-a Lw.: Нинї о 4 год. з полудня відобрав собі житє вистрїлом з револьверу тутешний асистент почтовий і резервовий акцесист войсковий, Іосиф Фрайндліх. Причина самоубійства незвістна.
Дрібні вісти. В навечеріє Рождества Христового спалився дім приходскій в Куличкові під Белзом. Огонь почався в ночи з комина. — В Стронятинї під Куликовом помер господар Петро Гладкій, котрий купив до місцевої церкви чашу за 150 зр. і великій звін за 450 зр. Вічна єму память! — Добра Братковичі під Городком, власність Гечелесів, закупив за 100.500 зр. гр. Витовт Воляньскій для свого пупіля Алекс. Завадзкого-Охоцкого. — Громада Шумляни, пов. підгаєцкого, одержала від цісаря 50 зр. підпомоги на докінченє будови школи. 