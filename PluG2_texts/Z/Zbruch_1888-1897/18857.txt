З Стрийского пишуть нам.

В Конюхові, в повітї стрийскім, вибух дня 9 н. ст. лютого о 2-ой годинї по півночи огонь і за-для страшної бурї обіймив в кількох хвилях хати і господарскі будинки трох господарїв. На щастє для села хати ті були досить відокремлені і вітер нїс искри на поле. Погорїльці ледви спасли житє і осталися в тім, що на них. Одному господареви погорїла навіть худоба. Шкода, зовсїм не убезпечена, досягає 1800 зр. Причиною огню був підпал, а допустився єго чоловік, котрий уже за таке злочиньство відсидїв чотири роки вязниці і не належить навіть до громади. Кость Шведик (так зовесь підпалник), розтративши гроші, які з ткацтва заробив собі у вязници, затужив "за криминалом", де — як часто сам казав — о нїчо не журився, тож глядав собі тілько оказії, щоби на ново дістатись до того раю. Дня 8 лютого у вечер жадав він від одного господаря угощеня горївкою, а коли той відмовив єму, він пійшов до коршми, напивався майже до півночи, а о 2-гій годинї підпалив того господаря. При підпалї вітер зірвав Шведикови капелюх і почав нести в поле. Він побіг за капелюхом, а відтак повернув до огню і почав нїби-то ратувати. Перед жандармом признався до вини і відставлено єго до суду. Пбічас того огню виявилася велика неповоротливість і незручність людей при гашеню. За те треба з великою похвалою піднести доброту і великодушність їх, бо на візванє священика і ради громадскої кождий, від найбогатшого до найбіднїйшого, постановив запомогти погорїльців, чим хто може, грішми і збіжем. Очевидно, всеї страти їм не звернуть, але й мала підмога буде богато значити у сельских погорїльців, котрих звичайно нїхто чужій не запоможе. 