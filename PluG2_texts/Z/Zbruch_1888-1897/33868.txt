◦ ◦ ◦ ◦ ◦ ◦ ◦ ◦ ◦ ◦

Нові старости в Галичинї. Президент міністрів ґр. Таффе именував секретарів намістництва пп. Іосифа Арвая і Володислава Коростеньского та віцесекретаря міністерского Франца Билиньского ц. к. старостами в Галичинї.
Нові крамницї рускі. В Дмитровичах коло Судової-вишнї відкриває братство церковне за порадою пароха о. Т. Савули крамницю, з котрої чистий дохід призначений на церков. Крамницею буде управляти Гринько Гринишин, місцевий дяк і господар. — На такій самий спосіб відкриває крамницю о. Хомицкій в місточку Гусакові. Обі сі крамницї будуть побирати товари в "Народній Торговли" в Перемишли. Щасть Боже!
З Шенандору пишуть нам, що о. Иван Воляньскій прибув несподївано до того міста дня 27 н. ст. лютого.
Роздїл голодових підпомог. З Сянока пишуть: В середу 5 н. ст. марта скликано до Сянока людність з найдальших місць повіту до розділу підпомоги in natura c. є. соломи. Селяне, що тягались 4 і 5 миль одержали по 3—5 околотів соломи. Слїдуючих днїв скликано людей на підпомогу в грошех і роздано понад 200 господарям по два зр. Розумієсь, що роздана солома перейшла по більшій части в руки проворних жидів, бо і справдї чого селянин мав вести тих кілька околотів кілька миль до дому. Готівка також перейшла в руки шинкарів в коршмі при дорогах. А кілько то страчених днїв і чи нема по селах віродостойних людей, котрі би роздали підпомоги? Така акція ратункова то пародія.
53-ім числї часописи россійскої "Русскія Відомости" почав поміщувати один з виднїйших россійских белетристів-"народників" Н. Златовратскій переклади з оповідань О. Федьковича. Попереду подає перекладчик коротку біографію і характеристику буковиньского поета. "Він горячо любив простий народ — каже Н. Златовратскій — посвячував єму всї свої думки і працю, палав бажанєм служити безпосередно рідній громадї, стараючись своїми потребами і способом житя, а то й одежою нї крихти не вирізнюватись з поміж своїх простих братів. В тім таки простому народї він бачив і всї надїї на будуче, не вважаючи на пессіміотичний потрохи тон своїх оповідань". На першій раз Златовратскій помістив оповіданє "Хто винен?" замічаючи, що оно "повне чаруючої правдиво-народної поезії." 