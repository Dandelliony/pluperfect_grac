Новий видїл Руского Товариства Педагогичного. — Сто пятьдесять майстрів шевских.

Новий видїл Руского Товариства Педагогичного відбув дня 11 н. ст. лютого перше своє засїданє, на котрім уконституовався в той спосіб, що заступником голови вибрано проф. Петра Левицкого, секретарем проф. Ив. Матїєва, касієром п. Костя Паньківского, магазиниром учителя Романа Заклиньского. Потім велася оживлена дебата над организацією роботи в самім видїлї і ухвалено, що члени видїлу мають подїлитись на три секції: одна секція для справ шкіл народних і семинарій учительских, друга для шкіл середних, а третя секція администраційна. Секції мають відбувати окремі засїданя, можуть до помочи покликати собі людей і з по-за видїлу, а на засїданя повного видїлу мають приходити з готовими рефератами. Потім упрошено проф. Бічая займатись і на дальше администрацією института Товариства Педагогичного, а вкінци рїшено візвати всїх учителїв-Русинів, щоби вступали до Товариства і брали участь в єго трудах.
Сто пятьдесять майстрів шевских явилося вчера у президента міста п. Мохнацкого, щоби представити єму своє лихо, по відкритю складу фабричної обуви з Медлинґа, і просити о поміч до организації самооборони. Шевці львівскі (а єсть їх до 500 майстрів) постановили заложити базар обуви свого виробу, котрий-би зробив конкуренцію базарови обуви медлинґскої. По заложеню складу Френкля у Львові значно убуло шевцям роботи, і звістно, що богатші майстри мусїли челядників відправляти, а майстри убожші ледве дихають. Досить сказати, що в теперїшній хвили 55 родин шевских викидають з мешкань, бо тії не мають чим чинш оплатити. В греміяльній депутації вчорашній у президента міста було богато шевців-майстрів — правдивих Лазарів. Коли тілько заложено склад обуви медлинґскої у Львові а шевці зробили страшний крик, приїхав з Відня сам властитель фабрики Френкель, був у президента міста і в директора полиції, і обіцяв тогди взяти до Медлинґа з-відси хоч-би й більше як 200 шевців і дати їм там роботу. Коли-ж успокоїлося у Львові, то Френкель знизив уже число на 100, потім на 50, а на дїлї виїхали до Медлинґа тілько дві партії шевців по 10 осіб, одна перед місяцем, а друга перед 14-ма днями. Комисар полиції, із даних Френклем завдатків на руки директора полиції, купує їдучому до Медлинґа шевцеви билєт і дає 50 кр. на руку на дорогу.
Потому ті кошти їзди Френкель шевцям відтягає. Депутація представила п. Мохнацкому весь гіркій стан цеху шевского і просила єго, щоби рада міста удїлила субвенції на основанє базару обуви. Президент зробив надїю депутації, казав виготовити поданє до ради міста і разом з статутом товариства внести на єго руки, а рада, надїятись, не одмовить своєї помочи. Від президента удалися всї шевці громадно до льокалю своєї корпорації і вибрали комитет, котрий має уложити статути товариства для базару. До того комитету під проводом п. Ришера вибрано пп. Драбика (Русина), Новаковского, Братра, Венжовского (Русина), Шпіту, Шустера (Русина), Кавчиньского, Винницкого (Русина) і Ґліксмана (жида). Щоби товариство могло згорнути в собі всїх і незаможнїйших шевців, поставлено удїл на 10 зр. 