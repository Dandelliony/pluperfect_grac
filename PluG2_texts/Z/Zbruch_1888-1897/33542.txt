Акція ратункова. — Пляґіят.

Акція ратункова. Міністерство скарбу, долагоджуючи соймову резолюцію, дозволило на більшу експльоатацію солей потасових (каініту) в Калуши, щоби рільники могли купувати их на навіз по умірених цїнах. Видїл краєвий одержавши о тім вість, зараз поспитав краєву дирекцію скарбову, чи і яка скількість меленого або немеленого каініту могла би вже 1 цвітня с. р. бути віддана до загального ужитку. Тепер повідомила краєва дирекція скарбу, що за-для численних замовлень каініту в копальни калускій дня 1 цвітня можна віддати до диспозиції 20 ваґонів каініту, єсли наспіють замовленя скорше, заки ще инші купцї не зголосять ся Видїл краєвий повідомив о тім всї видїли повітові з порученєм, щоби они дали о тім знати всїм зверхностям громадским і обшарам двірским. Також повідомив видїл краєвий о тім оба товариства господарскі у Львові і Кракові. — Видїл краєвий удїлив з фондів призначених для потерпівших від посухи головному зарядови кулок рільничих у Львові 5000 зр. беззворотної запомоги на закупно насїня на засїви для членів кулок. — Видїл краєвий порозумівшись з намістництвом удїлив повітови гусятиньскому 25.00 р. безпроцентової позички і 5000 зр. беззворотної запомоги. — На загальних зборах товариства господарского у Львові принято внесенє кн. Льва Сапіги, в котрім висказуєсь гадка, що дотеперішна акція зі сторони правительства не відповідає навіть наймінімальнїйшій части дїйстних потреб. Пляґіят. В Grazet-i Narodow-ій і у віденьскій Press-ї появились розвідки про галицку индемнізацію з підписом автора их д-ра Леопольда Кара. Д-р Каро, молодий конціпіст адвокатскій, жид, звістний у Львові з интерпеляції посла Романовича на передвиборчих зборах в справі индемнізації. Та в кілька днїв по випечатаню статьї "Справа викупна тягарів грунтових в Галичинї" в двох числах Press-и появилось таке заявленє Іосифа Глинкевича, віденьского публіциста, котре перепечатала також львівска ґазета урядова: "Автор статьї говорить о своѣм власнім поглядї правничім і видає свої статьї за цїлковито власний плід свого духа. В виду того заявляю, що в обох статьях від початку аж до кінця, з виїмкою послїдного уступу, котрий обговорює не справу викупна тягарів грунтових Галичини яко таку, але теперішний проєкт правительственний, нема нї найменшого слїду власного правничого погляду автора, а противно представленє річей і всї виводи правничі в обох статьях суть моєю власностію духовною. Заявляю, що обі статьї, крім згаданої виїмки, суть незвичайно сміливою грабіжею, доконаною на моїй брошурі: Sumy galicyjskie, виданій по польски в Кракові в р. 1882 і безусловно нїчим більше. Моя брошура єсть то розвідка, опираюча ся на жерелах, котрі п. д-рови Л. Карови суть по части цїлком недоступні; а і сю часть брошури моєї, котра на тих жерелах опирає ся, ограбив. Коли пропущу упорядкованє статей, то не лиш погляд правничій і арґументація п. д-ра Л. Кара, єсли би о них взагалї говорити можна, не виходять по-за обсяг моєї брошури, але і так невольничо він єї придержуєсь, що одно реченє, печатане в моїй брошурі грубними черенками, в своїх статьях випечатав розстріленими буквами. Що більше, п. д-р Каро так мало точно знає свій предмета, що одну похибку, котра війшла до давнїйшої статьї Press-и (в змістї теперішного проєкту правительственного), спокійно переймає до своїх статей і тим чином фальшує уступ взятий з моєї брошури. Іосиф Ґлинкевич, публіцист." — Рівночасно вислав п. Глинкевич таку телеґраму до Gazet-и Nar.: Протестую против виданя в окремій відбитцї статьї д-ра Кара о справі индемнізаційній, бо ся статья єсть пляґіятом моєї розвідки. — Цїкаве, що на се все скаже сам д-р Леопольд Каро. 