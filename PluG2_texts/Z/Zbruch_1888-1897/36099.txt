"Конкуренція шкільна". — З села.

"Конкуренція шкільна". Під таким заголовком появилась 4-та книжочка за рік 1890, а 123-тя загального видавництва тов. "Просвіти", о котрій уже була коротенька бібліоґрафічна згадка в однім з попередних чисел "Дѣла".
Книжочка обіймає 50 сторін друку звичайного формату просвітних книжочок, а автором єя єсть д-р Евгеній Олесницкій.
Вже від довшого часу чути було у нас потребу книжочки, котра зібрала би бодай що грубшій матеріял законодавчій та важнїйші розпорядки компетентних властей в справі конкуренції шкільної, из котрої можна би було в потребі поинформуватись і зарадитись, а найпаче, з котрої сам селянин міг би розпізнати, о скілько правно або безправно стягають від него нераз навіть і в дорозї екзекуції політичними властями різні драчі конкуренційні, до яких він часто зовсїм не обовязаний. З власного досвіду фактів таких начислити на копи не прийшло би менї тяжко. Лучаєсь се дуже часто, особливо там, де двори зі своїми престаціями шкільної конкуренції залягають а адміністрації повітові шкільних фондів констатують лише залеглости з тої або другої громади, не входячи в справу, котра сторона залягає. Звичайно дїє ся, що ті залеглости стягають з громади просто тому, що нема кому пояснити і відрахувати, до чого обовязана громада, кілько дала а решти домагатись від кого належить. Часто також хитрійші интерпретатори конкуренційних приписів зі сторони двірских обшарів уміють туманити людей, що се або те дають лиш з ласки, бо, мовляв, у них нема дїтей, а сли єсть, то посилають их до шкіл міских, та що нїби они вже там належність конкуренційну оплачують. Не мавши жадного правотарного підручника, легко зрозуміти, що таким робом многі сторони конкуренційні хитромудро викручують ся від правного обовязку а відтак весь тягар спадає на самих бідних громадян. А найтяжше, щоби так один рік, на другій переходить се вже само собою в право.
Тим то і підручничок д-ра Олесницкого являє ся дуже пожаданим і він безперечно віддасть нашим громадам великі послуги, а товариство "Просвіта" може собі почитати се за добру заслугу. В правотарику д-ра Олесницкого зібраний і пояснений богатий матеріял правотний як з обсягу законів так і різних розпорядків ц. к. властей, відносячій ся як-раз до пекучих у нас справ в шкільництві. Уже сам зміст говорить про себе. По слівци від автора слїдує зараз І. часть, де дано огляд шкільництва народного в Галичинї перед законами шкільними з р. 1873, а потім розказано побіжно про историчний хід та розвиток нашого шкільництва і єго законодавства, наведено новійші закони: державний з рр. 1869 і 1883 і краєві з рр. 1873, 1882, 1885 та 1885 і про обовязок закладаня і удержуваня народних шкіл. В другій же части розказав д-р Е. Олесницкій обширно і ясно про конкуренцію — конкуруючі сторони, про заряд фондами, про будову шкільних комнат та будинків, репартиції на будинки і пояснив примірами, про уживанє і відступлюванє шкільних комнат на не шкільні справи, про дотації учителїв і єї жерела, про податки шкільні, підводи для катихитів (прим. латиньских, де найде ся трохи дїтей лат. обряду), про стяганє залеглостей, словом про річи дуже для нас всїх, найпаче-ж для наших начальників громадских, рад шкільних місцевих, читалень, народолюбних учителїв і писарів громадских дуже важні і конечно потрібні.
До того ще єсть і додаток о вилучуваню ся поменших, конкуруючих до чужих шкіл, громад а закладаню власних шкіл і о урядовім язицї місцевих рад шкільних.
Матеріял старанно уложений і ясно виложений, а книжочка написана — о скілько в таких правотних справах можливо, — популярно, тому і єсть надїя що наші люде, громади і ингеліґенція провінціонільна постараєсь о те, щоб сю книжочку і єї зміст між народом як найбільше розширити і спопуляризувати.
Павло Кирчів. З села.
[Як надїляють ся книжками народні школи.]
На полицях руских шкіл народних можна побачити повні стоси польских підручників для молодїжи шкільної, а межи тими найбільше Elementarzy, котрі ради окружні закупили з удїлених фондів, а хотяй заряди шкіл виказували своїм властям потребу "Букварів" руских, бо Elementarz уже кожда дитина має, — то все таки одержали аж злишне число Elementarzy! Учителї, дивуючи ся, з відки походить така щедрість, толкують собі се в той спосіб, що певне на складї видавництва польских книжок шкільних мусить ще знаходити ся великій запас Elementarza старшого виданя, котре розпорядженєм властей шкільних уже скасовано від нового року шкільного. Тому то видавництво Elementarza постарало ся о так численний закуп для щедрого обдарованя Elementarz-ом руских шкіл! Та то би ще не шкодило, коби при тім і потрібне число "Букварів" для руских шкіл роздїлювано! Але так не єсть, а учителї нераз мусять за свої гроші "Букварі" купувати, єсли хотять, щоби наука в школї поступала.
Як висше сказано, з новим шкільним роком заведено Elementarz нового виданя на місце скасованого видавництва, тож знов посиплють ся по селах екзекуції за нові Elementarze, бо теперішні лише на масло придадуть ся, — але видавництво на тім нїчого не стратить.
Декотрі учителї хотять просити свої власти, щоби виміняли ще неуживані Elementarze за "Букварі" або за Elementarze в новім виданю. Але ледви власти і видавництво шкільних книжок на то згодять ся, а родичі будуть мусїли за здалегідь постарати ся для своїх дїтей о нові Elementarze, на місце скасованих. 