◦ ◦ ◦ ◦ ◦ ◦ ◦ ◦ ◦ ◦

Огнї. В Гриневі, пов. бобрецкого, згорїло 21 загород селяньских; в огни погиб 15-лїтний І. Лявнгард, огонь захопив єго в стодолї. Шкоду обчисляють на 11.300 зр. а 7 погорїльців було убезпечених на 3.520 зр. — В Підгайчиках, пов. коломийского, згорїла в ночи з 27 на 28 мая горальня жида посесора; в огни згорїло 120 волів, що стояли на бразї. Кажуть, що огонь підложений; кождий віл був убезпечений по 150 зр., а ще при тім випасї не був вартий сих грошей. — В Петрилові, пов. товмацкого, погорїло 11 будинків господарских на обшарї двірскім. — Горїло ще також в Ряшеві і в селї Мисляховичах, пов. хшанівского.
Штаб генеральний під проводом архикнязїв Альбрехта і Фридриха покінчив свою подорож на притоках Сяну. Арх. Фридрих відїхав до Відня, а арх. Альбрехт має виїхати в перших днях червня до Испанії в гостину до регентки королевої Марії Христини. В Сяноці відфотографовав цілий штаб генеральний з архикназями львівскій фотограф п Геннер. Штаб генеральний продовжати буде свою подорож наукову в Стрийскім і Станиславівскім.
Робітники львівскі закінчили вчера свої збори, котрі почались ще минувшої недїлї. Обговорювано статути товариства робітницкого; вислухано справозданя пп. Маньковского і Табачковского, котрі їздили до Відня за експертів в справі основаня палат робітницких; прилученося до рїшень збору соціяльних демократів в Гайнфельдї; порїшено скликати віче в справах робітницких і вислати відпоручника на зїзд соціялистів в Парижи; також порїшено много резолюцій в справах суспільних. Збори відбувались поважно і спокійно.
Рада громадска в Ярославли має бути розвязана, а управляти містом буде комисар правительственний; так порїшив видїл краєвий і своє внесенє передав намістництву.
Дрібні вісти. Громада Малнів, пов. мостиского, одержала від цісаря 50 зр. підпомоги, щоби докінчила будувати школу. — В селї Журавці, пов. равского, виорали на поли жіночій кістяк, котрий, після ореченя знатоків, міг пролежати в земли вже пять лїт; ведуть судове слїдство. — У Львові виставлено в Товаристві штук красних 12 образів Матейка, представляючих апотеозу исторії Польщі. — У Львові помер купець Игн. Дрекслер в 78-мім році житя. — Персонал оперетки львівскої виїхав до Кракова; у Львові лишились лиш артисти граючі в комедії, але і они виберуться за місяць в подорож по західній Галичинї. — У Львові уконстиовалося товариство мулярів і каменярів, вибравши п. Андр. Передяткевича своїм предсїдателем. 