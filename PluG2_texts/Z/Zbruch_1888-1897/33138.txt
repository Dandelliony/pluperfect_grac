Справа голодова. — О поганім злочиньстві, викритім в Варшаві. — В честь памяти Тараса Шевченка.

Справа голодова. З повіту залїщицкого пишуть:
"Нужда у нас страшенна. В деяких селах, як Олексинцї, Шершенівцї і т. ин., більше як половина людей уже від Різдва не бачать хлїба в своїх хатах, а жиє лиш бульбами, котрі купує по дворах по 1 зр. 60 кр. за корець, бо у селян погнили і нема. Худобу випродано за безцїн, бо нема паші; всї страшно позадовжували ся, тому продають поле або випускають в аренду лихварям, бо селяне не мають грошей. Чинш за наєм виносить за один до півтора морґа лиш 4 зр річно! Заробити нема де, а єсли в дворі єсть якій заробок, то селянин дістає по 15 кр. денно. Лиш лихварі роблять интереси! Надїяли ся люде відписаня податків, але доси нїчого о тім не чувати. Добре ще, що мали тютюн і заплатили податки. Надїяли ся запомоги, але одержали по 1, 2, 3 зр. а деякі по 40 кр. По сю запомогу треба було ити або їхати до староства нераз 3—4 милї. Наймив отже селянии фіру, дещо випив, зїв і з запомоги не лишилось нїчого. Послїдна ще надїя на позичку, але і та не буде значна, бо ледве по 5—10 зр., а ту треба жити, треба на засїв, на наєм худоби. Така то у нас нужда.
____
В повітї теребовельскім маршалок ґр. Юрій Борковскій прибувши з Відня, мав зорґанізувати — як доносять польскі ґазети — поміч в сей спосіб, що повіт подїлено на сїм округів а в кождім єсть по одному відпоручникови з головного комітету ратункового. Ті відпоручники разом з війтами і священиками виготовили поименні списи селян, потребуючих помочи a видїл повітовий виплатив єї кождому зараз. О поганім злочиньстві, викритім в Варшаві, акушерки Скублиньскої, котра убивала або морила голодом малі дїти, відданй їй на вихованє, доходять що раз нові вісти. По увязненю Скублиньскої, єї доньки і ще двох инших женщин повикривано в помешканях, де она проживали, случайно ще двацять трупів дїтей. За стїною показалась коморка, де були трупи цїлком зсохлих дїтей, а також кілька було закопаних під помостом. Увязнено також 20-лїтного хлопака Віята, котрий мешкав у Скублиньскої та помагав їй позбуватись убитих дїтей. З єго зізнань виявилось, що Скублиньска забирала до кошика по кілька трупів нараз накривала кошик шматами і виносила з дому. На улици відбирав Віят кошик і передавав тим трем иншим женщинам. Они приносили трупи до столяря, казали робити домовини, а відтак брав ті домовини Віят, заносив на кладовище, маючи при собі пофальшовані документи і свідоцтва смерти. Віят обчислив, що в сей спосіб похоронив до 50 дїтей. Так отже знають тепер вже о 70 убійствах дїтей. Говорять, що Віят крім того топив много дїтей у Вислї. Документи фальшував Здановскій, муж одної спільнички Скублиньскої, і коли єго за одну провину увязнили, не могли ті женщини вже ховати дїтей, тому трупи укрили на подї і в комірцї за стїною, а тим способом все то викрилось при пожарі. Міністерство справ внутрішних в Петербурзї зажадало телеґрафічно докладного справозданя в тій справі. Деякі заграничні ґазети илюстровані замовили для себе илюстрації з тої цїлої справи. — Поліція варшавска відбула ревізії і у инших женщин, котрі брали дїтей на вихованє, а викривши злочиньства увязнила ті женщини. І так у одної Рутковскої найдено в кошику під шматами двоє немовлят, а коло них мале песя, котре своїм скавуленєм мало приглушати плач зголоднїлих дїтей.... В честь памяти Тараса Шевченка уладжує музичне товариство "Ехо чорногорске" в Косові в сали касина тамошного в четвер дня н. ст. марта с. р. вечерок літературно-музикальний. Проґрама:
1. Слово вступне.
2. "Цвітки украиньскі", пупурі, орхестра.
3. "До зорі", Лавровского, хор мужескій.
4. "Тебе забути", сл. Франка, музика Оржельского, хор мішаний.
5. Деклямація: "Тополя", Т. Шевченка.
6. а) "Прилетїли соколики" Монюшка, хор мішаний.
6. б) "Сядь но горличко гарненька" Монюшка, хор мішаний.
7. "Вечер", Воробкевича, хор мужескій.
8. "На що менї чорні брови", Сольо сопран, в супроводї орхестри. Музика М. Лисенка.
9. "Завіщанє", слова Шевченка, музика Вербицкого, сольо баритонове з подвійним мішаним септетом в супроводї орхестри.
Чистий дохід призначений на добродїйні цїли. Цїна місць: Крісло 1 зр. Члени товариства і их родини платять половину. Місце стояче 40 кр., для селян і учеників 20 кр. Білетів до стати можна від 1 н. ст. марта с. р. в сали проб товариства що-дня від 7—9 години вечером, в дни вечерка при касї. Стрій візитовий або народний. Початок з ударенєм 7½ год. вечером. Сли би хто через похибку не одержав запрошеня, зволить отсе оповіщенє уважати ласкаво за запрошенє. [Прочі рускі часописи просим о повторенє сеї проґрами з запрошенєм. — "Ехо Чорногорске" в Косові]. 