З господарки золочівскої ради повітової.

  З-під Золочева.   Для цїкавости читателїв подаю понизше важнїйші дати з буджету золочівскої ради повітової на рік 1894 і такі-ж дати подані до відомости ради через комісію ревізійну за рік 1892. На мою думку — ми за мало звертаємо уваги на ради повітові а коли де хто і звертає більшу увагу на них, так то рідкі випадки, і цїлком не доказуючи одностайної роботи патріотів на провінції.   Доходи на рік 1894 преліміновано на 54.723 зр. В тій квотї приходять крім чистих властивих доходів, між котрими єсть квота 1200 зр., за спродаж соли, маючи ся стягнути додатки до податків в висотї 14% і 2% на доїзди, разом 24.000+4000 зр. З видатків важнїйші отсі: Платня урядників, удержанье бюра виносить гарну сумку 9.000 зр. Датки і стіпендії преліміновано вельми скупо, бо лиш 966 зр., а з того ще на фонд емиритальний 166 зр. При тих позиціях звернув радний о. Богачевскій увагу членів ради, як мало видїл дбає о интелектуальний розвій повіта, наколи так мало прелімінує, та не спомагає гідних институцій і внїс, щоби в буджет вставити 100 зр. на фонд будови руского театру, а 200 зр. на закупно в товаристві "Просвіта" руских премій для школярів. Рада прихилилась лише в части до того внесеня, бо на будову руского театру ухвалила 50 зр. а 200 зр. роздїлено на закупно премій — руских в "Просвітї" і польских.   Сплата позичок і довгів становить рату на рік 1894 в квотї 8.476 зр. 41 кр. а вже-ж благую часть видатків становить видаток на дороги в квотї 30.745 зр. 81 кр. При тій позиції о. Богачевскій промовив менче-більше так: Не стану переконувати вас, панове, після дат статистичних, що в тій благій части видатків знов благую часть становить гріш руского хлопа, бо панове самі здорові о тім знаєте, — тож дивно менї, що не респектує ся бажань Русинів в повітї і формально надягає ся на повіт чужу одїж не руску, бо-ж нї на однім гостинци нема нї одного стовпа з рускою краскою та рускою надписію. А то само зневолений я сказати о цїсарских дорогах, особливо о рогачках, де побіч нїмецкої написи нема рускої, лиш польска. Пригадую вам, панове, що ще з початком теперішної сесії ради, ми Русини подали в тій справі умотивоване і достаточно підписами заосмотрене внесенє — та й що-ж? Скінчило ся все на уміщеню рускої написи на будинку ради, а сповненя другої части внесеня доси не видимо. Отже осмілююсь поспитати Хв. видїл: чи не уважає того за кривду для Русинів і коли вже раз предложить висше згадане внесенє до полагодженя правного? — На се видїл устами п. Шнелля, віце-маршалка ради, заявив, що від тепер новобудовані гостинцї дістануть стовпи подвійні, рускі і польскі, а рогачки і дороговкази написи в обох язиках, а на побудованих уже гостинцях, о скілько старі стовпи вже знищені, будуть міняти ся новими.   З справозданя комісії ревізійної зложили ми такі дати: В роцї 1892 мав видїл повітовий до розпорядимости 92000 зр. З тих осталось лише в претенсіях 11.260 зр. 24 кр. На претенсії складає ся більша часть місточок в повітї і обшарів двірских. Одна Озїрна винна за шарваркове 1.628 зр., Олесько громада 1.158 зр., а обшар двірскій 111 зр. Коли комісія на сю обставину звернула увагу ради, то видїл відповів що він не здібний і не має сили — нинїшний закон дороговий увести в житє!   Дѣло 