Архів і музей міскій у Львові.

Небавом буде отворена у Львові нова институція п. н.: "Міскій архів і музей." Коло упорядкованя находячих ся в музею предметів заходить ся д-р Чоловскій. Тимчасом буде міститись музей в 3 обширних салях партерових ратуша, з котрих першу, найбільшу призначено на перехованє предметів музеальних. Між зібраними доси старинностями перше місце займають два гарні самопали, відлиті з ясного бронзу в роцї 1630 з порученя Христофа Конецпольского. Оба они довгі по 5 стіп і прикрашені по-при написи польскими орлами. Відтак єсть тут сїм гармат міских, вилитих з темного бронзу 1740 року, а званих "апостолами" длятого, бо крім гербів міста суть на них образи апостолів, на кождій иншій. Таких гармат мало місто 12, але 5 з них забрали власти австрійскі 1848 року до арсеналу віденьского. Дальше можна видїти оружє міских "пахолків" у Львові. Єсть се рід цїпів з твердого дерева, покостованих на чорно, котрих біяки набиті сильними гвоздями, вистаючими вістрями на верх. Звертають також увагу на себе 3 катівскі мечі з XVII столїтя, добре удержані а ще цїкавійшій т. зв. "меч обрядовий" з датою 1577 року, і написею, що робив єго "Януш Угор родом з Сиготу". Той меч носило двох хлопцїв перед війтом міста Львова підчас торжественних походів. В осібних шафах засклених містять ся: срібні ключі від брам міста Львова, берла, печатки, их відтиски, цїнні автоґрафи, дипльоми королївскі, знаки цехів, пугарі і т. д. На стїнах розвішені плани, рисунки, портрети, старі малюнки і види давного Львова. На головній стїнї висить прапор львівскої міліції кінної з р. 1798. Крім того має ще львівскій музей богато инших цїнних річей, але доси ще не упорядкованих. 