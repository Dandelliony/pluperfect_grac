◦ ◦ ◦ ◦ ◦ ◦ ◦ ◦ ◦ ◦

Дальші жертви "краху". Вчера по полудни на валах гетьманьских, де розсїла ся львівска "чорна" біржа, прийшло до поважнїйшого збіговища, так що аж поліція мусїла вмішати се в справу. Великі товпи жидів добивали ся до льокалю контори "Ґольдштерн і Лєвенгерц", допоминаючи ся виплати своїх грошей, зложених там на проценти, але поки-що мусїли відійти з нїчим, бо контора відмовила виплати. Ще в суботу платила фірма 20% зложених у неї капіталів, а вчера вже й того не могла зробити. Пасиви фірми Ґольдштерн і Лєвенгерц мають виносити сотки тисячів; скілько, не знати на певно, бо одні говорять о пів міліонї а инші аж о півтора міліона зр. Фірма вела торговлю збіжем і оковитою, а при тім принимала вкладки ощадности, даючи навіть пять процент. В послїдних часах мала фірма великі страти в торговли збіжем, млини парові фірми в Сокали і Новій Гребли намололи муки, але не було більших трансакцій в продажи, відтак фірма потерпіла була перед кількома роками більші страти в торговли збіжем в Россії і ще их доси цїлковито не вирівнала, а вкінци добив єї крах біржевий, в котрім прийшлось їй з більшою квотою партиципувати. Всї ті причини склали ся на се, що фірма застановила виплати. Вправдї львівскі институції фінансові, як банк гіпотечний, кредитовий і краєвий, заявили готовість підняти акцію ратункову, але ще не знати, чи буде можна перевести санацію. Активи фірми суть покриті двома млинами паровими, якимсь селом і каменицею у Львові.   Д-р Алекс. Тхуржницкій, презідент висшого суду краєвого у Львові виїхав в недїлю до Берлина для студій над практичним приміненєм устної процедури цивільної. З д-ром Тхуржницким виїхали презідент черновецкого суду краєвого Весселі, радник апеляційний д-р Гофмокль і відпоручник львівскої палати адвокатскої д-р Малаховскій.   Папскій курієр з кардинальским біретом для Є. Е. митрополита Сильвестра має приїхати до Львова сими днями і замешкає в св. Юрі в уладжених для него апартаментах, котрі займає крил. Білецкій. За для курієра, офіцира папскої ґвардії Петромархі [з шляхотского роду в Швайцарії], мають бути устроєні великі лови в Підлютім на дики. Петромархі має дістати від митрополита 6.000 зр. золотом в части для себе, а в части яко таксу для Ватикана за кардинальскій бірет. По відїздї курієра до Риму Є. Е. митрополит виїде до Відня і там одержить від папского відпоручника (духовного) кардинальскій капелюх, котрий вложить митрополитови на голову сам цїсар в двірскій каплици. I той делєґат має дістати від митрополита 6000 зр. золотом по части для себе а по части на таксу за капелюх.   Холєра. Після урядового донесеня з дня 24 с. м. загальний стан холєри в Галичинї змінив ся лиш о стілько, що з оставших на той день хорих 14 осіб померли дві, тож остає в лїченю 12 осіб.   Монети 20- и 4 крейцареві можуть бути проміняні в урядах податкових лиш до 31 н. ст. грудня с. р. По тім часї тратять цїлком свою вартість.   Жертва знахара. В Завадові, пов. стрийского, хорував оден тамошний господар на дихавицю. Перед кількома днями відвідав єго знакомий селянин з Нежухова, славний знахар, і порадив хорому пити вивар з якогось коріня, запевняючи, що се єму поможе. Легковірний господар випив приготовлений вивар і небавком помер.   Убійство і самоубійство. В недїлю вечером найдено в домі при улици Бальоновій ч. 1 в мешканю К. Богдановича трупа дївчини на підлозї коло ліжка і трупа мужчини, висячого на гаку від лямпи. Дївчина, служниця Богдановича, Анна Ланьцута, родом з Желева, пов. городецкого, була задушена, а мужчиною, що повісив ся, був Іосиф Пастушиньскій, жовнїр при полку тренів. Причиною сего убійства і самоубійства була имовірно заздрість. На столї найдено письмо, де убійник просить, щоби их поховати разом.   Анкета для реформи закона о убезпеченях від нещастних случаїв зійшла ся вчера у Відни на нараду. Представителї робітників заявили, що не возьмуть участи в дальших нарадах, єсли не буде покликане до анкети більше число робітників. При кінци засїданя заявлено, що ґр. Бадені прихилив ся до постуляту робітників і покликав телєґрафічно ще чотирох робітників.   Дрібні вісти. Оркан "борра" здув 18 ваґонів поїзду товарового з насипу на шляху полудневої залїзницї між стаціями Кнелєнберґ-Файстріц. — В Стрию появили ся фальшиві срібні ґульдени. — В Будапештї зачали зецери в кількох друкарнях змову, тож деякі ґазети вийшли в зменшенім форматї. — В Перемишли завалила ся нова камениця, що-ино вибудована. На щастє нїхто ще не мешкав в тій новій каменици, котра дуже гарно представляла ся на внї. — Під колеса льокомотиви упав сими днями на стації в Снятинї син адюнкта суду повітового в Чернівцях Suceveanu, їдучій до Сучави; машина роздавила єго на смерть. — Скажені пси покусали много осіб в Коломиї; маґістрат вислав шість осіб до Кракова на лїченє.   Дѣло 