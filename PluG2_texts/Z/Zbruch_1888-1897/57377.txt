◦ ◦ ◦ ◦ ◦ ◦ ◦ ◦ ◦ ◦

Зміна власности. Село Милятичі в повітї львівскім, давнїйша власність Потоцких, відтак Сапігів а вкінци Щасного Незабитовского перейшло сими днями на власність жида Мортка Бадіяна.
Посвященє церкви відбуло ся в Висіцку вижнім в повітї Турчаньскім. Церков сю вимурувано коштом Василя Височаньского, родом з Висіцка а тепер маючого купця в Одесї.
Обікража церкви. В ночи з недїлї на понедїлок то єсть з 11 на 12 н. ст. жовтня обікрали церков в Стрию. Якісь невислїджені злочинцї вибили вікно і дістали ся драбиною до середини та забрали два срібні лїхтарі і кілька зр. з скарбони.
Рада повітова в Богородчанах ухвалила переймити на себе значну суму, бо 81.285 зр. довгу банку селяньского, за довжників свого повіта і розложити відтак довжникам оплату на довшій час.
П. Евг. Гушалевич, по скінченю науки співу в консерваторії віденьскій, вступив до опери в Пресбурзї, заанґажований на цїлий сезон оперовий, і, як довідуємось з пресбурских дневників, розпочав уже свої виступи на тамошній сценї. Именно читаємо в Pressburger Zeitung про два виступи єго в опері I. Вердіого "Трубадур" в роли Манрика. Pressburger Ztg. дуже симпатично висказуєсь о нашім земляку, хвалить єго красний і милий тенор, і нотує, що підчас другого єго виступу публика по відспіваню strett-и в третім актї, повна одушевленя, викликала співака чотири рази. Нотуючи се за Pressburger Ztg., ми сердечно тїшимо ся з красного успіху п. Евгенія Гушалевича, яким починає свою карієру.
Управляючій совіт "Народного Дому" розписує конкурс на опорожнену стіпендію имени цїсаря Франц-Іосифа I, 200 зр. річно з речинцем до 30 н. ст. падолиста. О сю стіпендію можуть убігати ся студенти видїлу правничого, фільософічного, медициньского або технічного і мають виказатись, що они родом з Галичини, придержують ся рускої народности і греко-кат. обряду, суть бідні, добре поводять ся і добре учать ся. Надїлений тою стіпендією задержить єї через час студій і два роки по окінченю, коли схоче складати докторат і викаже ся, що в однім роцї зложив два ріґороза.
Страшного самоубійства допустив ся сими днями 46-лїтний робітник Христіян Верт в Авсенфельден коло Сальцбурґа. Вложив собі до губи динамітовий набій і запалив єго. Набій вистрілив і розірвав голову нещастного на дрібні кусники.
Довгій вік. В Новім Торзї умер 3 н. ст. жовтня селянин Іосиф Бобак в 105 роцї житя. Помершій мав двох синів і одну дочку, з котрих жиє лиш один син, числячій вже близько 70 лїт. Бобик стратив память минувшого року, але працював так як і другі.
Огнї. Вчера о 2 годинї по полудни згорів у Львові при улици Клепарівскій дім і стодола з сїном. Сторожа огнева зльокалізувала зараз огонь так, що сусїдні, деревляні доми не потерпіли нїякої шкоди. — Дня 3 н. ст. жовтня вибухнув в Буську в загородї Кавецких огонь, підложений имовірно дїтьми, що бавили ся сїрничками. Огонь знищив 11 загород з збіжем і різними рільничими знарядами. Шкода лиш в части убезпеченя виносить 4700 зр. — З Бучача пишуть нам: Дня 12 н. ст. жовтня навістив страшний огонь село Нагірянку коло Бучача. О 2-ій годинї з полудня займила ся хата і в млї ока, при страшній бури, обняв огонь майже половину села. Згоріло більше як 60 загород селяньских враз из цїлим сегорічним збором. Шкода неубезпечена ще на разї не обчислена, бо й доси тлїє. Людей було при огни мало, бо всї тепер у поли при ораню і копаню бараболь, а жиди не ратували, бо у них був судний день. — О подібнім нещастю доносять з Суховолї в повітї чешанівскім. Дня 11 н. ст. жовтня вибух около 10 години рано огонь в суховільском присїлку Игнати і за півтора години знищив до крихти цїлий присїлок, бо з 38 загород лише 3 остались. Загальна шкода виносить більше як 20.000 зр. Згоріло все збіже, бараболї, солома й сїно, так що нїчого не лишилось. — В Незвисках, повіта городеньского, знищив огонь 10 н. ст. жовтня 5 загород селяньских враз из зібраним збіжем. При огни не було людей, бо всї були в поли при роботї, і лиш енерґії начальника стації жандармерії з Обертина треба дякувати, що не пійшло цїле село з димом. Огонь повстав имовірно через дїтей, полишених без нагляду дома.
Против фальшівників продуктів консумційних виступають послїдними часами европейскі законодавства. Між иншими увійшов в житє такій закон против фальшівників сих продуктів від 1 н. ст. жовтня в Данії. Після сего права фальшівники продуктів а також і торговцї, що такими продуктами торгують, можуть бути засуджені на кару вязницї до двох лїт. Кари грошеві допускають ся лиш дуже рідко. — У Відни відбуває ся як раз тепер віче хемиків і мікроскопів, а наряди ведуть ся над тою самою справою. Зїхало ся до 150 участників, між тими й представителї з чужих держав. Віче буде тревати 14 днїв.
Дрібні вісти. Цїсар дарував громадї Гутиско в повітї бережаньскім 100 зр. на будову школи. — Дня 22 н. ст. жовтня відбуде ся вінчанє окінченого богослова Теофиля Бобикевича з панною Софією Вакулиньскою в Дунаєві, стація зелїзнича Золочів. — Намістник ґр. Бадені повернув з Ряшева до Львова. — Дня 3 н. ст. падолиста відбуде ся вінчанє п. Юліяна Левиньского окінченого богослова з панною Марією Чомериньскою, донькою о. Антона Чемериньского пароха в Воробіївцї стація зелїзницї Озїрна. 