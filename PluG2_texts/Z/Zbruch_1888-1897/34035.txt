◦ ◦ ◦ ◦ ◦ ◦ ◦ ◦ ◦ ◦

В армії австрійскій, як зачувати, мають знов побільшити полки піхоти. Віденьскій Tagblatt доносить, що з четвертих баталіонів тепер истнуючих 102 полків піхоти мають утворитись нові  трибаталіонові полки піші, а відповідно до того мусить також побільшитись кавалерія, артилерія та инші роди войска.
Села Ревлинець і Стремінь в повітї жовківскім купив п. Мечислав Левандовскій, властитель Белза, від п. Володимира Ґорецкого.
В розправі карній против Володислава Судольфа, адюнкта податкового в Городку, трибунал після вердикту судьїв присяжних признав обжалованого виновним злочиньства надужитя власти урядової і засудив єго на 2 місяці в’язницї.
Субвенція. З фонду призначеного соймом на субвенції доріг повітових и громадских удїлив видїл краєвий отсі безворотні підпомоги: Видїлови повітовому в Раві на дорогу громадску Любича-Журавцї 760 зр.; видїлови пов. в Новім Санчи на дорогу громадску Н. Санч-Бобова 3000 зр.; видїлови пов. в Золочеві на дорогу повітову Золочів-Ожидів 3000 зр.; видїлови пов. в Скалатї на будову мосту на ріцї Гнила в Новосїлцї грималівскій 300 зр. видїлови пов. в Жовкві на дорогу громадску Жовків-Фуйна 4000 зр.; видїлови пов. в Рудках на дорогу пов. Рудки-Судова Вишня 2000 зр., и приречено в р. 1891 удїлити дальшої субвенції 2000 зр.; видїлови пов. в Перемишлянах на дорогу громадску Куровичі-Солова приречено субвенцію на чотири роки, почавши від 1891—1894 по 1500 зр. річно; видїлови пов. в Ланьцутї приречено покрити 25% загальних коштів будови дороги Кшцюв-Ужойовичі и на рахунок субвенції удїлено в сїм роцї 1000 зр., решту буде виплачуватись в міру поступу будови; видїлови пов. в Ряшеві приречено також під згаданими условіями покрити 25% коштів будови дороги Милоцин-Братківцї а тепер признано 2000 зр. 