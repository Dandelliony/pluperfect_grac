◦ ◦ ◦ ◦ ◦ ◦ ◦ ◦ ◦ ◦

    Руско-народний театр оголошує ось-такій репертуар в Городенцї: ві второк 20-ого с. м. [перше представленє] народна комедія "Вихованець", в четвер 22-ого опера народна "Запорожець за Дунаєм", в суботу 24-ого комічна оперета "Мікадо", а в недїлю 25-ого с. м. оперета народна "Перехитрились".   Головний видїл Руского товариства педаґоґічного сміє пригадати, що в суботу 17-ого жовтня с. р. відбуде ся першій відчит директора Ол. Борковского на тему: "Чи вихованє молодїжи залежить тілько від дому і школи?" Початок о годинї 5½ вечером в читальняній сали "Рускої Бесїди" [ринок ч. 10 пов. І.] Видїл сподїває ся, що так займаюча тема згромадить гостей дуже богато.   Депутація міста Львова, зложена з презідента д-ра Малаховского і віце-презідента Шаєра, мала привезти оногди з Відня від міністра скарбу д-ра Білиньского обіцянку доброго полагодженя справи дальшого винайму акцизи. Також міністер зелїзниць Гутенберґ обіцяв розслїдити предложений депутацією проєкт в справі вибудованя мосту, котрий мав би лучити улицю жовківску з Замковою по-над шляхом зелїзничим. Депутація була також у міністра справедливости Ґляйсиха в справі викупна приватною спілкою карного дому при улици Казимирівскій [Бриґідок] а перенесеня єго за рогачку Клепарівску. Міністер обіцяв підперти тую справу.   Огнї. Великій огонь вибух около півночи в Бродах дня 13 с. м. і знищив 11 домів і 5 коров. Огонь займив ся зі стайнї, здаєть ся з неосторожности і лиш завдяки енерґічному ратункови сторожі огневої та спокійному воздухови обмежило ся на такім нещастю.   Обовязані до служби в загальнім ополченю проживаючі у Львові мають всї зголосити ся до контролї в маґістратї від 20-ого до 23-ого с. м. в ратушевій сали в урядових годинах. Хто би не міг зголосити ся, то буде мати другій речинець 5-ого або 6-ого листопада.   Панораму Голгофти буде можна оглядати від завтра через кілька днїв за зниженою цїною вступу, а то по 25 кр. від особи.   Незнакомий добродїй. В презідіяльній канцелярії радника маґістрату львівского п. Люкаса явив ся перед кількома днями якійсь пан в середнім віцї і, зовсїм не представляючи ся, зложив в звитку 11.000 зр. в обліґаціях краєвих і в наших цїнних паперах на добродїйні цїли. Подрібну диспозицію має зробити пізнїйше. Єсть доказ, що у нас ще не перевела ся добродїйність.   Бунт вязнїв. Оногди вязнї суду карного у Львові, діставши смердячу страву, збунтували ся. Зачали рівночасно бити в двері і викрикувати в казнях, так що здавало ся, треба було ужити интервенції війскової. Найтактовнїйше поступили собі вязнї ІІІ-ої секції; они вислали депутацію до начальника суду з просьбою о сконстатованє "свіжости" страви.   Віденьскій уряд конскрипційний покінчив уже обчисленє всїх виборцїв до ради державної. Тою працею було занятих 278 секцій і они в 31.521 домах [вчисляючи в се касарнї, монастирі, шпиталї, двірскі будинки] виставили 305.108 особових карт. 204 339 осіб виказало ся віком, австрійским горожаньством і потрібним часом замешканя в окрузї Відня; а де хто може се ще зробити в дорозї реклямації.   Дрібні вісти. Вчера посвячено у Львові при ул. св. Петра і Павла о 3 годинї з полудня дім товариства Милосердія. — У Відни помер славний композитор Антон Брукнер. — Підполковник Роц, делєґат міністерства війни, приїхав вчера до Львова в справі заложеня кадетскої школи. — В Станиславові, з причини сильно лютуючої діфтерії і скарлятини, замкнено всї школи народні. — Испит з рахунковости державної і загальної зложив п. Михайло Бабій, народний учитель.   Дѣло 