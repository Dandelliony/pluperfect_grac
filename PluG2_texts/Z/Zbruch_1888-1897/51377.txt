◦ ◦ ◦ ◦ ◦ ◦ ◦ ◦ ◦ ◦

Вибори до ради повітової в Золочеві з менших посїлостей відбулись дня 8 мая. Між инчими до ради вибрано совітника Рожанковского.
Стипендійні запомоги з фондів бл. п. о. Николая Панковича визначив совіт "Народного Дому" Василеви Жолдакови, ученикови VIII кляси академічної ґімназії у Львові, сиротї по селянинї в Милошовичах на другій піврік шкільного року в ратї піврічній 30 зр.; дальше Михайлови Теслї, ученикови VI кляси з тої самої ґімназії і також сиротї з того самого села, рівно-ж 30 зр. Михайло Тесля буде побирати тую запомогу і в роках 1892 і 1893 на суму 60 зр. на два півроки.
Станіславівска рада міска уконституувала ся на оногдїшнім засїданю в сей спосіб, що д-р Валерій Шидловскій вибраний бурмістром 28 голосами на 31 голосуючих, заступником бурмістра Іос. Єґерман, ассесорами: д-р Илія Фішлер, I. Маєрановскій і д-р Артур Німгін.
До Світлої Дирекції почт у Львові! Брак руских карт кореспонденційних і инших друксортів руских даєсь чути зі всїх сторін краю що-раз більше. Навіть у Львові при улици Чарнецкого ч. 8. на жаданє руских друксортів відповідають звичайно: Niema tylko polskie! Со to szkodzi? То wszystko jedno!... і т. п. Поновляємо свою просьбу до Світлої Дирекції почт і телєґрафів, щоби схотїла запобігти сему недостаткови — бодай в столици краю! Quousque tandem?
Против засуду Кобринової на смерть внїс сими днями адвокат д-р Дулємба жалобу неважности. Мотиви жалоби неважности жадають знесеня засуду, а зарядженя строгої, відповідної науковим поступам психіятричної обсервації стану умислового у засудженої.
Лічнича кольонія в Риманові. Комітет сеї кольонії занимав ся і сего року дуже запопадливо, щоби вислати школярів до купелей риманівских, де би мали забавити пять недїль. Але кілько тих дїтей буде можна приняти, се залежить від фонду, якій комітет збере. Показало ся з досвіду, що пробуванє дїтей в Риманові має дуже користний вплив на их здоровлє і що гроші не йдуть на марне. Поданя о принятє дїтей до кольонії треба вносити до "комітету І. краєвої лїчничої кольонії риманівскої" у Львові, в музею ґр. Дїдушицких. 