Поховзлась ноґа обманщикови –  Посвященє памятника О. Федьковича 

Поховзлась ноґа обманщикови Изаакови Равхманови і єго увязнено в Бернї на Мораві. Равхман появився був у Львові минувшої осени і заявився укінченим слухателем фильозофії на университетї у Відни. Професори львівского университету дозволили єму ходити на свої виклади і він скоро зазнакомився з многими слухателями. Се придалось єму на то, що міг позичати від них грошї, ба навіть без их відомости забирав для себе их книжки, годинники, парасолї і т. д. Коли вже довше у Львові не міг він воювати, бо говорено о полиції, вибрався Равхман до Тернополя і там приняли єго єзуїти яко учителя до свого заведеня, щоби приготовити кількох учеників до испиту зрілости. Равхман хвалився, що має великі впливи в министерстві просвіти і вскорі доказав се дїлом, бо коли одному ученикови не ставало свідоцтва з І. півроку 8 кляси, він доставив се за два тижднї. Показалося, що свідоцтво було фальшиве, а Равхман, щоби доказати автентичність, замовив у Львові печатку з написею : „k. k. Ministerium für Unterricht und Cultus. 3. Section“. Рівночасно замовив він в Берлинї блянкети на свідоцтва испиту зрілости і печатку з написею : „С. k. gimnazyum św. Anny“. Розумієсь, що заходи єго не довели до нїчого, а радше звернули увагу полиції. Равхман утїк з Тернополя, а діставши ще від єзуїтів на дорогу, опинився в Бернї і там умів через три місяцї критись. Тут прибрав він назву „v. Raabthal“ і представився всїм достойникам тамошним, уміючи дуже зручно обманювати як своїм захованєм так і виглядом. Вкінци полиція почала щось домірковуватись і сими днями єго увязнила. Найдено при нїм богато листів і билетів від министрів і знатних осіб — розумієсь, всї они були підроблені. Равхмана відставлять до Львова, де стане перед судом присяжних.
Торжественне посвященє памятника О. Федьковича відбудеся в понедїлок дня 25 н. ст. червня о год. 4 з полудня па черновецкім кладовищи Горечи. По тім торжестві відбудуться вечером о год. 71/2 поминки в домі церковного братства міщаньского. 