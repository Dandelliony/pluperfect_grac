Похорони Маркіяна Шашкевича у Львові.

Весело і привітливо вихопило ся з-за хмар осіннє тепле сонце і озарило ясними лучами домовину тлїнних мощей першого галицкого вістуна Маркіяна Шашкевича. А довкруги домовини на львівскім двірци Підзамча і здовж цїлої жовківскої улицї зібрали ся тисячі і тисячі вірних синів руского народу, синів що прийшли повитати свого незабутного просвітича у престольнім городї Льва і зложити дорогій бисер до гробницї там, де спочили найкрасші цвіти викохані на безталанній ниві, як ось Корнило Шушкевич, Володимир Барвіньскій, Олександер Огоновскій і другі... Велична була се хвиля, коли над домовиною залунав вельми поважний голос голови просвітного товариства д-ра Омеляна Огоновского. Здавалось, перед нашими очима виринула та незавидна минувшість темряви,... а там десь далеко замиготіла і зірничка, і от з поміж нас вихопив ся керманич, а у єго руках загоріла ясна смолоскипа народного житя і освіти...   Сльози покотили ся... Спогадала і Маркіянова вдова тут над домовиною колишне своє коханє, а представителї ц. к. властей і братнього народу віддали тлінним мощам свою пошану. Се бо на поклик руского голосу явили ся представителї ц. к. шкільної ради: презідент п. Бобжиньскій і всї инспектори краєві; ректор університету п. Цвикліньскій і ректор політехніки п. Дзивиньскій з професорами; презідент міста п. Мохнацкій з радними вкінци представителї видїлу краєвого і много инших. За те перемиска гр. к. капітула не зволила вислати свого делєґата. Відпоручником станиславівскої капітули був крил. о. Ткачуник.   По бесїдї д-ра Ом. Огоновского винесла почетна сторожа академичного товар. "Ватра" на своїх раменах дорогі останки до жалібного ридвана. Се не був звичайний караван, а тільки тріюмфальний віз, котрий тягнуло три пари волів. Скоро лиш уставлено мощі на ридванї Ексц. митрополит, в сослуженю більше як сотки духовеньства в ризах, відправив панахиду. Потім здвигнув ся похід в супроводї депутацій з вінцями і без вінцїв з усїх кутів Галичини на кладовище Личаківске. Тут промовив з-першу о. Мриц, віцеректор семинарії, опісля Екс. митрополит відслужив панахиду, а відтак до глубини порушив своєю бесїдою поc. Романчук.   Депутацій було більше, як 70, а число участників виносило майже 10.000 людей, з чого значна часть припадала на селян.   Торжество викопаня мощей бл. п. Маркіяна Шашкевича в Новосїлках лїских відбуло ся вчера при здвизї яких 3—4 тисяч людей. Промовляли: о. Танячкевич при винесеню мощей з гробницї, о. Дольницкій з Ріпнева по службі Божій, посол Барвіньскій коло церкви, начальник громади Романишин на граници Новосїлок і голова Камінецкої філії "Просвіти" о. Цегельскій на двірци. Мощі проводжали на величезнім ридванї, котрий тягнуло три пари волів.   Дѣло 