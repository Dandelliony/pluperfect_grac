◦ ◦ ◦ ◦ ◦ ◦ ◦ ◦ ◦ ◦

Справою петиції руских женщин — о дозволеню женщинам слухати викладів університетских і доступати степенїв докторских — займалась панї Наталія Кобриньска. Праскі Narodni Listy одержали з Відня телеґраму, що тая петиція прийшла вже туди на руки посла о. Озаркевича.
Буковиньскі ґімназії — черновецка, сучавска і радовецка — числили в тогіднім роцї шкільнім 639 нїмецких, 313 румуньских, 150 польских, а тілько 114 руских учеників. Так то найчисленнїйша народність в Буковинї доставляє середним школам найменше, а найменша найбільше учеників!
Львівскій комітет ратунковий призбирав вже около 60.000 зр. для голодуючих і як лиш надійдуть всї дати, зажадані від парохії, роздїлить решту зібраних жертв.
В ц. к. судї рогатиньскім відбув ся дня 8 н. ст. мая — в річницю польскої конституції 3 мая — епільоґ до виборів до ради державної з 12 лютого с. р. Честного селянина з Демянова, Олексу Федоркова, напастував у день виборів жид Хаїм Ліхтґарн в той спосіб, що підставив ногу йдучому Олексї, а коли Олекса відозвав ся, ударив єго жид в лице раз і другій публично на ринку. Олекса внїс жалобу до суду в Рогатинї, але першій термін упав за-для браку свідків, аж на повтірнім термінї станув Олекса з адвокатом д-ром Чайковским з Бережан і по короткій розправі судья засудив жида на 10 днїв арешту і 15 зр. відшкодованя.
Нову читальню отворено дня 1 н. ст. мая в Бабухові коло Рогатина, заложену заходом о. Левицкого, бувшого сотрудника в Вербилівцях, а тепер відійшовшого на парохію Щуровичі коло Бродів. О. Левицкій трудив ся щиро для справи народної і лишив щирий жаль по собі в окрестности Рогатина.
Вибори до ради міскої в Яворові випали зле для Русинів. Лиш в ІІІ крузї вибрано 12 радних Русинів, але і між тими буде ще зі двох незвістного характеру, бо они приналежать до т. зв. "сурдутових" міщан. А треба знати, що "сурдутові" в часї послїдних виборів соймових аґітували солідарно за собою, а коли були вибрані виборцями, не явились до виборів, бо, як говорили, ґр. Шептицкій просивсь их о то і они не могли єму відмовити. В ІІ і І крузї вибрані самі Поляки. Таким способом в містї з десять тисячним населенєм, між котрим єсть 9.000 Русинів, не могли Русини вибрати бодай половину своїх радних. При виборах була пекольна аґітація, чого доказом арештованє п. Евстахія Британа а тим зроблено напір на других.
Місто Самбір, маючи святкувати сего року 500-лїтні роковини свого основаня, порішило се торжество відсвяткувати якимсь поважним дїлом. Рада міска порішила дня 30 н. ст. цвітня вибудовати новий будинок на поміщенє ґімназії, бо теперішний будинок ґімназіяльний, побудований в половинї минувшого столїтя, єсть за малий на поміщенє учеників і не відповідає нї найменшим вимогам гиґієни.
Дрібні вісти. Видїл краєвий удїлив погорільцям Буска одноразову підпомогу беззворотну в сумі 250 зр. — Дня 9 н. ст. мая в сали товариства музичного у Відни в концертї на дохід галицких селян голодуючих возме участь хор селян з Бєржанова під Краковом. Члени хору виступати будуть у Відни ще в кількох инших концертах. Селяне будуть мати одяги краківских селян. — На III-ім засїданю товариства природознавців им. Коперника дня 6 н. ст. мая читати будуть: Ю. Недвецкій з ґеольоґії; Бр. Павлевскій: о теперішнім стані фотоґрафії. — В Кракові помер 2 н. ст. мая Фердинанд Целлє, вислужений капітан і почтмайстер в Ольшаници коло Золочева. 