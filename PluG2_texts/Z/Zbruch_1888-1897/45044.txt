З театру.

Дебют д. Евгенії Орленко.
В сали товариства "FROHSINN" в готелю Жоржа Рускій народний театр під зарядом И. Биберовича.
Ві Четвер дня 11 н. ст. грудня 1890
Підгіряне
мельодрама в 3 актах, написав И. Н. Гушалевич. Музика М. Вербицкого.
Особи
Трофим — А. Стечиньскій
Анна, єго жінка — А. Осиповичева
Оля, их дочка — А. Осиповичева
Стефан Kріпчак, легинь — С. Янович
Чопорій, війт — Т. Гембицкій Тетяна, єго жена — К. Гембицка
Василь, присяжний — Д. Кирницкий
Знахорка — М. Романовска
Селяне підгірскі. — В роли Олї виступить Е. Орленко
Орхестра тов. "Гармонія".
Цїни місць: Крісло в перших 7-ох рядах I зр. Крісло в дальших рядах 80 кр. Паркет 50 кр. Партер 25 кр.
Білетів дїстати можна в торговли Вп. Димета в ринку, в товаристві "Руска Бесїда", а вечером від години 2-ої при касї.
Початок точно о годинї 7 вечером Представленє театральне на дохід фонду памятника Володимира Барвіньского, в суботу 13 н. ст. грудня, уложене справдї артистично і принадно. По відограню оперетки "Чорноморцї" наступлять співи повного хору товариства "Лютнї". Хор "Лютнї" відспіває найперше "Над Прутом " Воробкевича а відтак "Закувала та сива зазуля" Нїщиньского в супроводї повної орхестри тов. "Гармонії". Опісля відограє орхестра "Гармонії" "Серенаду" Воробкевича а закінчить се вечірне преоставленє образ з живих осіб, укладу артиста-маляра Млодницкого. Додати треба, що товариство "Лютня" і орхестра "Гармонії" беруть цїлком безинтересовно участь в тім представленю. Чи вже не досить сего принадного укладу представленя, щоби руска публика виповнила по береги салю театральну — не говорячи вже о самій ціли представленя, так симпатичній для кождого патріота Русина? "Різдвяна ніч", опера в 5 відслонах, слова М. Старицкого, музика Н. Лисенка — буде виставлена в понедїлок, дня 15 н. ст. грудня, в сали товариства "Сокіл" при ул. Зиморовича. Оперу сю виставляв наш театр вже по деяких містах провінціональних, але у Львові буде она виставлена по раз першій, тож дирекція театру поклала немало заходів, щоби вистава сеї опери випала під кождим взглядом світло і коректно. І так найперше буде пригравати в сїй опері повна орхестра "Гармонії", хори скріплені членами товариства "Боян", а партію басову Пацюка відспіває славнозвістний бувшій член опери львівскої п. Борковскій. Вже хоч би з тих даних можна вносити, що "Різдвяна Ніч" випаде світло. Не менша заслуга у виставленю сеї опери припадає в участи Вп. музикови і композиторови п. Н. Вахнянинови, котрий підготовив у співі як партії сольові так і цїлі хори, давав директиву і вказівки орхестрі і артистам та знав повести цїлу виставу так, що она представить ся перед публикою в своїй повній красї. Розумієсь, що в многім був помічним п. Вахнянинови директор орхестри "Гармонії" п. Фалль. Тож лиш неутомимій та щирій праци пп. Вахнянина, Фалля і дирекції театру мають завдячити львівскі Русини, що будуть мати нагоду почути першу україньско-руску оперу Н. Лисенка. Дирекція театру повинна зарядити, що-би кілька днїв на перед можна було дістати білетів на се представленє, щоби не було о після великого натовпу при касї театральній перед вечірним представленєм, бо як зачуваємо, не лиш львівскі Русини, але і много руских родин з провінції вибираєсь на се представленє. 