◦ ◦ ◦ ◦ ◦ ◦ ◦ ◦ ◦ ◦

Загальні Збори товариства "Сїч" у Відни (надзвичайні) відбудуть ся сеї суботи, 14 н. ст. мая, в льокали Diertmayers Bierhalle, VII. Lerchenfelderstrasse 45, о 8-ій годинї вечером. На порядку дневнім стоїть між иншим кілька доповняючих виборів, головно-ж вибір голови товариства і заступника голови. По части офіціяльній часть забавна, на котрій гостей "Сїчовики" радо повитають.
З Камінки струмилової пишуть нам: Дня 9 н. ст. мая о 4½ год. з полудня переїздив через Камінку струмилову Впреосв. митрополит в дорозї на канонічну візитацію деканата холоївского. Хотяй достойний гість їхав incognito, то все-таки в Камінцї приготовлено торжественне принятє. Бандерія пристроєних їздцїв проводжала Впреосв. митрополита вже від Сапіжанки, сальви моздїрів дали знати о приїздї. При гарно удекорованій брамі тріюмфальній зібрали ся місцеві процесії обох обрядів з своїми душпастирями, духовеньство деканата буского під проводом свого декана о. Словицкого, маршалок повітовий ґр. Станислав Бадені з радою, староста зі всїми підчиненими урядниками, бурмістр з радними, школа народна та про мислова і множество народу. Привітну промову виголосив о. Словицкій. Впреосв. митрополит відповів сердечно і удїлив зібраним благословеня. По півторагодиннім випочинку у місцевого пароха о. Цегельского відїхав Впреосв. митрополит, проводжений бандеріями до Холоєва.
Сестри сіямскі. В селї Тшебусцї коло Соколова в кольбушівскім повітї повила жена фірмана двірского, Маріянна Колодїй, 29-лїтна женщина, двоє дївчат, зрослих з собою цїлою середною частію грудей і частію черева. Дїти буди добре розвинені, природної величини і гарного лиця. Одно з них по уродженю давало ще слабі познаки житя. Д-р Држевицкій, що був при недужій матери, післав сей оказ неушкоджений до лїкарского музея в Кракові. Мати вже цїлком виздоровіла і працює при господарстві.
Нова зелїзниця в Галичинї. Fremdenblatt доносить, що посол до ради державної Кароль Леваковскій предложив міністерству тоговлї ґенеральний проєкт зелїзницї з Пшиборки до Коросна а з відси до Дуклї. Ревізія траси того шляху має бути в короткім часї заряджена.
Гради. З Рогатинщини пишуть нам: У нас розпочав ся вже на добре сезон градовий. В понедїлок дня 10 н. ст. мая около 2¼ години по полудни надтягнула страшенна темрява з північного всходу і посипала густим градом, величини лїскового оріха. По градї настала велика злива, що тревала десь до 5-ої години. Землю з піль позносило разом з засадженою бульбою, инші засїви повбивало в землю а цвіт і листє з дерев пообсїкало. Лихо те, о скілько доси звістно, надтягнуло з Сернок середних через Юнашків, Куропатники, Куничі, Обельницю, Настащин і пійшло на Чагрів і Букачівцї. — В дальшім своїм походї навістив сей град і Журавенщину, бо ось що доносять нам з Любші під Журавном: Ві второк дня 10 н. ст. мая була у нас красна погода з рана. По полудни стемнїло майже зовсїм, почало греміти і пустив ся дощ а відтак густий град величини цукрового гороху і лїского оріха, але були і більші куснї. Від всходу повибивало в деяких хатах шиби. О 8-ій годинї вияснило ся і потеплїло, але град лежав ще місцями, де єго понавівало і на 4 цїлї грубости, до 5-ої години. В сусїднім селї Мазурівцї був ще більшій град. В лїсї, де пасла ся худоба, покалїчив єї до крови. — При тім годить ся згадати, що в понедїлок дня 9 н. ст. мая по полудни лютила ся сильна буря з громами і заливним дощем у Львові. В самім містї не зробила буря нїякої шкоди, але на полях, особливо по сточистих склонах горбків, позносила вода свіжо зорану і засїяну землю. — Того самого дня навістила о 2-ій годинї по полудни сильна буря з градом околицю Букачовець а особливо громаду Колоколин. Вода зірвала міст комунікаційний при фабрицї цементу і знищила цїлковито доїзд до зелїзницї. Се вже третій рік, що громада ся терпить такі шкоди елементарні. — Зі Станиславчика в брідскім повітї пишуть нам: Дня 11 н. ст. мая між 3-ою а 4-ою годиною по полудни упав град величини малого курячого яйця і покрив скрізь поля. Збіже, що показалось було в послїдних днях дуже гарно, цїлком знищене. Хміль знищений в 2/3 частях, огородовина в половинї, цвіт на деревах овочевих вибитий. Одні бараболї оцїлїли. Люде ходять в розпуцї, бо в двох послїдних роках був недорід через слоти а на сей рік сподїване гарне жниво град розвіяв. Хмара надійшла з північного всходу на захід і займала цїлий пограничний пояс.
Против обманників, що з нагоди реґуляції валюти почали від селян видурювати і викуповувати паперові реньскі по 80 або 90 кр. порозсилали староства обіжники до громад перестерігаючі людей перед дурисвітами. Зарядженє се дуже на часї і конечне, годило би ся лише примітити, щоби обіжники ті всюди ясно і приступно оповіщено.
Пригода в менажерії. В Над-Енєд в Семигородї перевернув ся в наслїдок повен один віз переїзджаючої менажерії і розбив ся. В возї було кільканацять диких звірят, і богато з них, як три лєопарди, один пума і кілька малих розбігло ся. Один лєопард кинув ся на якусь жінку і страшно єї покалїчив. Надбігші жандарми виратували нещастну та кинули ся за утїкаючими лєопардами. По довшім часї удало ся им убити всїх трех, однако один лєопард покалїчив легко жандарма.
Мальверсації відкрито сими днями в зарядї маєтку италійского короля. Як пише Corriere di Napoli, заряджено карне слїдство против двох високопоставлених двірских урядників. Мальверсації мають бути значні і мабуть дадуть ся сильно почути королеви.
Зловлений дефравдант. Касієр Ротшільда з Франкфурта, Єґер, що недавно тому здефравдував значні гроші, вже зловлений. Як Times пишуть, приїхав Єґер в товаристві якоїсь женщини до Александрії в Єгиптї і займав ся там біржовою грою. На порученє нїмецкого консуля арештувала єго поліція. В хвили арештованя добув Єґер револьвер і хотїв застрілити ся, але один поліціянт вирвав єму оружє з руки. Підчас ревізії найдено в куфрі Єґера спору пачку банкнотів, походячих з крадежи. 