◦ ◦ ◦ ◦ ◦ ◦ ◦ ◦ ◦ ◦

З Сїльця белского. Ц. к. староство сокальске повідомило підписаного письмом з 25 лютого с. р. ч. 3961, що ц. к. намістництво у Львові, не затвердивши предложеного статута, заказало рескриптом з 19 лютого с. р. ч. 9715 оснувати політичне товариство "Руска Рада в Сокали" з тої причини, що уложений статут для згаданого товариства має не відповідати вимогам закона з 15 падолиста 1867 ч. 134 В. з. д. Чи против того рескрипту внесе ся рекурс до ц. к. міністерства справ внутрішних, чи переробить ся статут на ново, о тім повідомлю интересованих. — В. Чернецкій.   Самоубійство. Павло Ковалюк вояк 45 полку піхоти, родом з Поляни, повіта лїського, відобрав собі житє вистрілом з карабіна в Перемишли в ночи з недїлї на понедїлок. Причиною самоубійства було строге поведенє старшини войскової з самоубійником.   Конкурс на плуги. Заходом ради львівского віддїлу товариства господарчого і при співучасти дирекції вистави та головного заряду товариства "кулок" рільничих відбуде ся "конкурс плугів" в часї загальної вистави краєвої у Львові. На сей конкурс запрошує ся всїх фабрикантів машин і знарядів рільничих. До конкурсу будуть приняті плуги виробу краєвого і заграничного з тим застереженєм, що при однаких прикметах, взглядно однаковій загальній оцїнцї доброти, першеньство до нагороди мають вироби краєві. Нагороди будуть такі: Медаль заслуги державний і 60 корон в золотї за найлїпшій плуг подровий (Байоль), при чім першеньство до нагороди будуть мати плуги подрові (з підрізувачем) зворотні. Медаль заслуги державний срібний і медаль бронзовий, за плуги многоскибові (2—3 скиб), до мілкого ораня (від 8—15 стм.). Ті плуги будуть подїлені на дві ґрупи, т. є. А) з відкладницями кришучими до легкої землї і Б) з відкладниками, що мало кришать і до тяжшої землї. Услівя проби для кождої ґрупи установить комісія судьїв. Крім того лист похвальний ради львівского віддїлу товариства господарского галицкого. Нагороди будуть роздані за найлїпші плуги, відповідні для малих господарств селяньских.   Фіскалізм. Селянин Ф. П. зі Стронятина признав в завіщаню, що винен повітовому товариству задатковому у Львові 240 зр., касї громадскій 150 зр., а касї церковній 40 зр., отже разом 430 зр. Львівскій уряд виміру належитостей, опираючи ся на рескриптї міністерства скарбу з 25 липня 1853 ч. 148 В. з. д., — котрий то рескрипт примінює ся в цїлком инших случаях, признав ті довги лєґатами і вимірив спадкоємцям помершого від заокругленої суми 440 зр. 8% належитости і 25% додатку, т. є. разом 45 зр. хоч в тім случаю нїчого не належить ся. Против того виміру внесли вправдї спадкоємцї дня 18 вересня 1891 рекурс, але хоч від того часу минуло вже 2½ лїт і спадкоємцї заплатили належитість ще перед роком з процентами і коштами екзекуції — не можуть діждати ся полагодженя рекурсу.   В справі копалень нафти п. Щепановского під Бориславом пише Fremdenblatt: Банк анґльо-австрійскій в спілцї з ґрупою осіб приватних, між иншими з рафінерією нафти братів Фанто в Пардубицях заключив переду годові пунктації о купно і дальшу експльоатацію копалень нафтових посла Щепановского, положених коло Борислава. Згадані точки умови звучать так, що купуючі мають насамперед робити на місци проби і розслїди, а єсли они відповідять установленим услівям, тогдї наступить оконечне заключенє контракту купна і продажи. В короткім часї мають удати ся відпоручники купуючої сторони на місце, щоби розглянути обставини ипотечні теренів. Підписанє евентуального контракту заповіджене на 10 н. ст. марта а на єго основі буде отворене товариство акційне з капіталом 2½ міліона зр.   Піша подорож довкола землї. Берлинець Генрик Штоль заложив ся в Лондонї о 5000 марок, що від 15. червня 1893 р. до 1. сїчня 1896 перейде пішки всї пять частей світа, що в кождій відвідає бодай дві держави і що заробить собі в дорозї на кошти подорожи. Дня 15 червня 1893 р. вийшов Штоль з Лондона і через Берлин, Відень, Венецію дістав ся до Альжира, де єго арештовано яко шпігуна і випущено на волю по 4-місячній слїдчій вязници. З Альжира удав ся через Марсилію і Штрасбурґ до Франкфурта над Меном, щоби відтак перейти через Відень і Берлин до Россії, а звідтам через Персію і Индії до Австралії і Америки.   Дрібні вісти. В Познани помер Волод. Мотти, польскій писатель, сотрудник Dziennik-a Poznańsk-ого, займаючій ся також малярством. — В Варшаві помер один з перворядних польских публицистів, редактор Kurjer-a Сodzienn-ого, д-р Володислав Олендзкій в 51-ім роцї житя. — Кн. Віндішґрец головнокомандуючій войсками у Львові перебуває в Чернівцях на інспекції тамошної залоги. — Стоячій залогою в Чернівцях і охрестности 9 полк драґонів має бути перенесений до Бережан, а на єго місце прийде з Угорщини 14 полк гузарів. — З Штайна в долішній Австрії доносять, що вість про смерть гофрата Тшцєнєцкого неправдива, бо він сидить там у вязници і тїшить ся добрим здоровлєм. — В Ясени коло Устрік долїшних помер дня 23 н. ст. лютого латиньскій парох кс. Іосиф Войнар. — Намістництво позволило авскультантови судовому д-рови Ив. Розенцвайґови і асистентови клініки лїкарскої в Кракові д-рови Іос. Розенцвайґови змінити назвище Розенцвайґ на Ружецкій.   Дѣло   