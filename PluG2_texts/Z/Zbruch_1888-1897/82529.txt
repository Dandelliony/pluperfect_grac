◦ ◦ ◦ ◦ ◦ ◦ ◦ ◦ ◦ ◦

Коломийска радикальна часопись "Народ", котра до недавна була і писала ся орґаном рускої партії радикальної, перестала бути орґаном партії з тої причини, що радикали коломийскі не годять ся анї з проґрамою анї з методою редаґованя "Народа". Редактор "Народа" п. Михайло Павлик оповіщує в остатнім [16-ім] числї, що "Народ" зреформований і значно збільшений став від тепер вповнї незалежною часописею — пропаґатором радикальних думок серед рускої интеліґенції, особливо на Українї" [В тім же числї п. Павлик пише, що від 15-ого числа "Народ" иде на Украиїну в більше примірниках нїж перше.] Судячи по статях остатного числа "Народа", головними співробітниками п. М. Павлика суть пп. Ив. Франко і Мих. Драгоманов.   Нинїшний виступ п. Евгенія Гушалевича заповідає ся дуже світло. Праса львівска подала вже рецензії з проби — річ небувала — і висказала ся о співі нашого земляка з найбільшою похвалою. На нинішний виступ п. Ґушалевича приїхало досить много Русинів з провінції. — Другій виступ п. Ґушалевича буде в четвер в опері "Паяцах" і певно стягне ще численнїйшу публику.   Т. зв. "zaloba narodowa" перед судом. Вчера скінчила ся розправа против студентів політехніки Казимира Щепаньского і Адама Дегака, обжалованих прокураторією о публичне насильство і ушкоду чужої власности (§§.85 б) і 98 б). Акт обжалованя закидав обжалованим, що они тероризували публичність підчас сегорічного карнавалу, жадаючи, щоби з причини сотих роковин розбору Польщі нїгде в містї не було нїякої забави, розписували листи з погрозами, потім вибивали шиби а опісля знов писали листи, длячого шиби вибили і долучували сконфісковану відозву. В актї наведено кілька фактів вибитя шиб [н. пр. в касинї міскім, де тяжко ранено цеглою в голову кельнера; у совітника висш. суду Бавха; у кравця Сайца де відбували ся хрестини; у проф. унів. д-pa Тілля, в товаристві "Ґвязда", де ушкоджено й фіранки і дійшло до бійки і т. д.] Коли був заповіджений баль правників під протекторатом архикн. Леопольда, дістали архикнязь, директор поліції Кшачковскій і презідент висшого суду Симонович письма з погрозою, що "касино буде висаджене у воздух". Поліція зробила ревізію у Щепаньского [котрий найбільше видавав ся при нападі на "Ґвязду"] та й знайшла у него конфісковані відозви і куверти такі самі, в яких розсилано листи, а в слїдстві він признав ся, що сам писав і висилав листи до Бавха, Сайца і других по вибитю у них шиб, але заперечив, мов-би сам бив шиби. А що-до Цегака, то знатоки орекли, що письма до архикнязя Кшачковского і Симоновича писані єго рукою. На розправі під проводом сов. Кунцека Щепаньскій боронив ся так, як в слїдстві, а Цегак випирав ся, але знатоки потвердили своє ореченє що письмо до архикнязя і др. писане рукою Цегака. Із зізнань свідків показало ся, що розяренє межи прихильниками а противниками "żałoby narodowej" було таке велике, що раз, коли в касинї була забава, перед касином до сто молодих людей кричало: "Bij szpiclów! bij Austryjaków!" А коли в "Ґвяздї" відбувала ся забава маскова, то в масках були також аґенти поліції, гуляли, а коли прийшло до бійки, один замасковаваний аґент кричав: "A czyż my to nie krakowiacy? Dalej na Jezuitów! [т. є. на прихильників "żałoby narodowej"]. Підчас розправи вносила оборона, щоби на свідків покликати архикнязя і през. Симоновича, але трибунал не згодив ся. По переведеній розправі трибунал увільнив обох обжалованих, а засудив лише на 10 зр. кари Щепаньского за ширенє сконфіскованої відозви. Польска молодїж зібрана перед судом з овацією приняла увільнених.   На наших зелїзницях не звертає ся найменшої уваги на те, що на Угорщинї і на Покутю панує холєра. Оногди переїхало через Жеґестів 122 осіб з Угорщини, підозріних о холєру і не ревідовані та без всякої десинфекції поїхали дальше до Галичини. — Так само, як пишуть до Dziennik-a Polsk-ого, переїздило через Львів дня 19 серпня кількадесять робітників-Мазурів з Надвірнянщини, а заряд зелїзничій не зважаючи на пануючу на Покутю пошесть не изолював их лише позваляв им всїдати до ваґонів в замїш з иншими подорожними.   Дрібні вісти. В Вильнї відбуває ся тепер зїзд археольоґів, отворений в недїлю дня 13 серпня ґенерал-ґубернатом Оржевским. — Россійске міністерство справ внутрішних видало друком исторію еміґрації підданих россійских до Бразилії. — В Станиславові арештовано міліонера тамошного директора товариства задаткового, Авраама Кіслєра (тестя Лілієнфельда) і відставлено єго до львівського суду карного. — П. Антін Клим именований заступником учителя для рускої мови в черновецкій ґімназії. — Намістник ґр. Бадені виїхав вчера пополудни поспішним поїдом до Перемишля з-відки виїде до Ярослава і Краківця. — Університет львівскій оголосив вже проґраму викладів на зимовий піврік 1893/4. — В Бергометї на Буковинї помер на удар серця бар. Александер Василько, тайний совітник і бувшій маршалок краєвий Буковини. — Шкоди зроблені послїдною повенею на Буковинї виносять 1,600.000 зр. Тамошний видїл краєвий звернув ся до міністерства з просьбою о 200.000 зр. підмоги.   Дѣло 