З Рогатина.

[Вечерки "Бояна" і польского хору. — "Народний Дім" в Рогатинї.]
Дня 9 с. м. відбув ся в Рогатинї вечерок хоральний при участи 18 членів "Бояна" всхідної прогульки. Вечерок випав взагалї добре, спів був артистично виконаний, мимо того, що Боянисти по довгих трудах подорожи були обезсилені, а п. Герасимович [провідник] навіть лежав хорий і не міг взяти участи в вечерку. Гостей явило ся поважне число і з дальших сторін, а сим разом зволила прийти на вечерок і часть интеліґенції польскої з Рогатина. По тім зачали ся танцї нашою веселою коломийкою, до котрої стануло 35 пар, і молодїж наша забавляла ся весело до білого дня. В народнім строю явили ся дві панни і п. Панкевич маляр. — Доходу brutto було 141 зр. і треба надїятись, що лишить ся і чистий дохід на памятник нашого незабутного Кобзаря, а треба додати й то, що дня 7 с. м. відбув ся уже був вечерок вокально-музикальний в Рогатинї устроєний Поляками на дохід будови салї для сторожи огневої "Сокола" в Рогатинї і стражницї в Підкамени.
В проґрамі того вечерка були і рускі співи, а участь в хорі брали о. Филиповскій з жінкою з Підкаменя і єго брат, парох з Беньковець. Ми не маємо цїлком нїчо против того, що оба сі отцї своїми силами скріпляли хор польскій, але було би ще красше, наколи-б они були зарезервували якусь частину доходу з сего вечерка на якусь цїль руску, н. пр. на будову Народного Дому в Рогатинї, бо, правду сказавши, самі труднїйші і сольові співи виконував о. А. Филиповскій. Поляки запопадливо взялися до будови дому для "Сокола" в Рогатинї і узбирали вже кількасот зр., крім того заповіли ще цїлий ряд вечерків на тую цїль, — і безперечно можуть бути для нас приміром, як то до якогось дїла народного треба брати ся живо і жваво. Они розїхали ся по цїлій окрестности і по дальших сторонах, розпродали их богато між нашими священиками, учителями і по польских дворах; а на вечерок сам 17 серпня приїхало богато гостей з сел і місточок, а бачили ми поважне число також нашої рускої интеліґенції. Длятого ми мали повне право надїяти ся, що без сумнїву ті самі участники прибудуть і на наш рускій вечерок. Тимчасом ми завели ся, бо небачили ми на вечерку рускім богато з нашої интеліґенції, котра була на вечерку устроєнім Поляками, н. пр. о. К, з В., о. В. з П. враз з родинами. [Коли в товаристві однім на вечерку нашім зійшла бесїда на участь у вечерку, то самі честні Поляки виражали ся не конче добре о таких патріотах руских, котрі на тамтім вечерку були, а на рускій не прибули. Нема у нас карности народної!]
Коли я згадав о будові "Народного дому в Рогатинї, то підношу сю гадку — вже не нову у нас — в тій надїї, що она не загине, і що патріоти Рогатинщини більше одушевлять ся до сповненя єї і не схотять легковажити своїх сил! Камінь маємо близько, пісок і ґіпс також! А все то наше власне! Сотки фір збігнуть ся з сел! Тисячі рук злетить ся в один миг! Докиньмо до того свою лепту, а в короткім часї будемо гордо поглядати на свій "Народний Дім" в Рогатинї, над котрого брамою виднїти ся вивіски: "Народна читальня", канцелярія філії "Просвіти" і асекурації "Днїстра", "Народна Торговля" а дасть Бог і бурса! Volenti nihil difficile... 