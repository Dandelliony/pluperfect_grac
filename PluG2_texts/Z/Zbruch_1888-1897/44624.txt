Лїченє методою д-pa Коха в головнім шпитали львівскім. — На дохід тов. "Шкільна Поміч"

Лїченє методою д-pa Коха в головнім шпитали львівскім.
Вчера о год. 11-ій перед полуднем зачались в львівскім шпитали перші розслїди з лімфою д-ра Коха. Примарій д-р Зембицкій вистарав ся о досить значну скількість лімфи лиш для ужитку шпитального і защіпив вчера лімфу при великій участи лїкарів в 5 случаях, чотиром недужим з віддїлу хірурґічного а одному з віддїлу шкірного д-ра Рожаньского. На разї зачались розслїди лиш в тих 5 случаях, бо не було більше матеріялу під рукою. Розслїди будуть переводитись з великою точностію, а по кількох днях виконаєсь більше инєкцій. Минувшої суботи робили проби в дїточім шпитали св. Софії, щоби виказати реакцію лїкарскому товариству, але систематичного лїченя не можна було перевести, бо нема лімфи. — До фляшочок з лімфою д-ра Коха долучена єсть картка з указкою що-до способу ужитя. Инструкция поручає, щоби температуру розслїджувати вже на день перед ін'єкцією, а відтак через цїлий час лїченя. Инєкції треба завдавати в ранїшних годинах. Инєкції у сухотників треба зачинати від дози 0.001 або 0.002 кубічного центіметра. — Д-р Зембицкій заціпив лімфу трем недужим з великими вовками на лици і тїлї, відтак недужій, у котрій по операції наступила рецедива туберкулів кости в стопі і недужій з туберкулічним запаленєм суставу бедрового. Лімфа привезена д-ром Зембицким вистане на разї на шість тижднїв розслїдів наукових, але инєкції відбуватись будуть лиш в шпитали де недужі можуть мати тягом опіку лікарску. В приватній практицї д-р Зембицкій не буде щіпити, аж довша обсервація і розслїди на берлиньских клініках розяснять цїлу справу. Супротив случаїв смерти на клініцї проф. Бергмана доконче треба заховати осторожність. Нинї мають завдатись инєкції кільком недужим на віддїлї шкірнім. Д-рови Зембицкому асистує д-р Стахевич, д-р Мукович і лїкарі віддїлу хірурґічного. На дохід тов. "Шкільна Поміч" дасть руско-народний театр в четвер представленє "Наталка Полтавка". Жадне з наших товариств не є так мало знане широкій публицї, а так симпатичне і добродїйне, як власне тов. "Шкільна Поміч". Тихо, без гомону, без розголосу слави повнить оно смирненько свою службу милосердного Самаританина. Сотки босих обідраних і голодних дїтей знають єго... Знають та спомагають єго і ті, що колись дізнавали підпори — а може й не один в рішучій хвили цїлу свою карієру або й житє завдячує сему именно добродїйному товариству — і єсли ми коли небудь відкликувались до жертволюбности і до патріотизму публики, то тепер як найгорячійше просимо П. Т. Родимцїв, щоб не занедбали своєю присутностію на представленю четверговім заявити свою любов до рускої бідної молодежи шкільної. Нема у нас маґнатів, нема меценатів, щоб щедрою рукою спомагали шкільну талановиту а убогу молодїж — але покажім, що є у нас серце, що є у нас могуча сила громади, котрої змаганя прямують до світлої цїли! Чей з лент дрібних, зложених від щирого серця видвигне ся неодин талан, котрий народови і вітчинї нашій принесе честь і славу перед світом a исторії руского розвою добуде більше одну галузь неувядаючого лавру! Ми надїєм ся, що наш голос не прогомонить марно в серцях жертволюбних людей, бо буде се вдовина лепта в користь нашої будучности.   