Де що про кружки учительскі.

З Перемишляньского.
Торік на окружній конференції учительскій в Перемишлянах уложено і принято реґулямін для кружків конференційних в повітї, а єсть их чотири: перемишляньскій, глиняньскій, янчиньскій і дунаївскій! Після сего реґуляміну окружна рада шкільна именувала голову кружка, єго заступника і секретаря на час трилїтний. Зміну в реґулямінї може зробити лише окружна конференція. Засїданя кружків відбували ся раз в місяць, що-разу в инчій місцевости, де все хтось з учителїв мав лєкцію з дїтьми, а другій знов мав відчит на питанє поставлене зарядом кружка.
Не можна би сказати, як то де хто говорить, що такі кружки не приносять нїякого хісна. Навпаки, они поучають учителя. Часом учителеви мимо волї годї взятись до читаня якого-небудь наукового дїла — чи за-для перешкоди, чи може й мало их посїдає за-для недостачи фондів, — а сли поїде на засїданє кружка, то вже або сам читає яку розвідку, або слухає, і через те будь-що-будь дальше образує ся, як і повинен. Взагалї кружки такі дуже хосенні для учителїв, бо учителї тут спільно поучують ся і познакомлюють ся з найважнїйшими справами шкільництва, дотикаючими виховуваня і освічуваня повірених им малолїтків. Ce найголовнїйша точка, на котру учителеви народному нїяк не вільно не зважати.
Однак при добрій річи, як звичайно, буває і де-що лиха. Таким лихом єсть незавидний стан матеріяльний народного учителя, — то найбільшій єго ворог, що в кождім добрім напрямі єго спиняє. Власти шкільні що-раз новими розпорядженями поручають до шкільних бібліотек різні наукові дїла яко підручники для учителїв, — та що-ж? — властям байдуже, чи дїла ті дістануть ся до тих бібліотек, або инчими словами: чи учитель може з них користати? І справдї виходить на таке, що учитель не годен поручуваних дїл не то студіювати, але навіть бачити, як виглядають, хиба часом книжку доконче вже потрібну набуде за свої гроші, хоч як прикро єму приходить випорожнювати свою і так усе порожну кишеню. Тому й не дивно, що в бібліотецї одної школи я побачив дві книжки: Najważniejsze grzyby та й Gimnastyka — тілько всего! І черпай же, учителю, з тих двох дїл наукових свої відомости!
Друге лихо єсть се, що учителї, зїздячись на такі кружки, говорять лише urzędowym językiem, т. є. польским, хоч до того нїхто их не силує. [Бувають виїмки, що де-які учителї уживають і рускої мови, але то лиш виїмки. Та-ж навіть на окружних конфереціях вільно уживати рускої мови (і навіть вийшов ось недавно окружник краєвої ради шкільної в тій справі, відчитаний декуди окружними инспекторами), а що ж доперва на кружках, де учителї самі межи собою! То вже непростимий гріх наших людей — так покидатись, так цуратись рідної мови! Правда, де хто каже, що "вирвати ся" з рускою бесїдою значить: наразитись на переслїдуванє від властей, бо учителя вже через те, що уживає рускої мови, мають за "політика" (що нїби-то бавить ся в політику), а учителеви сего не вільно. Ну, нам бачить ся, що се оправдуванє єсть занадто натягнене — власти прецїнь за любов і привязанє до свого рідного язика не можуть переслїдувати! — а що декуди може які шовіністи саму вже мову руску уважають за "політику", то винні самі учителї-Русини, що не всї говорять по руски, а тілько на кількадесять их — один або два! Тогдї, розуміє ся, се може впадати в очи... і то тілько там, де зверхники або нерозумні люде, або шовіністи польскі. Инакше-ж стане скрізь по округах, навіть найгірших для учителїв-Русинів, коли учителї-Русини держатись будуть засади: чуже шануймо, а своє любім і ним дорожім!
Наконець годить ся піднести ще одну річ. На кружках повіту перемишляньского ухвалено, щоби цїлий кружок належав до bursy nauczyeielsk-ої. Сама гадка добра, тілько належало кождому учителеви лишити свободу, до якої бурси хоче належати: чи до польскої, чи рускої. Рускій гріш повинен котитись у руску убогу скарбонку, — польска скарбонка і без того богата. Скорше треба памятати о свою хату, що валить ся, а відтак аж, поправивши свою, допомогти сусїдови, коли він би того запотребував.
Софрон. 