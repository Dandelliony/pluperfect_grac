◦ ◦ ◦ ◦ ◦ ◦ ◦ ◦ ◦ ◦

По судах в Галичинї і Буковинї входить в житє звістне побільшенє урядників судових і урядова Gazeta Lwowska оголошує конкурси на всї ті ново креовані місця в сїм році. І так суть місця в Галичинї: двох совітників висшого суду краєвого у Львові з платнею VI кляси ранги; двох секретарїв ради при судї окружнім в Тернополи з платнею VII ранги; чотирнацять адюнктів судових при судах повітових в Бучачи, Гусятинї, Делятинї, Дрогобичу, Камінці струмиловій, Комарнї, Монастирисках, Надвірнї, Підгайцях, Скалатї, Сколїм, Стрию, Щирци і Чорткові з платнею IX ранги; — в Буковинї: двох секретарїв ради при судї краєвім в Чернівцях з платнею VIII ранги і трех адюнктів судових при судах повітових в Вижници, Серетї і Гурагуморї з платнею IX ранги. Речинець подаватись визначений до 31 серпня с. р. Поданя о місця адюнктів вносити треба до президії судів колегіяльних І инстанції.
Театральна трупа п. Ем. Бачиньского від тиждня гостить в Рогатинї яко театр польскій. До 5 с. м. виставляв п. Бачиньскій самі польскі штуки перед дуже мало заступленою польско-жидівскою публикою. Перед кількома роками, як гостив в Рогатинї п. Бачиньскій, була се ще більше руска трупа і тогдї п. Бачиньскій входив також з Русинами в зносини. Тепер театр єго стався чисто польским — чим уже від давна накипів.
Шах перскій в Галичинї. Здаєсь, що шах перскій буде переїздити через Краків і задержиться в Галичинї підчас цісарских маневрів. Вість сю потверджає і то, що музики полкові краківского гарнизону одержали наказ вивчитися перского имну. Капельмайстер 77 полку п. Маша удався до Берлина о текст музичний перского имну і тепер учаться єго всї музики войскові.
В Білявцях коло Бродів вибудовано церков деревяну заходом тамошного пароха о. Мандичевского. Іконостас білявецкої церкви виготовлює п. Ю. Б., артист-сницар і професор школи промислової у Львові.
Дрібні вісти. Цісар жертвував 500 зр. підпомоги погорїльцям в Загорю, пов. хшанівского, де минувшого місяця вигорїло ціле село. — В Лубянках низших, пов. збараского, їхав дня 5 н. ст. серпня наймит тамошного господаря Ф. Кальби з снопами з гори під селом. Случайно наполохались конї і наймит упав з воза під конї. Колеса перейшли єму через карк і ноги та так сильно покалїчили, що помер за чверть години. — Доповняючі вибори одного члена ради повітової в Збаражи і з більших посїлостей розписані на день 10 вересня с. р. — Сеї суботи відбудесь у Відни торжественне відкритє нового природничо-историчного музея надворного у Відни; при торжестві буде присутним цісар. — В Прусах мали увязнити двох людей, котрі довшій час фальшували в Лондонї австрійскі і прускі банкноти; фальшивників відставили до Берлина. 