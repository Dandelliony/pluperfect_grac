З Буковска. — Дбаймо о права нашого язика! — Сов. Лонгин Рожанковскій

З Буковска. [Що чувати в лемківских сторонах?]
От бодай по части скінчила ся біда, викликана тамтогорічним неурожаєм, і бодай не видко так дуже тої біди.
Здавало ся, що в осени і зимі нарід геть-то худобу загирив, то показало ся, що нї. На торгах в Буківску, Лїську, Балигородї худоби аж кишить, а все гладке і випасене. Погодав Господь добрий яр, дощі часто припадали і припадують, то й кинулась буйна трава і є чим худобу добре харчувати. Наші Лемки купують на весну в Коломийщинї вівцї, щоби випасти через лїто на своїх хотарах, а в осени добре в Мораві продати. Тамтого року за для посухи не удало ся, але сего року в Бозї надїя.
Тамтого року ратувала нас бараболя, чи, як у нас зовуть, "бандурка", а сего року є надїя і на зерно. Вівсики гарні, але і жито нїчого, особливо посїяне "на кости". Вже то у нас в горах від коли почав нарід уживати "кости" (навозу костяного), значно змінило ся. Давнїйше Лемко, кромі вівса і бандурки, нїчого більше не знав, бо й де-ж було єму, при браку навозу і недоступности грунту, справити той грунт? Тепер посипле кости і на найбільшім горбі посїє жито а в житї конюшину — і має жито як Дунай а на другій рік і конюшину. Тілько до торгу костію взялася жидова і дуже циганить нарід. Спроваджують кепску кість і продають за добрі гроші. Тілько що тепер нарід троха полапав ся і вже є села, що ваґонами спроваджують маси кости безпосередно з фабрик. Добре би було, щоби так робили всї села, а на те повинні наші пан-отцї уважати.
Майже половина нашого народу уже від двох недїль на Уграх на жнивах. Має там бути сего року такій урожай, якого давно не було. То й є надїя, що за яких дві недїлї нарід наш верне обладований пшеницею і угорскою солониною.
Як відомо, в Америцї з наших сторін шмат люда. Тідько в послїдних часах не припливає з відтам тілько гроша, що давнїйше. Все ж таки з відтам поміч грошева велика. В зимі пійшло туда богато народу, хоч від часу Вадовицкого процесу нарід вандрівки побоюєсь і жандармерія дуже пильно охотників перехоплює. Дбаймо о права нашого язика!
Читателям нашим звістний факт из тамтого року, що на ц. к. державній зелїзници в Стрию урядник в нїякій спосіб не хотїв приняти фрахту заадресованого по руски. Надаючій посилку, о. С. Теодорович, не тілько запротестував против того покривдженя рускої мови і руского письма, — запротестував і на місци в урядї зелїзничім і прилюдно в "Дѣлї" — але ще і удав ся з жалобою на потоптані права руского язика на рускій земли до висшої инстанції. Довгенько прийшлось єму ждати на рішенє у Відни, але-ж вкінци діждав ся.
Як нам доносять из Скільщини, рішенє випало в користь руского язика. Сказано, що урядник не сміє заборонити Русинови адресувати фрахт по руски і фрахту по руски адресованого не сміє не приймати, бо рускій язик у всхідній части Галичини єсть прецїнь язиком краєвим! Урядник може тілько, — як узнає се за потрібне, — зажадати від надаючого щоби по-при адресу руску додав ще нїмецку. (О скілько знаємо, такій самий припис обовязує і адреси в язицї польскім.) Отже відзиваємось до Вас, братя Русини, адресуйте всї посилки на зелїзницях державних по руски, як адресуете по руски всякі посилки почтові. Шануймо свою рідну мову, бо тим шануємо свою народність, шануємо сами себе! Нехай нї одна посилка як почтова так і зелїзнича не вийде від Русинів инакше адресована, як лише по руски!
При сїй нагодї звернеш увагу ще на одну обставину. До дирекції ц. к. зелїзниць державних Русини мають право вносити в язицї рускім всї поданя (чи то прошенє о зниженє цїни їзди, чи жалобу на якій уряд зелїзничій, взагалї у всяких справах). Хто вже вносив коли-небудь яке поданє в рускім язицї, — той знає, що відповідь діставав в язицї рускім, так само, як з дирекції ц. к. почт і телеґрафів. Длятого і всї того рода поданя повинні від Русинів виходити лише в рускій мові! Єсли хто думає, що мова може вплинути на meritum рішеня, то остає в блудї тілько сам себе дурить і справі народній шкодить...
На послїдок звернемо увагу нашої "Народної Ради" на потребу — пригадати у Відни новим меморіялом, що час би вже, щоби заряд ц. к. зелїзниць державних приступив до даної обіцянки, що написи рускі на шляху бувшої зелїзницї Черновецкої заводити буде в міру дотичних реставровань, і що під взглядом написей в язицї рускім той шлях зрівнає ся з инчими шляхами ц. к. зелїзниць державних у всхідній Галичинї. Однакож поки-що ми того не бачимо, тож треба упімнутись. Сов. Лонгин Рожанковскій, покривджений поминенєм при послїдних авансах на совітників висшого суду краєвого, подав ся, як звістно, в стан супочинку і отсе по шести-недїльнім вижиданю діждав ся від міністерства судівництва відповіди, що міністерство годить ся на єго прошенє і переносить єго в стан постійного супочинку. Интімат рішеня міністерского не містить в собі анї слівця признаня для 80-лїтної — вірної, совістної і успішної дїяльности сов. Л. Рожанковского в судівництві. Розуміє ся, сей факт зовсїм не може учинити уйми тим заслугам сов. Рожанковского, бо за весь час своєї служби діставав від зверхних властей заяви повного признаня, а нїколи за 30 лїт не було случаю, що-би стрітив єго якій докір... О всїм тім згадуємо длятого, бо звичайно в подібних случаях висказуєсь відходячим в стан супочинку совітникам суду краєвого чи то признанє чи надаєсь им титул совітника висшого суду краєвого, як се н. пр. сталось от і недавно при перенесеню в стан супочинку совітника суду краєвого Павла Симоновича (того, що вів звістну розправу панї Стшелецкої з Кукизова), котрому надано титул совітника висшого суду краєвого. Сими днями сов. Рожанковскій доповнить формальностей, потрібних до отвореня канцелярії адвокатскої, і отворить канцелярію уже сего тиждня в містї Золочеві. Ми з своєї сторони можемо Русинам округа золочівского тілько як найсердечнїйше пожелати того щастя, що дождали ся адвоката Русина, і то совітника Л. Рожанковского, випробованого патріота і парляментарного заступника, — і надїємось, що всї Русини того округа як найгорячійше і з най більшим довірієм віднесуть ся до єго канцелярії — не тілько з процесами, але і з контрактами та документами. Щасть Боже Вам, неустрашимий пане совітнику Л. Рожанковскій на новій независимій посадї! 