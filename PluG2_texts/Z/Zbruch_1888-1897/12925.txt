Воспиталище С. С. Василіянок в Яворові

Для воспиталища С. С. Василіянок в Яворові предложив видїл краєвий соймові внесенє на 1000 зр. підпомоги і так висказався о нїм в своїм справозданю. Од р. 1884 удержує монастир жіноче воспиталище, в котрім єсть язик рускій викладовим а язик польскій обовязковим. Воспиталище устроєне після пляну шкіл осьмо клясових, але має лише шість кляс, бо учениці, вступаючі до заведеня, суть вже підготовлені до третої кляси. Плян науковий відповідає приписам рівнорядних шкіл публичних; учительки мають відповідне уздібненє і тому министерство просвіти надало сему воспиталищу під днем 15. червня 1887 права шкіл публичних. Управу воспиталища віддав монастир п. Ю. Фрайденберґови, управителеви школи мужескої в Яворові. До воспиталища принимають дївчат всяких народностей і не лише з околиці Яворова але і з найбільше віддалених повітів Галичини. Крім учениць поміщених в монастири доходять ще многі з міста Яворова. В II півроці 1887|8 було 63 учениць, а між ними 8 обряду рим.-кат., та 9 учениць доходячих, а з них 4 обр. рим.-кат. і одна жидівка. Од поміщених в заведеню оплачуєсь 15 зр місячно; від доходячих не беруть оплати, а ще і три сироти були безплатно приміщені в заведеню. В тім році було так велике число зголошуючих-ся до заведеня, що одмовлено 60 ученицям принятя. Як вже з того видко, так само і з реченя рад шкільних, краєвої і окружної, виходить, що доконче треба розширити воспиталище і то тим більше, що на 60 кильом. довкола нема нїякого висшого заведеня наукового для дївчат. Монастир загадав прибудовати дім на один поверх, де містилось-би 6 комнат і 4 салї на виклади. Обчислено кошти сеї будови на 7377 зр. 87 кр. а на все те має монастир 1500 злр. готівки та дещо матеріялу будівляного. В петиції СС. Василіянок о підпомогу висказано, що річний дохід монастиря і воспиталища виносить 10.350 зр.; 55 кр. а розхід 10.299 зр.; 83 кр, так що для шести инокинь полишаєсь ледве 50 зр. 68 кр.; решту призбирують инокинї з добровільних жертв. Видїл краєвий пригадує соймови, що від р. 1880 підпомагає край се воспиталище річно 500 зр., а що тепер почали там розширяти будинок шкільний і не мають потрібних фондів, тому ставить внесенє на одноразову і підпомогу в квотї 1000 зр. 