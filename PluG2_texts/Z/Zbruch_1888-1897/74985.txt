◦ ◦ ◦ ◦ ◦ ◦ ◦ ◦ ◦ ◦

Нова читальня "Просвіти" основує ся в селї Бичківцях, в повітї чортківскім. Поданє і статути уже відослано до головного видїлу, щоби той-же передав их до затвердженя намістництву. По затвердженю статутів відбудуть ся зараз загальні збори. Оснувателїв підписало ся 13, а між ними п. Цїлецка, властителька Бичковець та місцевий парох о. Лукашевич.
Холєра. Урядове справозданє каже, що стан здоровля в місцевостях, положених над Збручем, в котрих зайшли в послїдних днях случаї занедужаня на холєру, не змінив ся в нїчім. До повіта борщівского виїхав яко инспектор санітарний д-р Ляхович.
Огнї. В Бабинї, в повітї самбірскім, погорів дім Феськи Пундяк вартости 300 зр., а обезпечений на 400 зр. Жандармерія вислїдила, що огонь підложила сама Феська, щоби взяти більше грошей, як хата варта. — В ночи на 19 грудня с. р. згоріли в Райтаровичах, в повітї самбірскім, три загороди селяньскі зі всїм добром. Шкода обчислена на 1.424 зр., була обезпечена на 1.212 зр. Огонь підложив погорілець Кость Левкович, щоби дістати обезпечену суму 782 зр. — Дня 27 н. ст. грудня повстав огонь в Копичинцях в домі одного жида. В огни згоріло крім того ще й дві христіяньскі загороди. Шкода не була обезпечена. Огонь повстав в наслїдок неосторожности.
Ревізія відбула ся дня 22 н. ст. грудня у Илії Немировского в Дунаєві. Як доносить "Галицкая Русь", переводив ревізію судья з Золочева п. Харак. Підчас ревізії переглянено всї папери Немировского та питано єго длячого він ходив до Почаєва та з якої причини наміряє еміґрувати до Россії.
Санкціонованє закона. Wiener Ztg. оповіщує закон, котрим студенти львівскої школи лїсової одержали право на однорічну службу охотничу.
Школа кутя коней у Львові. Дирекція львівскої ветеринарії оповіщує, що першій шестимісячний курс кутя коней в 1893 році відбуде ся від 1 січня до 30 червня 1893. Ковальскі челядники, що задумують записати ся на учеників того курсу, мають зголосити ся в днях 31 н. ст. грудня с. р. або 1 н. ст. сїчня 1893 в канцелярії дирекції і предложити свідоцтво скінченої з добрим поступом народної школи і свідоцтво, що правильно відбули означений термін ковальскій та що мають два роки ковальскої практики.
Будова зелїзницї Станиславів-Вороненка вже розпочала ся. Тепер ведуть ся роботи коло тунелю в Вороненцї, де працює около 800 робітників. Люде різних народностей, найбільше Мазурів сходять ся до Вороненки часто в дуже нужденній одежи. В наслїдок великої товпи чужинцїв показав ся там великій брак мешкань. В одній гуцульскій хатї ночує нераз і по двацять осіб. Згадана зелїзниця буде одною з штучнїйших. На Прутї в місци названім "Пробій" буде побудований камінний міст лише з одним широко розпятим луком. Такого моста не було ще в Европі. Між робітниками велика нужда і они часто ходять по домах жебрати. Лише жиди зорґанізувавшись зарабляють добре в шинках і крамницках.
Найдена дитина. Вчера около 4-ої години пополудни на улици Паненьскій у Львові найшли переходячі туди люде новонароджену дитину цїлу в крови. О яких 500 кроків від дитини лежала недужа женщина. Дитину враз з матерію відослано до шпиталя.
Дрібні вісти. Гумористачна часопись SZCZUTEK, виходяча у Львові під редакцією Ліберата Зайончковского вже 24-ий рік, переходить на власність Gazet-и Narodow-ої а редаґувати єї буде співробітник тої-ж ґазети п. Ромуальд Теодорович, котрий перше видавав ґазету гумористичну Różowe Domino. — У Відни помер Карол Ґавч, отець міністра просвіти в 75-ім роцї житя. — У Львові помер сими днями Илярій Третер, властитель більших посїлостей в 67-ім роцї житя. 