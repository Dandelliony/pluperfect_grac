◦ ◦ ◦ ◦ ◦ ◦ ◦ ◦ ◦ ◦

Котячу музику директорови ґімназії в Стрию виправили дня 5 н. ст. вересня як подає сам директор д-р К. Петелєнц в Przegląd-ї — не ученики ґімназії, але устроювавші пир академики, котрі покінчили студії в Стрию за давнїйшої дирекції.
Міністерство справ внутрішних, спонукане некористними результатами испитів фармацевтичних, видало розпорядженє, щоби студентам фармації лиш о тілько давати занятє в віденьских аптиках, о скілько им се не перепиняє ходити на виклади університетскі.
Зміна власности. Маєтність Лисівцї в повітї залїщицкім, дотеперішну власність Винкентія Орловского, купив в половинї жид Симеон Кляйнерт.
Нещастна пригода лучила ся в Кошилівцях коло Залїщик. В тамошній горальни, арендованій Явецом, упав до кади з брагою паробок Дмитрик Цилип і дуже попарив ся. Прокураторія зарядила слїдство, тим більше оправдане, що в той самій горальни лучають ся такі пригоди частїйше. Минувшого року погиб там також в той сам спосіб хлопець.
Чотирма дїточками нараз обдарувала мужа селянка Зеновія Пілугова в селї Пілугані коло Пояна стампі. Дня 11 н. ст. вересня повила она нараз четверо дїтей а то хлопця і три дївчини. Так мати як і дїти мають ся зовсїм добре. Муж щасливої матери убогій селянин, став від разу вітцем численної родини і заплакав — з радости.
Міністер судівництва ґр. Шенборн, виїхавши ві второк рано поспішним поїздом зі Львова, прибув по полудни до Черновець в товариетві президента апеляції бар. Симоновича, совітника Тхужницкого і секретаря міністеріяльного Ценкера. На двірци черновецкім повитали міністра: президент суду краєвого Мартинович з всїми з совітниками судовими, совітники краєвої управи Кохановскій і Помпе, староста Барлеон, віце-президент дирекції скарбу Вайґт, прокуратор скарбу д-р Корн, старшій директор почт Лір, митрополит Андрієвич і много инших високопоставлених осіб. По привитаню відїхав міністер до міста і замешкав в готели "під чорним орлом", з-відки виїхав зараз до митрополита Андрієвича і зложив єму візиту. Гарну палату митрополичу оглядав міністер чверть години, відтак удав ся до синаґоґи, оглянув єї і поїхав відтам до греко-кат. церкви та православної катедри. О годинї 6 вечером дав президент Мартинович обід в честь міністра, на котрий запрошено 20 осіб між иншими заступника маршалка краєвого, посла д-ра Воляна і совітника Винницкого. Підчас обіду грала перед готелем музика а вежа ратушева прибрана була хоругвами освітлена. В середу рано візитував ґр. Шенборн суди, а то суд краєвий в справах цивільних, суд міско-делєґований цивільний, краєвий суд карний і вязницї, був на розправі судовій а з-відси удав ся до прокураторії державної і до суду міско-делєґованого карного. О 12 годинї відбуло ся снїданє, по чім відїхав міністер в товаристві президента апеляції барона Симоновича до Коломиї. До Коломиї приїхав міністер о 3 год. по полудни. На двірци повитали єго представителї властей a совітник і посол Підляшецкій представив міністрови персонал судовий. Суди коломийскі візитував ґр. Шенборн дві години а відтак відїхав повозом до князя Романа Пузини до Гвіздця. З Гвіздця удав ся міністер до Городенки вечером, зложив візиту бар. Ромашканови і у него заночував. В четвер рано візитував міністер суд городеньскій, оглянув краєву школу рільництва, костел і шпиталь. О годинї 10 принимав у себе на авдієнції старосту і бурмістра, почім відїхав до Львова, куди прибув вечером. У Львові заночував міністер в палатї намістництва а в пятницю рано виїхав до Золочева для візитації судів. З Золочева мав ґр. Шенборн відвідати ґр. Володимира Дїдушицкого в Пеняках а вечером пустити ся в дорогу до Відня.
Дрібні вісти. Ґенеральний директор почт і телєґрафів, совітник Ант. Шіфнер виїхав на кілька днїв до Відня. — В Жовкви перейшли на католицку віру панни Карчівни, дочки адвоката д-ра Маврикія Карча. Родичами хрестними були староста жовківскі Ляникевич з женою і Евг. Розвадовскій заступник презеса ради повітової рівнож з женою. 