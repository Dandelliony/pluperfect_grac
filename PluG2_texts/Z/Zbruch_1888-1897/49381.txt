◦ ◦ ◦ ◦ ◦ ◦ ◦ ◦ ◦ ◦

Нові вибори до ради повітової в повітї золочівскім розписала презідія намістництва для громад сїльских на день 8 мая, для громад міских на день 11 мая, а для більших посїлостей на день 14 мая с. р.
Нема найстаршого. В Станіславові тепер правдива автономія без границь, бо нема громадскої ради міскої. Стара рада вже не урядує, бо в наслїдок законно вибраної нової ради, єї мандат скінчив ся, а нова рада також не урядує, бо нема кому єї скликати, щоби уконститууватись. Причини того "безголовія" мають бути різнородні, а між инчими і се, що від смерти одного батька міста, радника Йонаса Хуни шукають безнастанно за радником найстаршим віком, а нїхто до сего не хоче признатись. А в містї ширить ся епідемія пятнистого тифу, нема буджету ухваленого ба й инчі важні справи не можуть якось побудити батьків міста до якої, бодай виїмкової, енерґії.
Жидівскі мясницї вже розпочали ся. По улицях вештають ся замасковані фіґури уоружені навіть в нестріляючі стрільби і палаші. В богато домах приватних відбуде ся "Пурім-баль". Кілька гаманів опинилось вже вчера в "Ивановій хатї" під львівским "Сонцем" за то, що на краківскім пляцу зробили собі за надто голосне "гаманованє..."
Поєзуїтскій костел в Перемишли почали вже розбирати, почавши від веж. Звід даху і мури мають бути так міцні, що могли би довго ще стояти без нїякої небезпечности. Тамошний бляхар Вайнреб зробив, кажуть, добрий ґешефт, бо бляхи, що покривають дахи копул з найлїпшої міди і мають значну цїну. Жидівскі робітники найшли під копулами кілька образів святих і забрали собі "на памятку". Догадують ся, що в копулах будуть якісь документи фондаційні і старі монети, котрі Вайнреб схоче забрати собі знов "на памятку", тому виходяча там Gazeta Przemyska натякає, що-би комісія для консервованя памятників запобігла тому. Консерватор Володисл. Лозиньскій удавав ся в тій справі телеґрафічно, щоби розбірку костела застановити, бо єго можна відреставрувати на костел для войскової залоги перемискої. Костел той, як о сїм ми вже згадували в своїм часї, походить з XVII віку.
В справі вдовичо-сирітского фонду львівскої архіепархії читаємо в "Львівских архіепархіяльних відомостях", що мимо частих упімнень, завізвань і грозьб зменшає ся фонд вдовичо-сирітскій, бо деканати не стягають правильно приналежних датків від священиків. Через се зменшає ся і дівіденда, яка припадає для свящ. вдів і сиріт, котрих єсть в єпархії понад 300. і так тепер за 1890 рік отримають вдови і сироти не по 54 зр., як попередних лїт, але по 45 зр. на одну особу. Походить се вести до того, щоби раз вже по щирости і точно, бодай ратами, віддавали они довг, якій через довгі лїта затягнули. І до нинї всего довгу, якій припадає фондови, єсть около 30.000 зр., а що консисторія не має права екзекуції, то мусить хоч в сей спосіб стягати сей значний довг.
Дрібні вісти. Цїсар удїлив громадї Тарнівцї, в повітї перемискім, 50 зр. на будову школи. — Болеслав Мареш родом зі Самбора, одержавсь в університетї віденьскім степень доктора медицини. — На віденьскім університетї промовано дня (21 с. м.) сїмдесять і трех студентів медицини на лїкарів. Сей сензаційний факт може одинокій в своїм родї в исторіях університетів. — На університетї краківскім одержали пп. Володимир Кречунович, родом з Самбора, і Роман Нїмець з Рудни малої степенї докторів прав. — Бар. Иван Надгерний, нововибраний посол до ради державної, умер в пятницю нагло в наслїдок атаку апоплєктичного в хвили, коли був в передпокою авдієнціональнім ґр. Таффого. Надгерний мав в спільних делєґаціях сталий реферат справ маринарки. — На північнім мори, як доносять ґазети, лютились сими днями знов страшні бурі, і знов розбилось кілька кораблїв. 