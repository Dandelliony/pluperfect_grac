◦ ◦ ◦ ◦ ◦ ◦ ◦ ◦ ◦ ◦

Похорони пок. проф. Дамяна Гладиловича відбудуть ся дня 30 н. ст. сїчня в суботу о 3 годинї по полудни з дому при улици Сакраменток ч. 10 на головний дворець залїзницї, а 31-го в недїлю о 3-ій годинї по полудни в Хирові до гробу родинного.
Впреосв. митрополит Сильвестер відправив нинї о 9 годині рано в coслуженю крилошан торжественне заупокійне богослуженє за душу бл. п. Людвики, матери нашої цїсаревої.
Вторкові вечерницї "Рускої Бесїди" у Львові удались, — поминаючи сторону фінансову — так світло, що тії з запрошених, що на них не явились, сердечно можуть пожалувати своєї неприсутности. Бо-ж і справдї лиця всїх участників і гарних участниць (до 30 пар) сїяли охотою та вдоволенєм, яке будити мусїла з комфортом і "шиком" устроєна забава під вправним проводом танцїв пп. Дрималика і Кормоша. Дотично наших красавиць піднести треба чотири панночки в чудних строях народних, що чаруючою вродою своєю та красою своїх одягів надили око наших молодцїв. Дїйстно, що і сам колишній Парис знайшов би ся в клопотї, котрій из тих чотирох красавиць вручити яблочко яко царици вечера. Не диво проте, що докола них роїлось від охочих поклонників дївочої краси, а анґажеваня ишли до послїдної хвилї, доки шпарких дїточок Терпсіхори не заскочила година пята рано, коли з жалем і тугою прийшлось прощати милі хвилї "Бесїдних" вечерниць. Гучна коломийка "Погуляєм", нова композиція капельмайстра 30 полку піхоти п. Роля, котру вперве публично під танець ид загальному вдоволеню відограно, почала і закінчила сей любий і для участників памятний вечер. — Из своєї сторони можем сміло висказати надїю, що слїдуючі вечерницї 2 лютого зберуть множество осіб і визначать ся також і під зглядом касовим, — бо-ж справдї можна б се хиба назвати якимсь особлившим аскетизном або крайним самовідреченєм: відмавляти собі такої приятности і світлої забави, яку кождим разом стрічають участники вечерниць "Бесїдних".
Архикняжна Марія Валєрія повила вчера рано дочку. З тої причини складали цїсареви і архикнязеви Фердинандови Сальваторови, яко вітцю, архикнязї і архикняжни желаня. Цїсарева, хоч сама не здужає, находить ся при ложи недужої дочки і длятого не могла поїхати до умираючої матери. Не буде також на похоронї княгинї Людвики, бо лїкарі відрадили єї від того.
Службову присягу складали оногди урядники удержавненої зелїзницї Кароля Людвика в руки директора державних зелїзниць у Львові, п. Клосовского. При тій нагодї висказав директор Клосовскій надїю, що урядники ті оправдають добру славу, якої набули в службі зелїзницї Кароля Людвика.
Староста в Вадовицях п. Дунаєвскій розпочав видавати часопись п. з. Tygodnik urzędowy с. k. starostwa w Wadowicach і візвав всї громади і обшари двірскі свого повіта до передплачуваня сеї часописи, заявляючи, що в появленєм Tygodnika здержує староство висиланє всяких літоґрафованих обіжників до громад, обшарів двірских, зарядів шкіл і т. д. Nowa Reforma, пишучи о тім новім законі старости, справедливо замічає, що поступок п. Дунаєвского безправний, бо після закона обовязане староство пересилати всї окружники громадам обшарам двірским і т. п. безплатно, та що окружник не пересланий громадї урядово, не може єї обовязувати.
Катастрофа в костелї. В місточку Вишках, коло Динабурґа в Россії, лучила ся 13 н. ст. сїчня страшна катастрофа. Коли костел був повний людей, почув ся нараз тріск а відтак крики: "Утїкайте, горить!" В костелї настав великій переполох і вся маса людей кинула ся до дверей. В тій хвили цїлі хори, переповнені людьми, звалили ся з страшним ломотом на голови утїкаючих. Аж по кількох годинах удало ся подобувати всїх убитих і ранених з під розвалин хорів. Чотири особи убиті на місци а 70 покалїчених. З покалїчених померло ще того самого дня три особи. Причиною нещастя було се, що бальки в хорах були перегнилі і за слабі, щоби удержати таку масу людей, яка того дня була на хорах.
Дрібні вісти. Маршалок краєвий кн. Евст. Сангушко виїхав вчера зі Львова до Гумниск під Тарновом з відки поверне в недїлю. — Оногди помер у Львові Едвард Винярж властитель друкарнї і заслужений горожанин міста Львова в 79 роцї житя. — З початком лютого має до Львова приїхати новий ґенеральний директор зелїзниць державних, д-р Билиньскій, на візитацію дирекцій руху. 