◦ ◦ ◦ ◦ ◦ ◦ ◦ ◦ ◦ ◦

  Повени. З Жидачева і Станиславова доносять, що води на Днїстрі поволи опадають, однако повінь треває дальше. — З Рудок пишуть: Дня 28 марта прибули води в ріках: Болозівка, Стрвяж, Бистриця і Днїстер та позаливали сусїдні низько положені ґрунти. Найбільше потерпіли громади, положені над Днїстром, а именно: Тершаків, Мости, Монастирець, Поділцї і Сусулів, в котрих вода позаливала будинки мешкальні і господарскі. До дня 1 н. ст. цвітня води значно опали, однако комунікація з тими громадами доси перервана і лише човном можна там дістати ся. Крім Днїстра і згаданих допливів руденьского повіта, прибули також води ріки Верещицї і то в такім степени, що залили не лише осушені ґрунти в громадах: Поріче, Бурче, Чуловичі, Катериничі, Якимчичі і Комарно, але крім того розірвали в кількох місцях вал, котрим иде дорога з Бурча до Поріча і дуже ушкодили міст на тій гребли. В наслїдок сего комунікація між сими громадами перервана. Власти зарядили відповідні средства, щоби спинити дальші ушкодженя. — В громадї Ходовичі над Стриєм перекинула ся головна струя води під село і єсть небезпечність, що забере кільканацять хат разом з церквою. Також можна побоювати ся більших шкід в громадах Жулинї і Кавчім Кутї. — Води на Бузї значно опали, а то від 31 марта до 1 цвітня о 2 метри. Небезпечність вже минула а міст хоч ушкоджений, стоїть і єго віддано дня 1 цвітня до публичного ужитку. Шкоди в наслїдок сеї повени дуже значні, особливо в будинках, припасах поживи в збіжи, снопах і паши для худоби, також в бараболях перехованих в кіпцях і льохах. У всїх мешкальних домах, котрі були залиті водою, комини і печі цїлком знищені і повалені. Значно знищене також село Конотопи, де вода залила між иншими муровану школу. О скілько відомо, нїхто з людей не стратив житя. — Дня 1 н. ст. цвітня можна було на човнї оглядати залите передмістє Забуже в Сокали. Без найменшої перешкоди можна було плисти човном огородами по-над плоти і паркани. Комини і печі по хатах переважно повалені. Богато домів було ще до 31 марта під водою до висоти вікон. Около 60 домів знищених повенію.   Пересторога для еміґрантів. Від Впр. о. д-ра Бартошевского, члена товариства св. Рафаїла, одержуємо отсе письмо з просьбою о уміщенє: "Аґент Нодарі Сільвіо в Удіне донїс комітетови товариства св. Рафаїла, що Бразилія не хоче вже безплатно перевозити морем еміґрантів з Галичини. Комітет просить всїх, а особливо своїх делєґатів, щоби маючих охоту еміґрувати о тім поучили. Причини тої заборони буде комітет старати ся пояснити тим більше, що перед тижднем одержав комітет запорученє бразилійского консуля з Ґенуї, що родини селян можуть користати з безплатного перевозу до Бразилії. Львів дня 7 н. ст. цвітня 1895. — Др. Бартошевскій."   Товариство "Лютня" дає в середу 10 н. ст. цвітня в сали Народного Дому концерт при участи музики войскової 24-го полку піхоти. Між иншим буде відспіваний славний твір музичний Россініого "Stabat Mater" на голоси сольові, хор мішаний і орхестру. Початок о год. 7½ вечером; вступ на салю 1.50 зр.   Елєктрика в Коломиї. Коломийскій маґістрат займає ся тепер живо справою елєктричного освітленя міста. Кошти уладженя елєктричного заведеня обчислено на 80.00 зр. Тепер має рішити ся питанє, чи віддати устроєнє заведеня чужому підприємству, чи затягнути позичку і завести освітленє у власнім зарядї.   Конференція австрійских инспекторів промислових відбула ся сими днями в міністерстві торговлї. Нараджувано ся головно над справами технічними, що-до розпоряджень міністеріяльних, які мають ся вскорі появити в справі недїльного відпочинку в фабричнім і промисловім руху.   Дрібні вісти. Цїсар постановою з дня 26 н. ст. марта затвердив вибір Авг. Ґуминьского управителя товмацких дібр на презеса ради повітової в Товмачи і вибір бар. Юл. Блажовского властителя Черемхова на заступника презеса ради повітової в Підгайцях. — В суботу пополудни помер у Львові Тадей Скальскій, один з найстарших, найбільше талановитих і найбільше заслужених артистів польскої львівскої сцени. В послїдних лїтах не виступав вже Скальскій на сценї за-для тяжкої недуги. — В Перемишли помер сими днями кс. Мартин Сквірчиньскій, крилошанин-пралат тамошної римо-кат. капітули, в 85-ім роцї житя. — В ночи з 4 на 5 н. ст. цвітня упав у Відни обильний снїг. — Презідент міста Львова п. Мохнацкій перебуває у Відни в справі перенесеня зелїзничого шляху з жовківского передмістя по-за місто і в справі заснованя кадетскої школи у Львові.   Дѣло 