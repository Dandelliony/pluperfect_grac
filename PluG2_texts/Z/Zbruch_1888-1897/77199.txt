Рускі посли і програма кабінету ґр. Таффого.

У Львові, дня 1 н. ст. марта 1893.
Річ посла Романчука, виголошену дня 24 н. ст. лютого в палатї послів ради державної, мусимо уважати голосом клюбу русского і заразом заявленєм, що рускі посли парляменту віденьского, идучи за волею народу свого, не можуть зсолідаризуватись з новою програмою кабінету ґр. Таффого, усуваючою порішенє справ національних і політичних з порядку дневного того-ж парляменту.
Пос. Романчук узнав нову проґраму неживо народженою дитиною. Погляд той висказав голова клюбу руского не лиш яко гадку свою і народу руского, але навіть в имени тих трох великих сторонництв, котрі враз з презідентом кабінету трудились над тим, щоби нова проґрама явилась на світ уже мертвою. Звістно бо, що новою проґрамою не одушевились анї ми Русини, анї котра-небудь меншість парляментарна, анї навіть ті, котрі єї мов-то одобрили.
Инакше і не могло статись. Виключити так пекучі справи з порядку нарад ради державної, якими суть справи національні, се дуже неполітичний крок кабінету віденьского. По нашій і загальній гадцї як-раз ті справи повинні бути предметом всїх законодатних тїл Австрії, бо від их щасливого порішеня зависить внутрішний лад і правильний розвій сил всїх народів австрійских. Відсувати ті справи ad feliciora tempora — значить стілько, що голодного запросити до обіду а замість щоби нагодувати єго, казати єму казки. Теперішний спокійний час в Европі був би дуже догідною хвилею для обєктивного і безпристрастного порішеня національних питань в поодиноких краях коронних.
І дивно, що кабінет ґр. Таффото, усуваючи політичні та національні питаня з порядку дневного, що-до справ шкільних обявив ся більше уступчивим і прирік бодай в дорозї адміністративній лагодити их в користь сторонництва клєрикального, більшого впливу церкви на школи народні. Ми думаємо, що потягненє розумних і відповідних границь межи тим, які права має держава і церков до шкіл народних, єсть далеко тяжшою річею, як переведенє рівноправности національної. Именно у нас в Галичинї не дадуть ся ті права держави і церкви так легко розмежити, бо церков наша єсть тїсно звязана з націоналізмом, а дати церкві рускій більшій вплив на школи народні — значить одно, що скріпити рускість в тих-же школах.
Против того виступлять наші сусїди як найострійше і правительство само зрозуміє, що єго наміреня спеціяльно в краю нашім суть неосущимі. Хиба, що правительство заповіджені реформи на поли шкільництва народного не примінить до Галичини. В такім случаю одна частина нової проґрами повисне в воздусї, а в переведеню єї не буде нїякої консеквенції. Се єсть і доказом, як сильно вже помотались в нашій Долитавщинї внутрішні відносини, а то як-раз по тій одній але головній причинї, що правительство не посїдає достаточної рішучости, щоб на підставі основних законів державних дати кождому народови все то, що єму потрібне до розвою і що єму згадані закони запоручають. Додаймо до того ту обставину, що нова проґрама, санкціонуючи status quo національних прав, станула тим самим в різкій суперечности з основними законами державними, то дїйстно вийде на те, що она єсть мертво породженою дитиною, як єї справедливо назвав пос. Романчук. Si vis paeem, para bellum. Той оклик був би відповіднїйшій для правительства. Хоче правительство мира межи поодинокими народами, то не повинно би оно боятись рішучого бою, якій треба з конечности звести народам з собою. До такого бою прийде в Австрії скорше чи пізнїйше, але прийти мусить. Система проволїкана може бути хвилево вигідним дїлом, але не цїлющим средством.
Не диво про-те, що в виду нової проґрами ґр. Таффого клюб руских послів ради державної станув на становиску політики свобідної руки і, не зважаючи на хвилеві интенції правительства, консеквентно пригадує єму пекучі потреби народу руского. 