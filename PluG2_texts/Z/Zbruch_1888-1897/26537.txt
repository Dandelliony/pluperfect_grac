◦ ◦ ◦ ◦ ◦ ◦ ◦ ◦ ◦ ◦

Провизорична рада повітова в Горлицях під проводом п. Милковского зазначала своє урядованє тим, що секретареви ради повітової, п. М. Ст., дала димисію за то, що був таких пересвідчень, як бувшій маршалок і Плоцкій; два урядники видїлу повітового одержали нагану за то, що агитували підчас виборів за п. Бєхоньским а не за п. Скшиньским, а двом членам окружної ради шкільної, вибраним попередною радою, а то п. Бєхоньскому, контр-кандидатови п. Скшиньского і д-ру Радомискому, приклонникови ц. Бєхоньского, також дано відставку. Сотрудника і катихита, котрий держав сторону Бєхоньского, чим скорше перенесено з Горлиць. Тепер нїби-то буде мир і тишина в повітї...
Астроном Фальб заповів на той місяць "днї критичні" на 5, 9, 12, 13, 14, 15, 17, 21, 23, 26 і 28, в котрих мають лучитись трясеня землї і инші зявища природи. Воздух має бути до половини сего місяця холодний і слотний. Чи предсказаня Фальба сповняться, побачимо.
Кровавий дощ падав cего лїта в губернії любельскій. Кроплї виглядали на кров, скрізь по поли на улицях стояли червоні калюжі, а рукави людей, що их дощ захопив в поли при роботї, виглядали мов в крови змочені. Можна собі представити, якій переполох межи селянами викликало се природне явище. Фляшку тої дощівки вислано до Варшави в ціли наукового слїдженя, а під мікроскопом покажеся безперечно, що причиною того забарвленя атмосферичної води будуть міліярди инфузоріїв, проживаючих в високих сферах воздушних.
Паленє мощей людских замість гребаня завели у себе до тепер в Италії 42 громади і половина з них вже уживає крематорій, в двох будуються такі печи, а прочі громади, числом 19, порішили також будувати, але не мають потрібних до того средств.
Дрібні вісти. Громада Новошичі, пов. самбірского, одержала від цісаря 50 зр. підпомоги на будову школи. — Для потерпівших від повени на Буковинї жертвував цісар 3000. зр. підпомоги.  