◦ ◦ ◦ ◦ ◦ ◦ ◦ ◦ ◦ ◦

  Старшина товариства ґімнастичного "Сокіл" у Львові повідомляє всїх членів товариства, що ґімнастичні вправи відбувають ся в понедїлки, середи і суботи о годинї 8-ій вечером і запрошує их, щоби громадно брали в них участь. — Найблизше засїданє старшини "Сокола" відбуде ся в четвер дня 2 н. ст. серпня о годинї 8 вечером. На порядку дневнім: справа удїленого міністерством позволеня збирати складки на будову дому "Сокола".   Про покійного архикнязя Вільгельма пишуть з Відня, що полїдними днями старав ся він призвичаїти конї зі своєї стайнї до новоотвореної зелїзницї елєктричної в Баденї і вже кілька разів переїздив коло зелїзницї без нїякої шкоди. Послїдного разу їхав архикнязь на улюбленім 13-лїтнім кони анґлійскої раси і наблизив ся на нїм до самого ваґона та кликнув до машиніста: "Прошу тепер сильнїйше дзвонити". Кінь мимо дзвоненя був спокійний. Архикнязь їхав за поїздом аж до першого перестанку. Коли єго минув, зблизив ся знов до поїзду, однако тепер кінь став дуба. Архикнязь стягнув єго і поїхав перед поїздом але коли кінь знов став дуба, хотїв архикнязь зіскочити з него. На нещастє замотав ногу в стремя і упав головою на камінє. — Нинї мають бути перевезені мощі до Відня. Час похорону ще не означений.   Карний процес против посла д-ра Окуневского зарядила державна прокураторія в Коломиї. Прокураторія обжаловує посла д-ра Окуневского о се, що на зборах виборцїв, які відбули ся на весну с. р. в Коломиї висказав ся оскорбляючо о намістнику ґр. Казим. Баденім з причини єго заяви в соймі, що він (намістник) поведе руску справу в Галичинї і без руских послів. Кінцева судова розправа в тім процесї назначена на день 10 н. ст. вересня. Обжалованого має боронити д-р Евг. Олесницкій.   Місце купелеве Підлюте — як нам з відтам пишуть — в сїм роцї переповнене купелевими гістьми, а многі мусять навіть вертати ся з дороги довідавшись, що нема там вже приміщеня. Се свідчить о знаменитих власностях жерела (сїрчано-сільного з примішкою йоду, брому і кислоти угляної), як також о кліматичних відносинах і много єсть примірів що хорі котрі глядали помочи в инших подальших чужих купелевих заведенях, найшли єї у себе дома в Підлютім. Длятого задушевною гадкою властителя Єго Екс. митрополита Сильвестра Сембратовича єсть розширити то купелеве заведенє і віддати єго на поміч терплячій людскости. В тій цїли дістали порученє пп. Василь Нагірний а д-р Евгеній Озаркевич, щоби яко люде фахові, першій яко архитект, другій яко лїкар, заняли ся розширенєм купелевого заведеня і піднесли єго відповідно до вимог теперішности. Як довідуємо ся, була минувшого тиждня оба ті панове в Підлютім і рішили, що оно посїдає всї услівя, де може станути перворядне купелеве заведенє. Також обговорено з Впреосв. митрополитом подрібно всї услівя і на тій підставі беруть ся оба згадані панове до дїла щоби вже на слїдуючій рік розширене заведенє було віддане для ужитку ширшої публики. Тїшить нас дуже, що Впреосв. митрополит вибрав до того дїла наших руских фахових людей і желаємо тому новому підпринятю щиро-руске: "Щасть Боже!"   Про огонь в Косові доносять: Жертвою нещастя упала середна дїльниця міста, замешкана виключно жидами. Як доси обчислено, згоріло около 100 будинків. Огонь повстав о півночи в ледівни косівскої пропінаціиї і обхопив в одній хвили кількадесять домів. Жиди по більшій части обезпечені, замість боронити спиняли ратунок, а що найцїкавійше, прийшов день перед огнем донос до староства що вказував на небезпечність огня, якій може повстати з пропінації. Ратунком займили ся сторожі пожарні з Косова, Вижницї, Бергомета і Кут під проводом пп. Остермана і Ніґріна.   Заборона привозу штонів. Після Wiener Ztg. видана в 1886 роцї заборона привозу марок до гри, котрі величиною, краскою і написами та відтисками пригадують гроші австро-угорскі — розширена тепер в той спосіб, що заборонено привозити до Австрії навіть такі штони, що подібні до всяких золотих монет заграничних, єсли ті монети суть тепер в обізї. Заборона дотикає не лише уживаня таких штонів до гри в карти, але також ношеня их яко прикраси.   Антіхолєричні зарядженя. Wiener Abendpost з дня 28 н. ст. липня доносить про засїданє долїшно-австрійскої санітарної ради, котре відбуло ся минувшого понедїлка у Відни. Участники нарад заявили, що видано всякі зарядженя, щоби не допустити занесеня холєри з Галичини і Буковини а також видано ряд ухвал, що управильнюють перевіз і поміч лїкарску для недужих на холєру.   Дрібні вісти. Едв. Єнджейович, член видїлу краєвого, виїхав зі Львова за відпусткою. Заступство в віддїлї дороговім обіймав по нїм Винк. Гноїньскій. — Дня 7 н. ст. серпня відбуде ся в Бігалях [посл. почта і стація Нова Гребля] вінчанє п. Миколи Паньківского, укінченого богослова, з п. Люнею Кокуревичівною, донькою місцевого священика. — Скажений пес покусав в Станиславові дня 25 н.ст. липня двох вояків 95 полку піхоти кілька псів.   Дѣло   