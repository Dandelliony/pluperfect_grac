Небувалий випадок в австрійскім парляментаризмі. — Хрестини архикняжни у Львові.

Небувалий випадок в австрійскім парляментаризмі.
У Львові дня 11 н. ст. мая 1891.
Небувалий випадок в австрійскім парляментаризмі, якій став ся в пятницю минувшого тиждня, — т. є. що всї сторонництва ради державної однодушно згодились резиґнувати з відповіди на тронову промову, — єсть явищем дуже цїкавим і характеристичним.
Поперед всего насуваєсь питанє: Чи тая повна згода сторонництв, яка обявила ся при тій нагодї, має значити, що поодннокі сторонництва справдї одобрили проґраму ґр. Таффого, з якою виступив він по розвязаню ради державної, і держить ся єї до сегодня, та й котра знайшла свій вираз в троновій промові? Чи тая рідка згідність сторонництв при принятю внесеня д-ра Смольки справдї має свідчити о тім, що всї рознородні складові части палати зреклись своїх жадань правно-політичних, національних і реліґійних?
Нї! Згода сторонництв, яка так небувало зазначила ся в пятницю при небувалій резиґнації з відповіди на тронову промову, такого значіня не мала. Она значила лише — трудну ситуацію всїх сторонництв, з котрої — щоби ще не доводити до крайности, треба було знайти вихід, а коли вихід знайшов ся, всї були дуже раді — всї, і на правици, і на лївици. Вихід, що правда, — був компромітуючій для парляментаризму австрійского, але для сторонництв потїха була в тім, що компромітація добивала всїх, нїкотра сторона не була чорнїйша чи білїйша, або, як справедливо каже один дневник: "не було борби, то й не могло бути анї побідника, анї побідженого".
Яке-ж властиво значінє має той випадок з пятницї?
Значінє єго ось-яке:
Ґр. ТаФфе дістав науку, що з теперішною своєю проґрамою — т. є. з проґрамою без проґрами — тяжко буде єму що вдїяти. В пятницю не дописала єму зараз перша проба — виготовленє адреси на тронову промову. Показало ся, що не така то легка річ — хотїти правительству опиратись рівночасно на двох партіях з зовсїм противними собі змаганями, хоч-би і при помочи партії третьої, нїби-то безсторонної, котра має бути нїби помирником межи обома сторонами собі противними. Ґр. Таффе побачив і чей пересвідчив ся, що на таку штучно злїплену більшість годї покладати — що політика без політики вестись не дасть ся. Штучна більшість єго на папери — зараз при першій пробі в практицї не дописала, розлетїлась. Ґр. Таффому прийшлось би було або розвязати раду державну, або уступити, коли-б не той вихід, котрий подав президент палати д-р Смолька своїм внесенєм.
Що-ж дальше буде?
Орґан лївицї справедливо характеризує ситуацію теперішної хвилї в той спосіб, що ґр. Таффе нинї опинив ся на тім самім місци, де стояв, коли брав ся до сполучуваня трех головних клюбів в парляментарну більшість. Се правда, і ще з тим додатком, що стоїть нинї вже поучений. Однакож треба сумнїватись, чи той зручний і спосібний богато видержати — ґр. Таффе схоче в найблизшій будущинї змінити свою теперішну політику. З другої знов сторони не можна допускати, щоби і ті супротивности, які виступили против себе в справі адресовій, — щоби они не виступили, єсли не в більшій то певно в рівній силї, при инших найблизших нагодах, головно-ж при дебатї буджетовій. Якій вихід тогдї буде — побачимо.
Ми вже нераз висказували свій погляд, що на проґраму без проґрами політичної та національної могли би врештї згодити ся ті народи, котрі мають убезпечений свій розвиток национальний, але нїколи народи, котрі того убезпеченя не мають, як отсе в першій лінії ми Русини. Той сам погляд висказав ґр. Таффому посол Романчук в комісії адресовій, і ми не сумнїваємось, що наші посли при кождій нагодї будуть зазначувати з натиском сей свій погляд як супротив правительства так і супротив партій парляментарних, і дїлати будуть в тім напрямі на користь свого, доси дуже упослїдженого народу.  
 Хрестини архикняжни у Львові.
В суботу о годинї 11-ій перед полуднем — як ми вже коротко доносили — в катедрі латиньскій охрещено дочку архикнязя Леопольда-Сальватора і архикняжни Блянки. Вже від години 10-ої рано публика ждала коло костела архикатедрального. Храм великій наповнив ся публичностію a пресвитерію заняли репрезентанти властей, ґенераліція і особи запрошені картами. Коло великого престола заняли місця Є. Е. митрополит Сембратович, архіеп. Исакович, намістник ґр. Бадені, командант корпуса кн. Віндішґрец, маршалок краєвий кн. Санґушко, президент міста Мохнацкій і майор Вуїч, давний учитель архикнязя Леопольда-Сальватора. Цїлу праву сторону пресвитерії заняла ґенераліція a офіцири 11-го полку артилерії, при котрім архикнязь єсть підполковником, запрошені архикнязем. По лївій сторонї пресвитерії станули начальники властей і урядів, а именно заступник президента намістництва Лідль, заступник маршалка краєвого Хамєц, президент суду висшого Симонович, віцепрезидент ради шкільної д-р Бобжиньскій і и., члени видїлу краєвого, між ними д-р Дамян Савчак, дальше делєґати ради хіскої, директори зелїзниць державної і Кароля-Людвика, инші урядові особи, шляхта і видатні городяне міста. Точно о годинї 11-ій прибули члени пануючої династії. Архіеп. Моравскій в асистї священьства удав ся до красно пристроєного притвору і впровадив родичів хрестних: архикнязя Кароля Сальватора і инфантку Марію-Беатричу, котра на богато мережаній подушцї несла ново-народжену архикняжну. Коло архикнязя Кароля-Сальватора ишов Леопольд-Сальватор і єго мати Марія Иммакулята. Всї члени цїс. родини заняли місце великого престолу а именно, крім поименованих, князь Мадриту Дон Карльос, княгиня Мадриду, архикн. Франц Сальватор, брат Леопольда Сальватора, з женою Марією Валєрією, архикняжна Каролина, сестра, і Альбрехт-Сальватор, брат Леопольда-Сальватора. Разом з родиною цїсарскою прийшла их численна дружина, між котрою були дами двірскі, охмістри двірскі і секретарі. Дами двірскі заняли місце в сталях а потім архієп. Моравскій при асистї каноника Левицкого і війскового пароха Порта, при численнім соборі духовеньства і в присутности Є. Е. митроп. Сембратовича і аеп. Исаковича, удїлив тайни св. хресту. Ново народжена архикняжна дістала слїдуючі имена: Марія Дольорес, Беатрича, Каролина, Бланка, Леопольдина, Марґарита, Анна, Іосіфа, Пія, Рафаїл, Михаїл, Сикст, Станіслав, Игнатій, Єроним, Григорій, Юрій, Цецилія, Каміно, Варвара (разом 20 имен). О годинї 11½ церемонія скінчилась. Новонароджена архикняжна не тілько побачнла світ на рускій земли, але і мамку має Русинку, нашу селянку. Президент міста Мохнацкій явив ся з депутацією на авдієнції у родичів архикн. Леопольда-Сальватора, зложив благожеланя в имени міста і заявив, що то першій раз потомок цїсарскої родини родив ся в престольнім містї Галичини. В недїлю пополудни відїзджав арх. Франц-Сальватор з Марією-Валєрією. Вже при приїздї хотїло місто привитати гостей, а тілько на жаданє их не було нїякого принятя при приїздї их на двірци зелїзницї. За те відбуло ся пращанє при виїздї. Дорога на дворець Кароля Людвика заповнилась публикою, а будинок зелїзницї був декорований. В сальонї I-ої кляси зібрались: митроп. Сембратович і архіеп. Моравскій і Исакович, намістник, маршалок краєвий з членами видїлу краєвого, командуючій ґен. Віндішґрец, президент висшого суду, директор поліції, члени ради міскої з президентом Мохнацким і кількох послів соймових. Серед входу заняли місця дами з аристократії і жінки кількох ґенералів. Маршалок краєвий, президент міста і богато инших осіб явились в польских одягах національних. Коли архикнязї приїхали на дворець, привитав их при входї намістник. Архикн. Марія-Валєрія мала на собі гладку сукню і короткій жакет з матерії бронзової, на голові великій соломяний капелюх бронзовий, пристроєний оксамитом і струсовими перами тої самої барви. Архикнязь мав на собі мундур рітмайстра драґонів. Коли архикнязї війшли до сальону І-ої кляси, президент міста попращав их і висказав жаль, що так коротко побули у Львові та що репрезентація міста не могла привитати их при приїздї, а наконець попросив президента архикн. Марію-Валєрію приняти букет. Букет сей був дуже красний, вправлений в ручку з правдивого золота, висаджену коралями, з вирізаним гербом міста і датою вчерашною. Архикнягиня приняла букет з подякою a при тім заявила, що пізнала місто і оно їй дуже подобалось. Опісля намістник представляв присутних панів, а княгиня Віндішґрецова представила панї, з котрими арх. Валерія сердечно бесїдувала. Панї подавали архикнягини красні букети. Перед самимь відїздом архик. Марія Валерія ще раз подякувала президентови Мохнацкому подала єму на прощанє руку. 