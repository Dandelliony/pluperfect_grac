Біда на Підгірю від нового рода лихви або випас лихварскої худоби.

З Богородчаньского.
Наше Підгірє з кождим роком чим раз сумнїще виглядає, хоч колись оно славне було з своїми богатими полонинами та веселими піснями. Нарід підгірскій був колись веселий, що аж мало було згадати, а тепер всьо затихло, мов зачароване занїміло. Нарід підгірскій став задумчивий, — все дрімає, гей той хорий перед смертію. Ту ріки потоки чим раз сумнїще клекочуть, вітер сумно провіває понад полонини, давнїйше рускі а тепер лихварскі, котрі мов би жалістно говорили с собою: "Нарід рускій підгірскій уже однако як пропав!" Нема кому єго двигнути або хоч би добре придивити ся єго житю і спізнати, чи підгірскій ґазда пан, чи лихварскій невільник? Ой! бо то правда! Хоч ще де блищить ся господар, то і той лише на маленькім кавальчику поля, з котрого дарма вижити самому з родиною, а то бо ще мусить за довги тримати за лихварскі телички аж до корови.
Ой, так то, так! Майже в кождім підгірскім селї самої лихварскої худоби по кількасот штук, а кожда штука тримаєся 3 або 4 роки аж до корови і то 3 роки за 8 а найбільше за 10 зр.! Порахуйте тепер, якій з того має дохід кожде підгірске село, а кілько знов через 3 роки тото утриманє худоби підгірского селянина коштує, особливо же там, де нема громадскої толоки і пасовиско дорого треба заплатити. Як би власти зарядили стислий спис худоби на підгірю (а то конче і чим борше повинно би ся зробити), то показало би ся, що майже вся у підгірцїв худоба, то лихварска, а бідний селянин то лихварскій невільник. Колиб до того ще добре людей обраховав, кілько кождий лихварям винен, то дало би то ясний образ, що бідний підгірець уже далї і скиби поля не буде мати, а єго бідні дїти з часом з торбами підуть! Длятого то наше Підгірє так сумно виглядає, а коли чоловік то собі розгадає, то сльози стають в очех і серце аж чогось вяне та перестає бити.
Милі братя, підгірскі селяне! Покиньте тримати лихварям худобу, бо через то погинете! Ратуйте ся самі! Вас нїхто не пожалує, бо дивлячись з далека кождий скаже: Рільник — пан, бо має власний ґрунт, може платити не лиш високі податки, але ще висші додатки до податків, і всякі дачки, екзекуції робити шарварки, і Бог знає що. Але то ось якій з рільника пан, яке єго панованє гірке, та ще на сїм біднім Підгірю! Тому нїхто не придивить ся, яка твоя хатинка нужденна і бідна, якій твій ґрунтик маленькій, бідний і задовжений, які твої дїточки нужденні, голі і босі, тай ти сам з жінкою висохлий, як щіпка! Нїхто не запитає тебе: Гей брате! як ти жиєш? Чия то у тебе худоба? Чи не даром ти ходиш коло неї? Чи богато ти маєш довгу? Чи дасть тобі твій той ґрунтик хоч нужденно вижити, довги поплатити, та й ще худобу лихварям тримати — а наконець чи зможеш податок від доходу з ґрунту заплатити, котрий то дохід, як то кажуть: тебе не дійшов, а лихварів прійшов? — А то видко, що ти став невільником лихварским, не маєш, як то кажуть, на чир муки; жнеш, як в неволи, їш на обід, полуденок і вечерю, саму голу капусту, юшку з капусти; а як є бульба і вівсяний пляцок, то дуже добре, бо не кождий і то має, лиш зісох як щіпка. Де давно був оден ґазда, то там тепер 10 до 20 не господарів, але можна сказати, невільників.
Честні Панове начальники громад! Стережіть вам повірений нарід темний, толкуйте людем, що тримати худобу лихварям то их нещастє, а на лихварів дайте позір, о таких кривдах давайте знати властям. Подивіть ся, кілько то баґательок, а потому екзекуцій на бідних селян, послїдні добитки і грунтики — за недотриманий час випасу худоби, за загинену худобу і т. п. Як так і дальше буде, то за 50 лїт і одного підгірця не стане на ґрунтї, лиш всї ґрунти лихварі загарбають, бо вже нинї майже весь движимий маєток підгірцїв єсть в руках лихварских. Ясний доказ того дає нам стяганє податків, котрий трудно екзекуторам стягнути, бо нема навіть що зафантовати — лиш чотири стїни в хатї і голі дїти. Нарід міг би піднести ся, колиб не був задовжений і коби лихварям худоби не тримав за дармо, та коли би по всїх містах і місточках були заведені народні торговлї, де би кождий селянин міг купити, що му треба за ретельну цїну. А так, що? — всї сидять в лихварских руках.
Илько Шешор, начальниць громади з Хмелївки. 