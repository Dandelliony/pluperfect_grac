Наука, штука і литература. — Сегорічна бранка войскова у Львові. — Курси. 

Наука, штука і литература.
Книжочка І-ша "Бібліотеки для молодїжи, міщан і селян", видаваної вже VI-тий рік "Рускою Бесїдою" в Чернівцях, містить: Учись серце! стих Ис. Пасїчиньского; — Кара Фейзія, оповіданє, з мови сербскої переробив О. Кониській; — Свищ, розвідка природнича; — Бесїди про наші землї: місто Катеринослав; — Дещо з фізики: О дїркатости; — Голодний вовк, байка стишком; — Дещо для дїточок: Будь харний! — В книжочцї поміщені два портрети: Мих. Максимовича і Ол. Стороженка та илюстрація до розвідки "Свищ". На окладинцї: Загадки і Играшки. — Передплата на 12 книжочок "Бібліотеки" виносить на рік лиш 1 зр. а надсилати єї до "Рускої Бесїди" в Чернівцях, ул. Петровича ч. 4. Про знамените видаванє сеї "Бібліотеки" та про єї вагу і значенє згадували ми нераз, тому як найгорячійше поручаемо єї передплачувати.
В III-тій книзї "Етнографическаго обозрінія", видаваного "Императорским обществом любителей естествозванія, антропологіи і етнографіи" при московскому університетї під редакцією секретаря М. А. Янчука, по-при дрібнїйші замітки етноґрафічні і бібліоґрафічні поміщені також обширнїйші статьї, дотикаючі безпосередно України-Руси: Б. І. О силї проклятя родительского після народних віровань в ґубернії харківскій; — А. Казмин. О забавах приватних і публичних у козаков доньских. Сегорічна бранка войскова у Львові зачинає ся дня 1 марта і з виїмкою свят та недїль відбуватись буде що дня в домі під ч. 46 при ул. Коперника від 9-ої год. рано до 3-ої з полудня. Після закона з 11 цвітня 1889 до сеї бранки покликані три кляси віку а то уроджені в рр. 1867, 1868 і 1869, с. є. ті, що в текучім роцї кінчать 21, 22 і 23 рік житя. Кождий, котрий хоче позискати які пільги в виповненю своєї войскової повинности а не предложив доси вимаганих доказів управненя, може их зложити в день бранки на руки комісії поборової і на случай признаня здібности службової домагати ся признаня тих, котрі застеріг згаданий закон. До сего безпосереднього предложеня доказів управнені найперше ті, що: а) найдальше 1 марта с. р. укінчать з добрим поступом ґімназію, школу реальну або стояче на рівни заведенє наукове; б) суть учениками послїдної кляси школи середної або їй рівного заведеня наукового; в) будучи з I кляси бранки можуть виказатись испитом зложеним з добрим поступом перед властивою комісією мішаною; г) слухателї висших заведень наукових, д) фармацевти і ветеринарі і взагалї ті, що можуть служити один рік в войску (§. 25—29); е) кандидати духовні кождого законно признаного віроісповіданя і релігійного стоваришеня; ж) учителї шкіл народних, видїлових і учительских семінарій та заведень для глухонїмих і слїпих; з) властителї унаслїдуваних господарств сельских; и) кормителї родин (§. 31—34 з. в.). Курси.
Однорічний курс управи і виправи льну в Городку, котрого взновленє порішив сойм на послїдній сесії, буде отворений з днем 10 цвітня с. р. На учителя до науки управи і виправи волоконистих ростин покликав краєвий видїл тимчасово п. І. Ґурского, дотеперішного вандрівного инструктора управи льну господарским львівским товариством удержуваного і поручив єму управу сего курсу аж до часу именованя постійного управителя. Кошти удержаня ученика на курсї управи і виправи льну в Городку виносять 180 зр. На сей рік отворив краєвий видїл шість місць вільних для учеників сего курсу, резервуючи два місця для учеників походячих з околиць Ниська.
Курс науки хмелярства в Старім селї під Львовом буде отворений дня 1 цвітня а найдальше 15 цвітня с. р. і тревати буде сїмь місяцїв. Комітет господарского товариства галицкого (ул. Оссолиньских ч. 15) оголошує конкурс і на вісїм стипендій по 60 зр. для учеників сего курсу з речинцем вносити поданя до 20 марта с. р. Першеньство мають ті, що були вже на такім курсї або в заведеню огородничім; а від кандидатів вимагає ся скінчених 18 лїт і мусять мати потрібне білє та постїль. Стипендії і винагорода за роботу в хмелярнї підчас курсу вистають на удержанє. 