З Добростан пишуть нам: 

Наша читальня спить як, непричком кажучи, той медвідь що запакувавсь на зиму в свою теплу ґавру та йно товсті лабети ссе. І дивне то диво по наших селах дїєся: в коршмах вечерами завсїгди людей повно, аж клекотить як в горшку, а в читальнях пусто, як замів, хиба ино яка цікава миш шеберне межи книжками або газетами. Читальники вимовляються тим, що нема з-відки взяти дров на отопленє читальнї, але при добрій воли і тій недогодї далось-би якось зарадити. Найбільше мабуть лихо в тім, що старші господарї відпекуються від читальнї як-би від якого трястя, а до того громадска старшина дає злий примір громадянам, залагоджуючи громадскі орудки в коршмі. При тім же на сором христіяньского имени дїєся така мерза, що забуваєся навіть на пошановок, якій належиться для днїв святих, як ось сталося при нагодї лицитації будови нової мурованої школи, котру війт з писарем перевів в самий день трех Святителїв в часї служби Божої. На лицитації тій були лише самі таки тутешні жиди і оден з них отримав будову школи, котра має розпочатися з весною, но значна часть громадян внесла протест против тої лицитації яко незаконно переведеної. По лицитації зафондовав жид могорич тай всї так попилися, що вкінци прийшло до бійки і справа закінчиться в судї. І тому ми не дивуємся, бо хто не з Богом зачинає, той кінчить — в Івановій хатї. За то цілком правильно відбулася лицитація будови нової деревяної школи в сусїдній Воли добростаньскій, а в Канобродї має також сего лїта поставитись мурований будинок шкільний Як бачимо, нарід наш не жалує своєї праці на подвигненє шкіл, коби лиш на тії новозорґанизовані посади найшлися бодай в осени гідні сили учительскі. — Адр—н. 