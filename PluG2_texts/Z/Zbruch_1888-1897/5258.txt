Дві послїдні кризи кабинетові.

Характеристикою непевности положеня в якійсь державі єсть безперечно часта зміна єго правительства. Доказ сего бачимо найлїпше на Франціи, де вже від часу заведеня послїдної републики єсть множество бувших министрів а ще більше кандидатів до сего достоїньства. Коли лїпше приглянемось, то побачимо, що в послїдних часах стали министри в Франціи чим раз частїйше змінятися, а зміна та поступає тепер в чим раз скорїйшім темпо і мусить очевидно довести на послїдок до загального заколоту. Новий кабинет францускій не дає нїякої поруки постійности. Фльоке вправдї зазиває до солидарности і згоди всїх републиканів, але єго зазив позістане без успіху мимо того, що теперїшна пора єсть як найнебезпечнїйша для републики. Вже нинї можна сміло сказати, що днї нового кабинету суть почислені, бо він має сам в собі зародок своєї смерти. Новий кабинет зложений майже з самих радикалів, бо з виимкою Кранца, Льегранда і Ферулята належать всї прочі министри до радикальної лївицї, хочь правда, що они і не суть зовсїм скрайними радикалами. Чотири з теперїшних министрів именно Ґоблье, Льокроа, Фрейсине і Льегран, були вже давнїйше по кілька разів министрами, а Кранц і Вієт були в попереднім кабинетї.
Зі складу нового кабинету виходить, що він зовсїм не єсть сполученєм всїх републиканів під одним прапором; нове министерство буде мусїло так само як і попередне вести борбу не лишь з противниками републики, але навіть і з самими републиканами і певно не зможе довго удержатись. Монархисти як завсїгди, так і теперь ще більше будуть робити все можливе, щоби довести в краю до заколоту, бо чим більшій розлад в краю, тим смілїйше виступають они яко єго спасителї. Опортунисти не перестануть такожь ворогувати против нового кабинету а в булянжистах прибув єму ще третий небезпечний ворог. Вже при першім своїм виступленю мусїв новий кабинет числитися з сими небезпечними противниками і, хочь дуже нерадо, приняв їх програму за свою і жадає ревизіи конституціи. В тім то лежить і побіда Булянжера а він може теперь ще смілїйше виступати, бо видить, що з ним числяться, що єго бояться. Найбільшою може похибкою нового кабинету було то, що він в теперїшну небезпечну пору віддав теку министерства війни в руки чоловіка цивильного. В часї, коли цїлий край вижидає, ба навіть бажає собі конче якоїсь акціи воєнної, коли войсковий чоловік пустився на поле политичне і хоче по свому придбати краєви значеня, трудно, щоби войско слухало розпоряджень министра, котрий, хочь-би був і найлїпшій теоретик, все-таки не зможе удержати своєї поваги серед тих, котрі привикли до того, щоб над ними верховодила зелїзна рука. Так отже складаєсь богато рїчей на то, щоби кабинетови не дати довго побути і длятого так француска праса як і вся майже праса загранична віщує кабинетови Фльокета лишь короткій вік.
Подібно маєсь рїч і з кабинетом румуньским, котрий не вдоволив нїяку партію. Президентом нового кабинету румуньского єсть Теодор (не Константин) Розетти, котрий давнїйше був послом в Берлинї а в послїдних часах президентом трибуналу касаційного. Єго брат єсть сенатором і належить до комисіи, котра веде теперь слїдство в справі дефравдацій в войску, в котру вмішаний ген. Ангелеску і Димитреску. Министер дїл заграничних Карп, єсть чоловіком дуже образованим, займає в румуньскій суспільности дуже видне становище і був давнїйше послом у Відни. Министер війни Бароцци єсть чоловіком зовсїм новим і був шефом войскової канцеляріи короля а перед тим комендантом дивизіи в Добруджи. Министер робіт публичних кн. Стирбей походить з панувавшої давнїйше в Молдавіи княжескої родини і належить до уміренної партіи консервативної. Министер просвіти Майореско був вже давнїйше министром просвіти в кабинетї консервативнім а теперь обняв ще провизорично і теку министра торговлї. Министер финансів Ґермани єсть банкиром і властителем великих посїлостей, а министер судівництва єсть молодим і здібним адвокатом і належить до партіи т. зв. юнимистів або молодо-консервативних.
Здаєся, що і румуньскій кабинет не буде міг довго удержатись. Партія консервативна пре конче до розвязаня палати і думає, що при нових виборах буде могла знов взяти верх. Опозиція єсть рїшучо противна новому кабинетови і уважає утворенє кабинету Розеттіого просто замахом державним, бо Розетти не був доси членом палати. Впрочїм дїлають ще в Румуніи і посторонні впливи, котрі не допустять, щоби новий кабинет міг довго удержатись. В Букарештї ходить именно поголоска, а єї повторяють такожь і нїмецкі газети, що Россія мала предложити Румуніи союз, на підставі котрого мала-би Румунія дозволити перехід россійскому войску до Болгаріи, а за то одержала-би відшкодованє коштом Австріи. Як пійдуть дальші справи в Румуніи, годї нинї предвидїти, але то можна сказати, що новий кабинет румуньскій не стоїть такожь на крїпких ногах і що в Румуніи можна такожь сподїватися нових запутанин. 