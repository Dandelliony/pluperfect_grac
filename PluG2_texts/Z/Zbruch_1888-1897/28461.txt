Фонди краківскої академії наук. — Публичне насильство.

Фонди краківскої академії наук. З річника заряду академії за р. 1888 можна побачити, що фонди академії збільшаються що року. Сойм галицкій піднїс в р. 1888 субвенцію з 18.000 на 25.000 зр. а цісар рїшенєм з дня 28 липня с. р. дозволить, щоби з захованєм конституційного призволеня піднесено постійну дотацію академії з 12.000 на 16.000 зр. річно. Крім того були минувшого року дві значні фондації в користь академії: ген. Августовича на 7000 рублїв і професора Ед. Лївского з Харкова на 13.500 рублїв для підупавших литератів та их родин. Також зложив рахунки комитеть, администруючій Щавницею, за одинацять лїт своєї господарки; але не подано в річнику, як випали ті рахунки. Взагалї доходи академії в р. 1888 виносили 54.432 зр. 66 кр.
Публичне насильство. Лїсничій двірскій в Снятинці, пов. дрогобицкого, Льорет, застрїлив двірского пса в лїсї, бо мав инструкцію, щоби стрїляти кождого пса, без огляду чи він був-би і двірскій, єсли появиться в лїсї. Лихо надало, що сим разом застрїлив пса, котрий був власностію управителя і любимцем панї — і за се одержав сейчас відправу. Коли п. Льорет, маючи контракт з гр. Тарновским на три лїта і засїяну озимину в поли, не хотїв вибратись з лїсничівки без винагороди, наступила сейчас екзекуція. Дня 18 с. м. окружило сорок селян під проводом двох лїсних лїсничівку, звязали лїсничого а на єго жінці, що хотїла боронити свого чоловіка, подерли, одяг, відтак зруйновали лїсничівку, зірвавши дах і розваливши стїни. В часї сеї екзекуції надїхав дорогою якійсь пан, мабуть судья повітовий з Луки, а побачивши таке насильство, представляв селянам, що так поступати не вільно; на то відповіли селяне, що мають такій наказ від графа. Льорет подав жалобу до прокураторії. Але дрогобицке староство в три днї по викиненю лїсничого і зруйнованю лїсничівки, наказало Льоретови сейчас вибратись з лїсничівки, бо сей будинок може легко завалитися.  