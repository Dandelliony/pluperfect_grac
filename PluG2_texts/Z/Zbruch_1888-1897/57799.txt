◦ ◦ ◦ ◦ ◦ ◦ ◦ ◦ ◦ ◦

Податок від ніг! Нова благодать упала від снятиньскої ради повітової на мешканцїв того повіта! Рада повітова так печалить ся о добро підчинених собі громад, що з превеликої любови надїлила их новим добродїйством. Добродїйство се лежить в нечуванім доси і нїким, навіть міністром rodak-ом ще невипрактикованім податку від ніг, якій снятиньска рада повітова наложила на забаву сельских паробків і дївчат танцями по вечірни в недїлю або свято. Тепер без дозволу ради повітової погуляти не вільно. Щоби-ж дістати дозвіл, треба внести до видїлу ради повітової просьбу w języku urzędowym, заосмотрену стемплем на 50 кр. і зложити в касї повітовій 2 зр. окупу. Тогдї дістаєсь цертіфікат на танець. Ми чували вже про різні оплати, але податок від ніг завела отсе першій раз снятиньска рада повітова. Та й цїкава ще при тім річ: чому такого податку не платять від танцю в повітї також пани, а платять лише хлопи?
Шкарлятина ширить ся вже від довшого часу в Тернополи, між шкільною молодїжею так в школах народних як і середних. Мимо сего школи доси отворені і лиш бурсу замкнено.
Невислїджений злодїй вибив оногди в ночи шибу у годинникаря Яниковского при улици Театральній у Львові і закрав різних річей на 80 зр.
На авдієнції у цїсаря зложив оногди т. є. 22 н. ст. жовтня маршалок краєвий кн. Евст. Сангушко присягу яко тайний совітник.
Из Увся (в Підгаєцкім) пишуть нам: Роботи в поли покінчені. Ранні засїви озимини посходили, пізні мізерні і як дощу не буде, шкода тої мозоли сегорічної. Груда товкла ся, валкувалась, а сегодня ще треба зношувати по межах величезні плити землї. Миши зїдають засїви, в стіжках аж душно, — кому би охота, той без музики може до такту гуляти. Орка під ярину тяжка: плуг стає що крок, бо миши понакладали формальні буди з корінцїв і соломи, як би загати для своїх харчів — бараболь, збіжа і всяких "лєґумінок". Всї роди збіжа сего року невидатні. Завела і бараболя. Пасїка перетріпана. Треба було редукувати з двох пнїв на один, бо гречка цїлком не дописала, а люде одного дня мішок шиють, другого розпорюють, ярмаркують, щоби як найскорше, бо — як кажуть — 1-го падолиста забирати ся з аґентами до "Розалії" т. є. Бразилії. А що роблять у нас жандарми? Аґенти з тої сторони мають спокій, бо жандарми допильновують тепер устави, щоби, Боже борони, пес господарскій не вийшов на улицю. Пес мусить бути все упятий, а нї, то господаря судово карають. А я би думав инакше, а именно, що випадало би карати того, хто би нинї пса, доброго мишоїда держав на увязи. — I. Д.
Преосв. епископ Юліян Куїловскій зложив в руки цїсаря епископску присягу в середу 21 н. ст. жовтня. Того самого дня складав присягу також краєвий маршалок кн. Санґушко в характері тайного совітника. При актї торжественнім о. Куїловского був присутний міністер просвіти бар. Ґавч. Опісля оба галицкі достойники були ще на авдієнції у цїсаря.
Огнї. В Мшаній, повіта золочівского — як нам пишугь з-відтам — огонь дня 11 н. ст. жовтня знищив до тла два обійстя найзаможнїйших господарів зі всїми припасами. — З Станіславівского пишуть нам: Дня 18 с. м. вечером навістив огонь знов село Княгинин під Станіславовом. Недавно, бо 30 червня погоріло тут 52 господарів а 10 домів, з тих деякі вже по раз пятий, а сим разом спопелїли 2 государства, лише два завдяки тому случаєви, що вітер нїс искри на огороди, инакше пійшло би було пів села з димом. Огонь, що повстав на тоцї і був, як мовлять, підложений, обгорнув в одній хвили нараз всї забудованя обох господарств, хоть досить далеких від себе, і знищив их разом з цїлим сегорічним збіжем. Мешканцї ледви змогли вихопити з пожежі деяку одїж і тілько чудом повелось им випустити зі стаєн худобу. Ратунку не було майже нїякого; анї від самих таки громадян, анї від сторожі пожарної, прибувшої з Станіславова. Громадяне, наколи не стерегли власних домівств, то бавили ся з прибувшими на празник гістьми — Покров Пресв. Богородицї — а деякі, хоч явились при огни, були в такім станї, що ледви на ногах держали ся. Сторожа пожарна наспіла до Княгинина, як звичайно, за пізно, хоть огонь був під самим містом, а приспівши яла ся з папіросками в зубах так недбало за ратунок, що перед носом їй згоріла комора з великим запасом намолоченого збіжа, котру можна було легко уратувати. З тої причини обмежилась акція ратункова сторожі пожарної на гашенє недогарків і вийшла на користь не селянам, тілько краківскому товариству асекураційному, котре повідтягає з убезпеченої квоти сих погорілцям, подібно як пятьом господарям, погорівшим в червни, по 325 — 350 зр. Отсі так часті пожежі в Княгининї велять нам над ними призадумати ся. Бо-ж під тим взглядом село се справдї нещасливе. Єго навіщують огнї так часто, як рідко яку місцевість Галичини. Тут горить кілька разів до року. Рідко найти тут господаря, щоби не горів! Деякі палили ся по пять разів і більше. Заледви встигли відбудувати ся або й ще не докінчили будови, знова усе попелїє... 