Польскі претенсії на Буковинї. — З-під Золочева пишуть нам. — Галицка каса щаднича.

Польскі претенсії на Буковинї. Розпорядженє ґенер. дирекції зелїзниць державних, наказуюче функціонерам зелїзницї на Буковинї уживати в урядованю лише язиків нїмецкого, руского і румуньского яко язиків краєвих — викликало серед Поляків велике невдоволенє. Черновецка Gazeta Polska посвятила тій справі довгу статью, в котрій стараєсь доказати, що язик польскій єсть на Буковинї коли не на основі законів, то фактично краєвим язиком і що з тої причини належить ся єму повна рівноправність з иншими язиками.
Не можемо нїякому народови вмінити в зло дбалість про права рідної мови, але тут може нас трохи чудувати тая превелика дразливість у Поляків, котрі в своїх відносинах до язиків инших народностій зовсїм не грішать толєранцією. Що-до Буковини, то як і не стараєсь Gazeta Polska виказати фактичну краєвість польского язика — помимо того не дасть ся заперечити, що за признанєм польскому язикови повної рівноправности з язиками других на Буковинї живучих народів не промовляє зовсїм головна в таких справах річ, т. є. цифри статистичні. На Буковинї живе більше-менше 240.000 Русинів, 190.000 Румунів, 100.000 Нїмцїв, Жидів і взагалї осіб признаючих ся до нїмецкої народности, а всего 18.000 Поляків. З цифер тих видно, що Поляки становлять так малу частину загального населеня Буковини, що годї их уважати краєвим елєментом о стілько, щоби их язикови признавати дальше идучі управненя, як ті, котрі арт. 19 осн. зак. держ. признає взагалї всїм народностям в всїх коронних краях.
Стан теперішний може для Поляків бути прикрий тим більше, що привикли они в сусїдній Галичинї до пануючого становища — однак не можуть они жалуватись на кривду, бо будь-що-будь не заподїяно им нїчого незаконного, так як язик польскій не був і не був нїколи краєвим язиком на Буковинї. Однак жалї і крик, якій підняли Поляки, єсть для нас галицких Русинів цїнним приміром, як нам потреба боронити своїх язикових прав — нам, котрим запоручає ті права не лиш исторія і стан фактичний, але і обовязуючі закони, признаючи наш язик в Галичинї язиком краєвим. А права ті допчуть ся у нас часто — на жаль — як раз тими, котрі суть так дразливими на точцї нарушеня прав свого язика. Розгнївана і розгорячкована Gazeta Polska нехай прочитає собі кілька карток з стеноґрафічних справоздань сегорічного галицкого сойму — а побачить, що єї земляки з завзятєм граничачим майже з дикостею, доптали найсвятійші народні і язикові права Русинів на их власній земли — нехай розглянесь по урядах та школах Галичини і пізнає, як тут шануєсь рускій язик і письмо, нехай вкінци проїдесь по цїлій линії зелїзницї Кароля-Людвіка і давнійшої Черновецкої, а переконаєсь, що нїгде там нема рускої написи, руского голошеня. А прецїнь в управляючих радах тих зелїзниць засїдали і засїдають можні і впливові земляки буковиньских Поляків. Nie czyń drugiemu, co tobie nie miło — каже також і польска пословица і тую пословицю повинна була при тій нагодї Gazeta Polska пригадати своїм галицким землякам. Галицка каса щаднича. Сими днями увязнено дяка з Плугова. Причина арештованя не звістна добре. Мабуть входять ту в гру agitacye moskalofilskie, бо слїдять за всїми, що бували у арештованого дяка і називають их москалями. Дяка увязнили відай таки в Золочеві, але натерпів ся він вперед через півтора року різних напастей і ревізій: стережено єго мов яку важну політичну личність. Громада Плугів обстала за дяком і подала була до староства просьбу, що готова ручити своїм маєтком за него, щоби лиш випущено єго на волю в часї слїдства. Просьби не увзгляднено, а деяких, що єї підписали, ловили силоміць возьні на містї і тягли до комісара. Консисторія на порученє староства наказала парохови відправити арештованого дяка, хоч він ще не засуджений.
Арештований дяк був перше писарем в однім селї, в котрім рада громадска порішила переписуватись з властями по руски. Писарем в Плугові єсть Зафіовскій, попович, але гірша з ним біда як з Поляком. Руске зве він хиньским і єму приписують се, що дяка арештовано. Також і войта посуджують о ненависть до дяка, бо дяк мав щось пильно заглядати на пальцї війта і писаря при збираню податків. О кінци справи подамо в своїм часї. Галицка каса щаднича відбула свої загальні збори минувшої суботи дня 22 н. ст. марта. Загальний оборот грошевий виказує 20,944.780 зр. 85 кр.; важнїйші позиції: в активах: готівка 365.876 зр., позички ипотечні 12,486.434 зр., позички для повітів і громад 786.528 зр., позички для товариств задаткових 153.082 зр., векслї 2,339.938 зр.; — в пасивах вкладки щадничі 20,188.872 зр. Чистого зиску за рік 1889 було 121.764 зр. Збори рішили роздати сего року 13.480 зр. на добродїйні цїли. Єслиж відлучимо від сеї суми надзвичайний дар 2400 зр. для потерпівших від неврожаю, то лишить ся до роздачі 11.080 зр. З тої суми призначено для руских товариств лиш 400 зр., а то для "Шкільної Помочи" 100 і для заведеня Василіянок у Львові 300 зр. — се значить ледви 4% з загальної суми. А певно, що рускій гріш в загальній сумі вкладок щадничих виказав би більшій процент! — Збори порішили також значну емеритуру для вдів і сиріт по урядниках і слугах щадничої каси. 