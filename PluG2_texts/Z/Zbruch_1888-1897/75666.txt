◦ ◦ ◦ ◦ ◦ ◦ ◦ ◦ ◦ ◦

Огнї. Дня 3 н. ст. сїчня 1893 згоріла стодола властителя дібр Росохач, в повітї лїськім Альберта Штірна зі всїм збіжем. Шкода виносить до 6000 зр. а була обезпечена на 5.200 зр., — Дня 29 н. ст. грудня погорів в Василеві, повіта равского, селянин Василь Дмитерко. Огонь спалив єму цїлу загороду, вартости звиж 1000 зр., котра не була обезпечена. При тім огни згоріла і шопа Федора Капустяка, але тая була обезпечена хоч на 50 зр. — Дня 7 н. ст. сїчня погоріли в Краківци жиди Ельстер, Шандер і Кац. Шкода виносить 8000 зр. Ельстер обезпечив ся на 1500 зр., Шандер на 1000 зр., а Кац на 1750 зр. Огонь вибух имовірно з неосторожности. — В Сколишеві в Ярославщинї погорів дня 6 н. ст. сїчня Ґецель Готфрід. Шкода 1400 зр. була необезпечена. Причиною огню був лихій комин.
Холєра. В Будапештї занедужало дня 14 н. ст. сїчня знов дві особи на холєру. — З Гамбурґа доносять, що холєра все ще виступає там спорадично. — В заведеню для божевільних в Гали в Нїмеччинї вибухла оногди азійска холєра. Доси було 28 случаїв занедужаня а 13 смерти.
Заборона йорданьского водосвятія. В наслїдок пануючої спорадичної холєри в Борщівщинї заборонило староство борщівске торжественно святити воду підчас Богоявленія в ріках Збручи і Днїстрі. Ріки тії, яко граничні з россійским Поділєм і Бесарабією, де панує холєра, можуть рознести пошесть і у нас, як то вказує похід холєри в Борщівщинї і Гусятинщинї.
Торжество Богоявленія в львівскій православній церкви обходжено сего року при участи почетної компанії 24-го полку піхоти, в котрім служать православні вояки, і войскової орхестри. Водосвятія довершили: львівскій православний парох о. Евг. Воробкевич і православний войсковий капелян о. Димитрієвич.
Закон СС. Бенедиктинок обр. вірменьского стратив одної ночи обі свої настоятельки. Неминуча смерть забрала в ночи, з понедїлка на второк, протоигуменю Каєтану Сарсїкевичівну і игуменю Схоластику Яновичівну. Послїдна з них була через пів столїтія учителькою а взглядно директоркою школи видїлової, яку той закон у Львові удержує і викохала за той час поміж иншими і цїле поколїнє наших руских женщин, що горнулись до тої школи, котра одинока давала і дає рускій дитинї запоруку пошанованя рідного слова і обряду. Се-ж спонукало також велику часть нашого священьства, що поміщувало і поміщує в приватнім конвиктї, якій удержує той закон, своїх дїтей, де они особливо під опікою обох покійних дізнавали материньскої опіки. Обі покійні були типами правдивих вірменок, що зжившись з народом руским і єго священьством, особливо в давнїйшім окрузї коломийскім зуміли пошанувати і идеали того народу, через що позискували собі посеред рускої суспільности, що стояла з ними в звязи, правдиву симпатію. Тому і правдивий жаль тої суспільности товаришив им нинї на місце вічного спокою. — Честь их памяти! — Земля нехай буде им пером!
Нова зелїзниця. "Вістник розпоряджень міністерства торговлї" доносить о удїленю консорції бар. Як. Ромашкана позволеня на піднятє передвступних технічних робіт для вибудованя зелїзницї з Шепаровець через Коломию і Городенку до Залїщик з бічним шляхом до днїстрового берега напротив Устєчка.
Нещастна пригода. У Львові при улици Мицкевича ч. 6 мешкали два братя: 28-лїтний Фр. Висоцкій, бувшій надстражник скарбовий і 25-лїтний Корнило Висоцкій, асистент почтовий. Ві второк замітили сусїди, що Висоцкі не виходять з дому, хоть уже 2-га година з полудня. Хата була замкнена на ключ а в нїй тихо. Отже розбили двері і побачили, що оба брати лежали на ліжку неживі. Закликали поліцію і лїкарів, але ті вже не могли привести до житя нещастних братів. Тому що хата була замкнена, а на тїлї братів не найдено нїяких слїдів насильної смерти, заходить підозрінє, що оба померли від загару. Прокураторія державна зарядила обдукцію тїл померших.
Морози. Майже в цїлій Европі настала тепер страшенна студїнь, а сегорічна зима стала острійша як була 1890 і 1891 року. В Трієстї лютила ся послїдної ночи страшна буря а в містї на улицях було богато нещасливих випадків. Навіть комунікацію на мори треба було перервати. В портї застановлено всї роботи, а всї гати покрили ся ледом. — З Франції доносять, що там настала також всюди незвичайна студїнь і упали такі снїги, що на многих зелїзницях рух поїздів перерваний. — В Римі настала така студїнь, якої там ще не памятають. Богато кирниць позамерзало, а в декотрих домах замерзла навіть вода в водопроводах. — Вкінци доносять з Сараєва, що там настали небувалі доси морози; студїнь доходить до 35° Цельзія.
Самоубійство у війску. Підофіцир артилєрії пільної Андрій Габанек, стоячій в Журавици коло Перемишля відобрав собі оногди житє вистрілом з карабіну. Причина самоубійства незвістна. — Дня 8 н. ст. сїчня застрілив ся в Розвадові в касарни сторожі скарбової старшій стражник Тад. Коритиньскій. Причиною самоубійства були довги і розстрій нервовий.
В Чернівцях отворено, як звістно, консулят румуньскій, котрий дня 13 н. ст. сїчня розпочав своє урядованє. Начальником сего консуляту именовано дотеперішного консуля з Солуня п. Стаматієде, канцлєром бувшого румуньского посла Ґерґеля, а драґоманом румуньского урядника міністеріяльного Ґалліна.
Вибори до перемискої ради повітової з ґрупи громад сїльских випали для селян дуже некористно. На 10 радних вибрано 4 дїдичів, а то: кн. Адама Сапігу, кн. Любомирского, Володисл. Краиньского і Болесл. Йоча, дальше вибрано кс. Іос. Карпиньского і селян: Ник. Олешка, Мих. Крамаржа, Вас. Туркевича, Тому Квасного і Ив. Келтику.
Погорівша недавно церков Липованів на Буковинї в Білокерници була величезним будинком і мала богато цїнних старинностей. З горіючого будинку можна було уратувати лише престол, все проче згоріло. Причиною пожару була неосторожність церковного служачого, котрий надто запалив в печи, находячій ся в церкви. В наслїдок надмірного горяча пук комин, а полумінь обгорнув дах.
Вигляди для рільників на 1893 рік. Метеорольоґи заповідають такій рік: зима, що доси дала ся нам в знаки сильними морозами, не дотримає, здає ся, навіть до лютого в такій силї як тепер. Так звичайно дїє ся, коли зима зачинає ся вчасно. В нашім столїтю, т. зн. в найблизших 7 лїтах будемо мати ще дві зими дуже острі. По такой зимі, як теперішна, буде весна спізнена і не постійна, зимна і переплїтана приморозками на заходї, а теплїйша і трохи перепадиста на всходї, під конець бурлива а в части горяча. Лїто буде досить сухе, однакож не треба бояти ся таких спек як в минувшім роцї. Лише середина лїта буде певно горяча і бурлива, а у всхідній Европі навіть зі спеками. — Осїнь буде имовірно менше тепла як минувших лїт, а познаки зими виступлять вчаснїйше; початок зими буде вчасний і острий на північнім всходї. — Що-до урожаїв, то теперішна зима на око не сприяє озиминам, але им і не шкодить, тим більше, що осїнні засїви відбули ся майже всюда в користних услівях, а снїги упали вже на замерзлу землю. З тої причини, єсли пора цвіту озимин буде сприяти, то озимини — бодай на всходї — не заведуть так як минувшого року, так на легких як і на піскових грунтах заходу. — Як пшениця рідше заводить нїж жито, так і урожай ярин може бути лїпшій як минувшого року; вигляди на збір ярин лїпші на всходї як на заходї. Теперішна зима заповідає за те добрі збори ростин пашних і сїна. — Взагалї урожай в Европі буде на полудневім всходї і північнім заходї добрий, на заходї і півночи мірний, по части злий; на північнім всходї, полудни і в середній полосї буде різний, відповідно до положеня і культури а пересїчно середний.
Дрібні вісти. Дня 26 н. ст. сїчня о годинї 8-ій вечером відбуде ся в середній церкви в Терпополи вінчанє п. Леонида Лужницкого окінченого богослова з панною Клим. Кузьмівною дочкою совітника суду краєвого Тернополи. — Цїсар дарував погорілцям громади Комарівка, в повітї бережаньскім, зр. запомоги. — У Львові помер вчера Людвик Марек звістний учитель музики. — Бурмістром міста Ряшева вибрано одноголосно п. Льва Шотта. 