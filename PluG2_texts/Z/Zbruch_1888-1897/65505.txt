◦ ◦ ◦ ◦ ◦ ◦ ◦ ◦ ◦ ◦

Справозданє з наради видїлу "Просвіти." На третій нарадї видїлу під проводом голови товариства д-ра Ом. Огоновского, обговорювано зміст книжочки за місяць май і придїлено видїловим кілька надісланих рукописей до перегляду і оцїнки. Принято до відомости, що Молитвенник вийшов з друку в 30.000 примірниках а з того 5.000 примірників готові вже до розсилки в справі: чи то паперовій по 20 зр., чи паперовій з полотняним хребтом по 25 зр., чи цїлковито в полотняній з позолоченими берегами в шабатурках по 35 зр. Наконець обговорювано справу запису фундаційного Впов. проф. Дубравского. Вп. п. Лев Гузар зі Станиславова дарував для бібліотеки "Просвіти" дві книжцї, а то: "Руске весїлє" І. Лозиньского [латиньскими черенками] і Pieśni polskie і ruskie зібрані Вацлавом з Олеська.
Зїзд лїкарів повітових, котрий як звістно, відбув ся в суботу перед полуднем, визначив ся кількома займаючими рефератами. Особливо реферат протомедика д-ра Меруновича, о орґанізації служби санітарної і о помноженю шпиталїв провінціональних звернув на себе загальну увагу. Під взглядом санітарним Галичина находить ся в дуже невідрадних відносинах. На 6,600.000 мешканцїв має она ледво 72 шпиталїв, в котрих містить ся 4357 ліжок. В порівнаню з иншими провінціями Австрії представляє Галичина край надзвичайно байдужний. Досить сказати, що 35 повітів нашого краю, з населенєм 2,600.000 мешканцїв, не має доси анї одного шпиталя, а треба знати, що смертельність єсть у нас далеко більша як в инших краях. До того причиняє ся ще зле розміщенє шпиталїв. В деяких повітах суть місцевости віддалені від найблишого шпиталю о 10 миль. На внесенє д-ра Меруновича ухвалив збір всїми силами старати ся о побільшенє шпиталів в краю. В зїздї взяло участь около 60 лїкарів. З гостей явив ся між иншими і намістник ґр. Бадені і в промові своїй заявив, що интереси лїкарів будуть єго все живо обходити.
Омнібуси на взір віденьскій будуть заведені вже від половини червня у Львові. Перед кількома днями ухвалив маґістрат львівскій надати дотичну концесію одному з тутешних промисловцїв. Після проєкту комунікація омнібусова має обіймити середмістє, ринок, улицї: Городецку, Янівску, Новий світ, Жовківску, Стрийску і Личаківску з увзглядненєм кладовища. Насамперед отворить ся рух омнібусовий в напрямі парку стрийского і на просторі між двірцем зелїзничим через ринок на Личаків. Отворенє дальших ліній наступить пізнїйше. Цїни їзди мають бути надзвичайно низькі, подїлені на полоси і взгладно дешевші, як цїни трамваєві.
Огнї. Вчера вечером згорів склад сїна і стайня у Львові при улици Торосевича. — Велика фабрика машин Бредта в Отинії згоріла в недїлю дня 1 н. ст. мая. Шкода виносить 100.000 зр. Фабрика ся давала роботу 300 робітникам.
Нові карабіни системи Манліхера, має одержати жандармерія. І доси мала жандармерія маґазинові карабіни, системи Фрувірта, але в наслїдок довгого уживаня, карабіни ті вже не відповідають цїли. Манліхери будуть заведені при жандармерії зараз по уоруженю технічних віддїлів війска.
Самоубійства. Оногди застрілив ся підофіцир 11 полку артилєрії, Айзенман, повернувши з Радовець до Львова. Причиною самоубійства були лихі родинні відносини. — Вчера рано на Знесїню за рогачкою жовківскою кинув ся під надїзджаючій поїзд жид Ренер, бувшій трафікант. Поїзд переїхав єго і убив на місци. Самоубійник числив 28 лїт. Причиною самоубійства була руїна матеріяльна і незгода в родинї.
Манія самоубійств в Парижи збільшає ся безнастанно. При тім годить ся згадати, що коли в Анґлії наймоднїйшим сезоном для самоубійцїв буває осїнь, то в Парижи весна. Підчас сегорічної весни число самоубійств в Парижи зросло до нечуваних розмірів. Комната, містяча тїла самоубійцїв, обчислена на 20 осіб, була доси достаточна. Тимчасом від початку весни находить ся в нїй все по 60 трупів, т. є. три рази більше як місця. Власти не можуть зрозуміти тої самоубійчої епідемії, бо условія житя, здає ся, не змінили ся.
Дрібні вісти. Архикнязь Леопольд Сальватор враз з архикняжною Блянкою повернули оногди з Відня до Львова. 