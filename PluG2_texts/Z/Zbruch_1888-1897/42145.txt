Драстична пригода.

У Львові, дня 1 н. ст. жовтня 1890.
Недавно записали Русини галицкі в лїтописи своїй драстичну пригоду, що лучилась на сегорічних загальних зборах "Просвіти" межи зібраними членами товариства а правительственним комісарем, а вже приходить ся нам записати ще драстичнїйшій факт, що правительственний комісар закрив збори виборцїв повіту калуского, на котрих посол их складав справозданє з дїяльности своєї в соймі краєвім.
Обі пригоди назвали ми драстичними, бо, як звістно, анї збори "Просвіти" анї само справозданє пос. Романчука не подали причини, щоби представителї властей адміністраційних потребували братись за таке драстичне средство, яким єсть насильне закритє зборів. В Коломиї прийшло до хвилевої перерви зборів з вини самого-ж староства, а в Калуши закрив комісар збори, почувши кілька перших речень з интерпеляції, котру на послїдній сесії соймовій (на ХХ-ім засїданю) внїс посол Романчук в имени руского клюбу до правительства, а котру пос. Романчук позволив собі відчитати виборцям з печатаного оріґіналу. То, що прилюдно було відчитане в соймі краєвім і що в повній основі подала не лише праса руска, але крім австрійскої і праса загранична, що було предметом широких коментарів в різних краєвих і австрійских дневниках, — то спонукало представителя власти адміністраційної в Галичинї, молоденького концептового практиканта ц. к. староства в Калуши, до закритя зборів калуских!
Дописуватель наш в тім предметї, яко наочний свідок всего, зазначив в дописи своїй, котру подали ми у вчерашнім числї "Дѣла", як найвиразнїйше, що закритє зборів наступило зараз по відчитаню четвертого реченя звістної интерпеляції. Отже перші чотири реченя сеї интерпеляції були "каменем преткновенія" — а певно буде цїкаво дізнатись, що страшного або противзаконного містить ся в них, коли п. Воляницкій аж закрив найправильнїйше і найспокійнїйше ведені збори. Реченя ті звучать:
"Хотя Русини від самого прилученя Галичини до Австрії непереривні давали докази своєї вірности для династії і держави; хотя неустанно доказували, що свої интереси і цїли уважають за звязані з интересами і цїлями монархії; хотя весь их загал в стремленю до свого національного культурного і економічного розвою завсїгди держав ся строго границь означених законами, — однакож від довшого часу стрічають ся она з явними ознаками підозріваня і неприхильности правительственних властей і орґанів, котрі трактують их як-би якій непевний елемент, а их розвій як-би небезпечний для держави. Майже всяка акція Русинів в напрямі до забезпеченя і скріпленя их національної екзистенції, до их культурного і економічного розвою находить у тих же властей і орґанів найтяжші і найрозличнїйші перепони, і ті перепони кладутся не тілько в тих широких границях, які наш устав конституційний лишає екзекутивній власти, але дуже часто і по-за ти ми границями. Заґарантована всїм народам Австрії грудневою конституцією в 1867 р., на котрої основі Русини все стояли і стоять, національна і язикова рівноправність не має для Русинів в практицї приложеня, а запоручені основними законами державними права особистої свободи, право домове, право згромаджуватись і закладати товариства, свобода праси, свобода віри і совісти супротив Русинів властями і орґанами правительственними дуже часто нарушують ся, взглядно не виконують ся. І таке Русинам прямо неприязне поступованє обявляє ся не тілько спорадичними фактами: оно, о скілько скриває ся в правні форми, очевидно вимагає ся верховними властями краєвими від властей і орґанів низших, а о скілько явно переступає границї права, находить коли не одобренє то виразне і видимо з гори запевнене толерованє."
Як звістно, интерпеляцію тую скріпили посли рускі численними фактами на доказ того, що дїйстно богато орґанів власти політичної в краю послїдними роками супротив національного житя Русинів галицких так поводились, мов би их не обовязували державні закони і мов би против Русинів можна було уживати якоїсь виїмково строгої системи.
Деинде правительство центральне або і верховна власть краєва політична були би послам соймовим яко заступникам интересів краю і держави вдячні за те, що они слїдять за противзаконним поведенєм тих одиниць, котрих держава поставила на сторожи береженя законів державних і свобід конституційних. Ми хотїли би навіть жити в тім пересвідченю, що теперішний заступник корони в Галичинї з повною обєктивностію вислухав замітів, які піднесли интерпелянти в згаданій жалобі, і що пенсіонованє таких Цїшків і Райхельтів наступило бодай в части і з тої причини, що ті личности від довшого часу і систематично були формальною язвою єгипетскою в краю, а поведенєм своїм не лиш компромітували саме правительство, але і будили недовірє до правительства посеред населеня руского. Викривати противзаконне дїланє одиниць, хоть-би і личностей правительственних, єсть по думцї всїх нас, обовязком кождого горожанина, котрому лежить на души лад і спокій держави.
Пригадуємо, що подібну интерпеляцію до правительства центрального поставив недавно посол польскій п. Гнївош на засїданю буджетової комісії ради державної. Пос. Гнївош піднїс факти, що в Галичинї нарушають ся закони о товариствах та личній свободї та що взагалї він бачить в поступованю з Русинами якусь систему дразнячу Русинів і відпихаючу, і спитав правительство, чи оно ті нарушеня оправдує? В имени центрального правительства відповів тогдї бувшій на засїданю комісії міністер ґр. Шенборн як найвиразнїйше, що правительство центральне анї не вірить в клевети на Русинів, анї не похваляє такої системи, котра би Русинів спинювала в их розвою національнім. і ґр. Шенборн певно був лише вдячний пос. Гнївошови, що він старав ся вияснити недорозуміня межи Русинами галицкими а правительством центральним і на відворіт. Рівно-ж і Русинам було мило почути, що правительство центральне не похваляє системи гнобленя Русинів.
Пригадаємо також, що правительственний комісар в соймі, п. Лозиньскій, на запитанє послів руских: чи правительство краєве придержує ся якої-небудь ворожої Русинам галицким системи, відповів неґативно, а фактів надужить, наведених в интерпеляції послів руских навіть не збивав, — з чого можна заключати, що і найвисша власть політична в краю в души набрала пересвідченя, що надужитя були, але она з ними не солідаризуєсь, заявивши, що против Русинів галицких "не придержуєсь тої неприязної системи"...
Наколи ж пос. Романчук, здаючи справу з дїланя послів руских соймових, порушив справу звістної интерпеляції, то на стілько терпеливости міг мати відпоручник староства калуского, щоби вислухати, якій успііх у краєвого правительства мала та интерпеляція. Поминути тої интерпеляції посол Романчук не міг і не смів, бо-ж він єї вносив, отже мусїв почути о нїй суд своїх виборцїв. Впрочім кілько доси було справоздань руских послів соймових, всї відчитували і поясняли вміст цїлої интерпеляції, а нї один комісар правительственний не то не розвязав зборів, але навіть не чинив нїякого заміту.. то-ж закритє зборів виборцїв в Калуши мусїло страшно огірчити не лише виборцїв калуских, але і загал Русинів. Виборцї розійшлись певно в пересвідченю, що им і их послови сталась вривда непростима, а вину припишуть не чому другому, як лише якійсь дивній системі...
І чи тим думаєсь підготовляти примиренє народів австрійских? Чи то єсть спосіб, щоби справи найприкрійші вивести на чисту воду і в народї рускім скріпляти довірє до властей?
По нашій думцї се було дуже незручно, що староство калуске на збори так поважні вислало чоловіка так молодого віком і найнизшого становищем, котрий через весь час зборів заєдно непокоїв ся, хоть не було до того нїякої причини. Спокій, з яким пос. Романчук виголошує річи свої, такт єго, а навіть холодна кров — надто знані широким кругам в Галичинї, як щоби з уст єго могло упасти невідповідне слово. Рівно-ж нїхто не посміє предсїдателя клюбу руского посудити о які-небудь аґітаційні наміреня. Пос. Романчук, знаний борець за права народу руского, не міг дати комісареви правительственному нї найменшої спонуки до закритя зборів, а основа самої интерпеляції опиралась на фактах, котрими не зиритував ся богато навіть і комісар правительственний в краєвім соймі...
При тім хочемо мати надїю, що п. намістник вгляне в цїле дїло з всею строгостію, а холеричного темпераменту п. Воляницкого потягне до відвічальности. Се лежить як в интересї нашім, так не менше і в интересі властей краєвих. Справи поважні належить трактувати поважно!... 