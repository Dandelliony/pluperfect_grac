Процес о шамбеляньскій гонор.

З судової салї.
Вчера розпочав ся у Львові перед судом присяжних дуже цїкавий процес о обиду чести сповнену двома статями, поміщеними в "Kurjer-ї Lwowsk-ім", з дня 6. падол. 1890. р. і 22. сїчня 1891 в рубрицї "Надіслане". Обжаловує п. Витолд Воляньскій п. к. шамбелян, властитель дібр і опікун адоптованих, малолїтних дїтей помершого Каликста Охоцкого. Обжаловуючого, котрий не явив ся, заступають адвокати д-р Попель і Горовіц. Обжалованого, Ивана Брод. Завадского, стрия малолїтних дїтей, боронить д-р Сев. Панет.
В згаданих двох статьях закинув Завадскій Воляньскому лиху адміністрацію спадкового майна в тій цїли, щоби удержати єго від продажи дібр Білобожницї, котрі записав Охоцкій адоптованим дїтям. При тій нагодї дав Воляньскому пізнати, що знає про єго різні справки. За-для того акт обжалованя закидає Завадскому, що несправедливо обвинив Воляньского, мов-би він "підступом і интригами а радше обманом" війшов яко опікун і адміністратор майна малолїтних; що відтак публично докорив Воляньскому, будь-то би єго "за-для инфамії виключено з шляхоцкого касина", і що платив неавтентичні векслї Охоцкого без близшого розслїду. Акт обжалованя инкрімінує дальші закиди супротив Воляньского, як ось: що перед похороном Охоцкого грав в карти з малолїтними, щоби их собі зєднати, а потребуючи грошей, вислав таки тої самої ночи годовані воли, котрі по силї завіщаня належали до малолїтних, на продаж до Тлустого; що продавав зловлену звірину в лїсах Білобожницї купцям до Львова і не вставляв в рахунок малолїтних; а вкінци цїлий ряд неправильностей в адміністрації маєтку.
Обжалований признав ся до авторства тих статей і заявив, що підойме ся переведеня доказу правди.
Предсїдатель відчитав рішенє висшого суду краєвого, в котрім усунено з акту обжалованя уступ о присвоєню собі Воляньским грошей з продажи зловленої звірини, бо обжалований подав цїлковитий доказ правди, а Воляньскій признав, що не вкладав доходів в рахунок.
Обжалований покликуєсь на свідків і жадає сконстатованя неавтентичности векслїв через знатоків, на що годить ся предсїдатель.
Свідки Иполит Лончиньскій і Иван Воляньскій знають справу Воляньского в касинї шляхотскім тілько з оповіданя. Пригадують собі, що внесено поданє до дирекції касина о виключенє Воляньского з касина, однак до сего не прийшло, бо він, довідавши ся о тім, виступив сам. — Стан. Поляновскій зізнав анальоґічно з попередними, а при тім подав за причину наміреного виключеня непорозумінє при картах.
Обжалований обстає при своїм, що Воляньскій грав фальшиво в карти, що він сам старав ся "полатати" єго гонор, та пізнїйше переконав ся, що "се таке индівідуум, на котре би тілько плювати". — Д-р Горовіц хотїв зараз розширити обжалованє за зневагу, якої допустив ся обжалований в сали. Сему спротивив ся д-р Панет, покликуючись на свідоцтво присутного в сали Альфреда Мисловского, що Воляньскій грав з ним в карти фальшиво і виказував, що після §.491 закона карного вільно доказувати нечестні поступки, яких допустив ся обжаловуючій.
Свідок Северин бар. Бруницкій заявив, що сам належав до тих, котрі підписали поданє о виключенє Воляньского з касина. Д-р Панет хотїв довідатись у свідка про подані причини виключеня і чи се правда, що Воляньскій грав фальшиво в карти, та д-р Горовіц спротивив ся тому, бо таки питаня ставляють обжаловуючого "в фатальнім положеню". Мимо енерґійного протесту зі сторони д-ра Панета і мимо готовости бар. Бруницкого "виявити дуже драстичні факти Воляньского", предсїдатель сов. Зубрицкій по засягненю опінії трибуналу, зборонив навіть присяжним ставити дальші питаня в тім напрямі а Бруницкому оповідати.
Трибунал приймив розширенє акту обжалованя за слова, котрими обжалований напятнував Воляньского яко чоловіка, на котрого треба плювати.
Знатоки, проф. Яхимовскій і проф. Опалек сконстатували неавтентичність векслїв [першій заквестіонував шість, а другій два векслї].
Цїкавий образок з житя Воляньского подав свідок Альфред Мисловскій. В день похорону Охоцкого грав Воляньскій фербля з 13-лїтним Антосем Завадским. Взагалї грав фальшиво, о чім міг був посвідчити небіщик Охоцкій і священик з Тлустого. В день похорону продав єму Воляньскій пару коней зі стаднини Охоцкого, хоч не був ще опікуном. Дїтей виховував лихо, учив курити тютюн і грати в фербля.
Нинї веде ся розправа дальше.
[Дѣло, 02.03.1893] Другого дня розправи Завадскій доказував дальше правду закидів, які вчинив Воляньскому і на різні обставини навів свідків. Сконстатованє деяких рахункових позицій робило єму трудність тим, що він виписував их з иншого примірника, а не з того, котрий находить ся тепер в руках суду.
Д-р Панет внїс, щоби покликати на свідка ґр. Менциньского, котрий перебуває тепер у Львові, а він потвердить, що Воляньскій грав фальшиво в карти і розкаже богато справок, бо сам засїдав в 1877 р. в гоноровім суді. — Супротив того д-р Горовіц відкликав своє вчерашне внесенє що-до розширеня обжалованя і застеріг собі, що виточить Завадскому процес перед міско-делєґованим судом.
Старушка Юлія Ендер з Гусятина не могла подати близших пояснень що-до продажи пасїки помершого Охоцкого. За то єї син Вільгельм зізнав, що купив пасїку за 70 зр. зараз в два днї по похоронї Охоцкого від малолїтного Антося Завадского, котрий заявив, що пасїка єго власностію. Воляньскій притакнув на то. До спілки з Ендером приступив Холоневскій, економ за житя Охоцкого, і вручив свідкови 70 зр. на те, аби прилучити свою пасїку до ново-купленої. Свідок купив ще мула і куцика від спадкової маси Охоцкого, але не міг рішучо сказати, чи Воляньскій був уже тогдї опікуном. Холоневскій користав по смерти Охоцкого зі всего, що далось, продавав збіже на свою руку, о чім може посвідчити Паславскій. Чи Воляньскій знав про справки Холоневского, свідок не вміє того сказати. Він тілько бачив, що по смерти Охоцкого все гинуло і пропадало. Воляньскій не був ще тогдї опікуном. Що-до продажи волів — свідок оповів, що в кілька недїль по смерти Охоцкого продано з маси спадкової 8—9 штук, але Воляньского не було тогді в Білобожници.
Свідки Ґуральскій, лїсничій, і Маєр Зайдель, купець збіжа, зізнали, що Холоневскій несповна в тиждень по смерти Охоцкого випродав велику скількість збіжа.
Свід. Фр. Борисикевич, посесор дібр, зізнав, що єго жена з дому Охоцка і він жив з Охоцким від молодости в великій приязни. Коли єго жена їхала на похорон Охоцкого, стрітила по дорозї кілька возів з Білобожницї наладованих збіжем. В часї похорону Воляньскій поступав собі немов абсолютний пан. Мисловскому продав конї Охоцкого, платив за похорон священикам, хоч се мав робити хто иншій, висилав воли до Тлустого на продаж і т. д. На другій день по похоронї Калікста Охоцкого уладив Воляньскій голосну забаву. Заки ще привезли мощі до Білобожницї, братанич Охоцкого, Тома, опечатав разом з лїсничим Горальским всї шафи. Пізнїйше показало ся, що шафи розпечатано. Борисикевич удав ся другого дня по похоронї до Воляньского, щоби він видав єму контракт посесії. Воляньскій заявив, що ся справа вже убита і поручив Заруцкому висунути шуфляду столика. Контракт був на верху а папери Охоцкого находили ся в найбільшім ладї. При тім був також Холоневскій і він мав в руках завіщанє Охоцкого, після котрого назначено опікунами дїтей о. Михалевича і Артура Цїлецкого. Борисикевич зізнав дальше, що якась "чужа рука" робила лад між паперами Охоцкого. Охоцкій не був нїколи вдоволений з Холоневского.
Д-р Панет запитав свідка: чи Охоцкій прозивав коли Воляньского "шуя, шуіссімус"? —але сов. Зубрицкій відсунув се питанє, рівно-ж зборонив Борисикевичеви відчитати лист Охоцкого, що кидав некористне світло на Воляньского. Натомість відчитано зізнаня Борисикевичової, а з них сконстатовано цїлонічну забаву по похоронї, гру в карти при участи Воляньского, Антося Завадского, Холоневского і молодшого Мисловского.
Д-р Панет звернув ся знова до Борисикевича з питанєм: чи не знає, хто умів наслїдувати підпис Охоцкого? Свідок вказав на Заруцкого.
Д-р Панет оповістив лист Борисикевича, в котрім каже ся, що Воляньскій украв раз Охоцкому кожух на польованю [на ґалєрії: славно!], отже запитав свідка: чи він о тім знає. Предсїдатель усунув се питанє. Д-р Панет зажадав дословного занотованя в протоколї і став диктувати річ протоколянтови, а між тим Борисикевич заявив, що може крадїж доказати [на ґалєрії: славно!].
Баньковскій слуга потвердив факт, що Антось Завадскій грав у фербля; що воли продано на приказ Воляньского; що збіже вивозили ще тогдї, як тїло Охоцкого лежало в церкві; що річи були опечатані, але хто их розпечатав, свідок не знає.
Свід. о. Михалевич, гр.-кат. парох, зізнав, що Охоцкій хотїв з-першу назначити опікуном бар. Гайдля, а по єго смерти Іоркаша Коха або Арт. Цїлецкого. Про Воляньского яко опікуна нїколи не чув, впрочім Охоцкій висказував ся о нїм дуже некористно.
Антоній Завадскій, адоптований син Охоцкого, зізнавав в користь Воляньского. З єго зізнань виходить, що вже в 14-ім роцї житя був дуже розвинений. При продажи кождої річи засягали у него опінії. Сам просив Воляньского на опікуна, бо любив єго. Завадского не терпів, бо він мав забрати два футра Охоцкого. Антоній продав сам воли і пасїку, Воляньскій спродав лиш огород за 400 зр. Антоній учив ся в школах лихо, то-ж сума 300 зр., котру вставив Воляньскій в рахунок для домового инструктора, котрого не було, пійшла на те, аби Антоній зробив добре испит в Чернівцях. [Обжалований застеріг собі, що виточить Антонію процес в справі тих двох футеp.]
Третього дня [вчера] розправа була нудна.
Д-р Панет домагав ся відчитаня 25 актів, з котрих виходить, що Воляньского видвигнено на становище опікуна против волї родини Охоцкого. Потім жадав відчитати ще й инші документи на доказ неморального житя Воляньского і недбалого вихованя пупілїв. — Д-р Горовіц спротивив ся сему з того взгляду, що се розволїкло би розправу о тиждень довше. — Однак трибунал увзгляднив деякі жаданя. Отже відчитано деякі акти з карної розправи против Воляньского, як ось: що Воляньскому наложено кару за побитє Ґр. Замойского в р. 1877 на 2000 зр.; що апеляційний суд змінив єї на 21 днїв арешту а в дорозї ласки зменшив на 8 днїв, котрі Воляньскій відсидїв у Відни. Потім прочитано: завіщанє Охоцкого, після котрого бар. Гайдель а по нїм бар. Іоркаш мали стати опікунами; дальше поданє Антося Завадского і Холоневского, щоби суд назначив опікуном Воляньского; відтак справозданє перемиского суду, котре кінчило ся заміткою, що Антось Завадскій над вік розвитий. Відчитано ще просьбу братанича Охоцкого до суду, в котрій просить назначити опікуном бар. Левартовского або Ивана Завадского, бо Воляньскій має лиху славу, зле виховує пупілїв і нищить маєток. В зізнанях панни А. Тшцєнєцкои замітний був уступ, де она покликуєсь на Бога, що Воляньскій намовляв єї, аби перед судом заявила, мов-би Охоцкій хотїв Воляньского за опікуна. Цїкаво представляють ся рахунки з р. 1888 і 1889. Розходи абсорбують всї доходи. Так н. пр. камениця у Відни в середмістю принесла в 1888 р. лиш 26 зр. доходу, слїдуючого року 70 і колька зр. Предсїдатель заявив, що певно покривав ся каменичний довг в висотї 30.000, хотяй в завіщаню не було згадки про якій-небудь довг. По вичерпаню актів трибунал предложив судьям 13 питань головних і і 12 додаткових.
Забрав слово д-р Горовіц і Завадского за дві статьї в Kurjer-і Lwowsk-ім против Воляньского назвав интриґантом, ворогом Воляньского, брехуном, котрий за-для жадоби зиску розсївав на Воляньского обиджаючі вісти. Свою двогодинну бесїду д-р Горовіц закінчив апострофою до судьїв присяжних. — По нїм говорив д-р Панет, рівно-ж дві години, і доказував, що Воляньскій чоловік без чести, низької моральної вартости, прямо обманник. —
На бесїдї д-ра Панета перервано розправу. Нинї дальші виводи оборонця і нинї западе рішенє.
[Дѣло, 04.03.1893] Четвертого дня розправи д-р Панет продовжав оборону Завадского супротив Воляньского. Напятнувавши Воляньского чоловікові низької моральної вартости, доказував, що Завадскій не закидав єму крадежи, лише старав ся виявити лиху адміністрацію Воляньского. Впрочім Завадскій покликував ся на свідків, але тих свідків не допущено. [Сов. Зубрицкій перервав бесїду оборонцеви і не дозволив говорити в тім напрямі.] Д-р Панет перейшов до других закидів, висвітив их правду і звернув ся до судьїв не о взгляд, але о справедливість для свого клієнта.
Д-р Горовіц зареплікував і намагав ся в дотепний спосіб ослабити оборону. Звиняв ся, що мусить промовляти, бо привик до льоґічного думаня і просто зневолений сальвувати свій мозок. Застеріг ся против оцїнки моральної вартости Воляньского і ударив на те, що оборонець оперуючи рану лише "зогидив" єї. Хотяй Воляньскому не достає "морального пальця", то все таки Завадскій не мав права говорити, що Воляньскому хибує всего, і чести і гонору.
Д-р Панет відпер виводи приватного обжаловуючого. Перейшов точка за точкою і виказав, що обжаловуючій в найтонших місцях був противний допущеню свідків. [Сов. Зубрицкій знов заборонив оборонцеви промовляти в тім напрямі і загрозив, що відбере єму голос.] Д-р Панет зійшов на "моральні пальцї" Воляньского. [Сов. Зубрицкій звернув ся в часї того до судьїв присяжних і сказав доволї голосно: "Може перестане вже говорити!" Однак д-р Панет не перестав, доки не вичерпав всего засобу.] Навпослїд просив, щоби на основі §.325 "правне поученє", котре подає предсїдатель судьям присяжним, втягнено дословно до протоколу.
По реасумпції предсїдателя судьї удали ся на нараду. Нарада тревала майже три години. О год. 4.20 оголосив проф. Мариняк вердикт. Присяжні заперечили всї кільканацять поставлених питань що-до вини обжалованого Ивана Завадского. На підставі вердикту трибунал увільнив обжалованого від вини.
[Дѣло, 06.03.1893] 