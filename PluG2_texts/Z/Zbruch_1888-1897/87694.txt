◦ ◦ ◦ ◦ ◦ ◦ ◦ ◦ ◦ ◦

Львівска поліція видала дня 1 н. ст. марта с. р. розпорядженє котрим заказує ходити по улицях, місцях і льокалях публичних: 1) особам перебраним за св. Николая з ангелом і чортом в днях св. Николая після обох католицких обрядів, 2) з колядою і вертепом підчас Різдва і 3) особам перебраним і костюмованим підчас жидівских свят Гамана.   З Збаражчини пишуть нам: Дня 7 марта при доповняючім виборі з курії сїльскої до збаражскої ради повітової вибраний великою більшостію голосів кандидат селяньскій о. Володимир Голїнатий, парох Шельпак. Контр-кандидат о. Рейтаровскій, за котрим аґітували жидівскі офіціялісти Бубра з Лубянок, дістав лише 5 голосів.   Загальні збори наукового товариства им. Шевченка рішив видїл скликати на день 28 н. ст. червня с. р. На другій день по зборах (дня 29 н. ст. червня) відбуде ся зїзд літератів і любителїв літератури. Від 1848 року був би се першій зїзд літератів руских. Сей зїзд ухвалив, як звістно, заложити товариство "Руска Матица", котре однако не принесло сподїваних користей.   В справі реформи виборчої відбули ся у Львові вчера пополудни три збори робітничі, а то в ратуши, в сали "під Дубом" і в реставрації при ул. Городецкій під ч. 85. Найчисленнїйші збори були в ратуши. Ухвалено рівнозвучну резолюцію в справі реформи виборчої з резолюцією принятою на вічи молодїжи польскої, яке відбуло ся того-ж дня в сали Gwiazd-и, а домагаючою ся загального права голосованя. Збори в сали "під Дубом" розвязала поліція.   Товариство судьїв присяжних, яке заснувало ся в Коломиї за почином президента тамошного суду окружного п. Пясецкого, відбуло дня 18 н. ст. лютого другі збори своїх членів. Цїлею товариства єсть давати судьям присяжним підмоги на удержанє. Після ухвал зборів назначено такі підмоги по 1 зр. на особу кождого дня. Товариство рішило обернути ся до правительства, рад повітових і богатших громад о підмогу.   Зміна власности. Маєтність Кінцїв, Товарня і часть Конева, в повітї староміскім, між Хировом а Самбором положені, перейшли на власність п. Мечислави з Топольницких Кубакової і п. Стан. з Топольницких Левицкої в дорозї публичної ліцитації.   Процес против Рудого, виновника крадежи в тернопільскій касї ощадности, скінчив ся по кількадневній розправі перед судом присяжних в Тернополи. Рудий признав ся до крадежи, лише старав ся боронити вітця, про котрого зізнавав, що він нїчого не знав про крадїж сина. Мимо того судьї присяжних признали обох винними а трибунал засудив: Антона Рудого за крадїж на 6 лїт тяжкої вязницї заостреної одноразовим постом в місяци, а вітця Теодора Рудого за участь в крадїжи на 1 рік вязницї з одним постом що два місяцї. Сестру Рудого Теодосію Косовску увільнено. Що-до пошкодованої каси ощадности (на 27.000 зр.) то трибунал рішив, щоби видати їй сконфісковані при ревізії у Теодора Рудого 12.200 зр. готівкою і 3.900 зр. в 2 книжочках щадницї львівскої. Що до прочих найдених у Теодора Рудого паперів вартістних, готівки і книжочок каси ощадности, о котрих він говорить, що суть єго власностію, відіслано касу ощадности на дорогу права цивільного.   Землетрясенє. З кіївскої ґубернії доносять, що дня 2 н. ст. марта замічено в селах Зарудинцї і Липівцї землетрясенє. В селї Зарудинцї лучило ся землетрясенє о годинї 8-ій 33 мін. з рана і тревало 3 секунди. В Липівци наступило то саме явище о годинї 8-ій мін. 35 і тревало около 10 секунд. Трясенє землї зробило на многих особах вражінє їзди в ваґонї.   Дрібні вісти. Дирекція галицкого фонда пропінаційного розписала публичну ліцитацію на аренду права пропінації в 89 місцевостях в краю.   Дѣло 