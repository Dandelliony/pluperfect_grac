◦ ◦ ◦ ◦ ◦ ◦ ◦ ◦ ◦ ◦

Райони краєвих инспекторів шкільних. За-для номинації трех нових инспекторів шкільних зарядило министерство просвіти новий поділ шкіл середних між всїх шість краєвих инспекторів шкільних в сей спосіб: А. Школи середні. Ант. Чарковскій має поручену инспекцію гимназій: Львів нїмецка гимназія, Ряшів, Ясло, Сянік, Перемишль, Станиславів, Броди, і школи реальні: Львів, Станиславів, та Краків. — Иван Левицкій: гимназії: Бережани, Тернопіль, Коломия, Стрий, Дрогобич, Самбір, Золочів, Бучач, Львів руска гимназія; школи реальні: Тернопіль. — Д-р Жигм. Самолевич гимназії в західній Галичинї і дві польскі гимназії у Львові та школу реальну в Кракові. — Б. Школи народні і учительскі семинарії. Стан. Ольшевскій має инспекцію в учительских семинаріях в Кракові, Тарнові і Ряшеві та в округах шкіл народних в західній Галичинї. — Болесл. Барановскій: женьскі семинарії учительскі у Львові, Кракові і Перемишли та округи шкільні: Сокаль, Камінка, Рава, Жовків, Львів (повіт), Яворів, Городок, Рудки, Самбір, Старе місто, Турка, Дрогобич, Стрий, Жидачів, Калуш, Долина, Перемишль, Мостиска, Сянік, Березів, Лїсько, Добромиль, Ярослав і Чешанів. — Д-р Северин Днїстряньскій: мужескі семинарії учительскі у Львові, Тернополи і Станиславові та округи шкіл народних: Богородчани, Надвірна, Коломия, Косів, Снятин, Городенка, Товмач, Станиславів, Борщів, Залїщики, Бучач, Чортків, Гусятин, Теребовля, Скалат, Збараж, Тернопіль, Броди, Золочів, Бережани, Підгайці, Рогатин, Бібрка, Перемишляни і Львів (місто).
Д-р Ив. Горбачевскій, професор ческого университету в Празї, надіслав віденьскій академії наук вельми цінну працю: Розслїди о повставаню кислоти мочевої в организмі звірят і ссучих.
Великі маневри осїнні в Галичинї начнуться сего року около половини серпня і потревають до кінця вересня. Маневри кінноти відбудуться під Щаковою і на граници коло Чешанова і Белза. Згромадженє войска коло Кракова начнеся около 15 серпня.
Новий міст краєвий. Дня 15 с. м. признано добрими фундаменти і мури мосту кратового на Прутї під Снятином. Будову сего мосту зарядив видїл краєвий минувшого року, щоби заступити вже нездалий міст на палях на краєвій дорозї з Городенки до Залуча. Новий мість, маючій 184 метрів світла, почиває на двох причілках і пяти стовпах з тесового каміня та фундованих на бетонї до 4 метри глубини під найнизшим станом води. Фундаменти і мури, що коштували понад 53.000 зр., признала відповідними комисія, зложена з пп. д-ра Ник. Кшиштофовича і Фел. Бєньковского старшого инжинира яко відпоручників видїлу краєвого і п. Найбурґа, відпоручника городеньского видїлу повітового. Будовою управляв з сторони видїлу краєвого п. Меч. Свитковскій разом з кондуктором доріг краєвих п. Єрон. Лясковским, а предприємство будови мав инжинир п. Вяч. Ивяньскій. Докінченє вязаня кратового і викінченє доїздів наступить, здаєсь, перед кінцем вересня, а загальний кошт будови сего мосту винесе коло сто тисячів зр.
Нещасні пригоди. В селї Франківці коло Дуклї лишив лїсний Ив. Ципар набиту дубельтівку в хатї і сам вийшов; дванацятьлїтний єго синок приложив стрїльбу до грудей свого осьмилїтного брата, вистрїлив і убив на місци. — В Ляцку коло Добромиля в салинах робили в глубинї 125 метр. Під землею 8 людей і помічник гірничій; нараз усунулася стїна і захопила лишь помічника, бо робітники ще вчас утекли. За три години помер сей помічник гірничій, лишаючи вдову і троє дїтей.
Дрібні вісти. Буковиньска рада санитарна порішила одноголосно основати аптику в Заставнї. — В селї Тороки коло Путилова убили два селяне, отець і син, війта, коли прийшов до их хати грабити за залеглий податок в сумі 5 зр. — Молодий паробок Литвинюк залюбився в 18-літній жидівці донці арендаря в Кучурмаре, а коли отець жидівки не хотїв дозволити, щоби повінчались, обоє утекли і всякі гляданя за ними не віднесли успіху. 