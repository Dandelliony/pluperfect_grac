Підводний корабель.

У Франції збудовано після пляну п. Зеде, директора варштатів корабельних, підводний корабель, котрий може погрузитись у воду і пробути так кілька годин. Цілий механизм корабля порушає машина електрична. Дотепер знані кораблї підводні порушались при помочи машини парової, тому мусїла все якась часть комина виставати понад воду. В новім корабли підводнім находиться згущений воздух, тому кілька людей без нїякої небезпечности утрати житя видержать кілька годин під водою. Перші проби з тим кораблем повелись знаменито і коли покажеся се винайденє практичним, то з тревогою повинні глядїти на него держави, що побудовали дорогі панцирні пароходи. Бо що-ж легшого, як підплисти сему підводному кораблеви під панцирний парохід, причїпити у споду набій динамитовий і відтак єго запалити. Се все сталось-би так, що нїхто нї зміркував-би. Новий сей корабель названо "Gymnote" і Французи можуть погордитись сим новим винайденєм. Писатель Верне, що в своих фантастично-наукових оповіданях виписав твір "Двацять тисячів миль під водою", може побачити, що люде доходять в дїйстности до єго вигадок, бо, як кажуть, сей підводний корабель побудований в головних чертах післа Вернівского "Навтіліюса". 