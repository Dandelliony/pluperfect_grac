◦ ◦ ◦ ◦ ◦ ◦ ◦ ◦ ◦ ◦

Відень 3 вересня. Сойми краєві будуть скликані в перших днях жовтня а рада державна збереся в другій половинї падолиста.
Пешт 3 вересня. Клерикальна газета мадярска Magyar allam подає вість, що нїмецка цісарева-вдовиця Августа перейшла на католицизм. Вість ся має походити з доброго жерела.
Берлин 3 вересня. Мимо того, що приїзд царя до Почдаму заповіджено на день 4 м., говорять в кругах двірских, що цар приїде доперва в жовтню.
Белград 3. вересня. Переговори в справі стрічи королевої з сином ведуться дальше і єсть надїя, що результат буде для обох сторін вдоволяючій. — Либерали поставили в Білградї пять кандидатів на послів до нової скупштини, але самі вже тепер говорять, що нема вигляду, щоби ті кандидати перейшли.
Лондон 3 вересня. Вчера демонструвало в містї 3000 страйкуючих кравців, але спокою нїгде не нарушено. Директори товариств докових перервали дальші переговори з робітниками.  