◦ ◦ ◦ ◦ ◦ ◦ ◦ ◦ ◦ ◦

    Нове pyске товариство академічне основує кружок Русинів-академиків в Градци [Graz] стирійскім. Се товариство має бути основане на взір віденьскої "Сїчи" з такими-ж статутами і відзнаками для членів. Товариство "Сїч" радо удїлило информацій. Щасть Боже довершити розпочате дїло!   Директор рускої ґімназії львівскої п. Едвард Харкевич — як ходять вісти — мабуть уступить з посади директора. Перед якимсь часом ходила поголоска, що п. Харкевич буде именований инспектором краєвим, однак тепер виринає здогадка, чи він не захоче убігатись знов о посаду в міністерстві просвіти, тим більше, що п. Баньковскій приходить з Відня до Галичини на посаду директора.   Огнї. В Хоросткові повіта гусятиньского згоріло 36 загород селяньских. Шкода 40.000 зр. в части обезпечена.   Два практичні курси молочництва будуть введені сего року заходами галицкого товариства господарского. Першій з них відбуде ся в періодї від 1-ого до 15-ого липня с. р. в Гартї повіта березівского при оборі Здислава Скшиньского, а другій в Сваричеві [почта Рожнїтів] повіта долиньского при оборі властителя Валигурского, в часї, котрий назначить ся пізнїйше. Кождий курс тревати буде 17 днїв і обійме: практичну науку о продукції і прикметах молока, поученє, як обходити ся з молоком, уживанє центрифуґи і улїпшених знарядів, о утримуваню сметани і виробі масла. На той курс будуть приймати як мужчин так і женщин вже тепер при молочнім господарстві, і таких, котрі доперва хотять посвятити ся тому занятю а бодай уміють читати і писати. Курси будуть безплатні а убогі кандидати і кандидатки можуть одержати на час курсу запомогу найвисше до 10 зр., ті запомоги одержать кандидати на місци. Мешканє для кандидатів буде даром, а їда по уміреній цїнї. На курси треба вписуватись в комітетї галицкого товариства господарского у Львові ул. Словацкого ч. 8. О принятє на курс в Гартї приймають ся просьби найдальше до 28-ого червня с. р.   Політично-аґітаційний образок Божої Матери Ченстоховскої. "Vaterland" на основі висшого припорученя заявляє, що форма, в якій минувшого року розширено в Кракові звістну молитву, одобрену церковною властію [а именно з додатком ґеоґрафічної карти і папскої тіяри], не дістала одобреня анї нинїшного краківского епископа, анї єго попередника". Ся замітка о загадочній молитві з ґеоґрафічною картою і папскою тіярою відносить ся до такого факту: Минувшого року появив ся фотоґрафічний образок Ченстоховскої Божої Матери; під Богоматерію представлені емблєми папства — тіяра і жезл, під ними молитва зачинає ся словами; "Boże zbaw Polskę!" а вкінци напечатана примітка, що кождий, хто повторить тую молитву, дістане від папи відпущенє гріхів. А щоби молячій ся знав, за яку Польщу молить ся, то на другій сторонї образка єсть нарисована карта Польщі в границях 1772 р. — від Балтійского моря аж до Чорного, на північ по Смоленск, а на полудне по Карпати. Річ певна, що дане з Риму припорученє Vaterland-ови, орґанови австрійских католиків, умістити повисше наведене заявленє в тій справі, мусїло вийти на напір когось интересованого. Розуміє ся — все те має лиш теоретичне значінє, бо образок той — як ширив ся, так і буде ширити ся.   В Тернополи — як доносить Głos podolski — дістали міскі поліціянти нові шапки француского крою на місце дотеперішних конфедераток. Польскі ґазети сильно бьють на сю зміну, бачучи в нїй куртоазію для закордонного сусїда, однакож Богом а правдою — конфедератки у поліціянтів по містах на Руси не мають рації — они є насилуванєм національного чувства Русина, котрий, вступаючи в службу, мусить задягати конфедератку — зверхне знамя польскости...   Війскові музики — після нового розпорядженя міністра війни — можуть лише тогдї приймати замовленя на позаслужбові продукції, коли нема обави політичної демонстрація а сли то не понижаюче для війскового стану. Війскова орхестра може грати лише ті пьєси, котрі будуть одобрені зверхною властью. На публичнім місци не може виступати менше як третя часть всеї орхестри під командою капельмайстра, або єго заступника. В театрі можуть війскові орхестри грати також лиш тогдї, коли діріґує війсковий капельмайстер.   Дрібні вісти. Архикнязь Райнер приїде в пятницю до Львова на инспекцію краєвої оборони — Сими днями дало ся чути землетрясенє в Сербії. — Економ в Сулистрові повіта кросняньского Адам Свидерскій убив в гнїві вистрілом з ручницї одну селянку на поли, а прийшовша домів, отруїв ся з жалю. — Руска соборна служба Божа в Ряшеві відправить ся 29 н. ст. с. м. в тамошнім лат. костелї від 11-ої години рано при співі місцевого мішаного хору любителїв музики.   Дѣло   