◦ ◦ ◦ ◦ ◦ ◦ ◦ ◦ ◦ ◦

Арештованє податкового екзекутора. Зі Зборова доносять до Kurjer-a Lwowsk-ого, що з припорученя прокураторії зборівскій суд увязнив дня 17 с. м. екзекутора податкового Тадея Проґуревича за спроневіренє понад 200 зр. на шкоду податників, переважно селян. Увязнений признав ся до вини, а на своє оправданє навів обставину, що спроневірені гроші обернув на рахунок зборівского достойника [dygnitarza]. Рівночасно краєва дирекція скарбу засуспендувала адюнкта зборівского уряду податкового п. Туркевича.   Смерть в службі. З Делятина доносять до Kurjer-a Lwowsk-ого: В ночи на 22 с. м. війт в Добротові коло Делятина вийшов з дому контролювати коршму. Узрівши в коршмі світло, зайшов туда і застав кількох піяків, між ними і свого рідного брата. Війт візвав піяків, щоби розійшли ся. Один з них вдарив війта, а коли й другі почали відгрожуватись, війт, бачучи небезпечність житя, отворив вікно і вискочив. Але в хвили, коли вискакував вікном, один з піяків ударив єго сокирою і убив на місци. Слїдство веде ся.   Дрібні вісти. Дня 23 с. м. мали відбути ся вибори презідента брідскої палати торговельної і того самого дня рано найдено дотеперішного презідента Адольфа Бика мертвого. — З Дрогобича доносять, що тамошний асесор Александер Шорр виграв головну виграну 100.000 франків на льос сербскій [серія 6878 ч. 5] і призначив 1000 зр. на добродїйні цїли.   Дѣло 