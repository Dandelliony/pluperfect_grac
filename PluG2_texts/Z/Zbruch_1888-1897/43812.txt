◦ ◦ ◦ ◦ ◦ ◦ ◦ ◦ ◦ ◦

Руско-народний театр зачинає ряд своїх представлень драмою Старицкого "Не судилось". Ся драма виставляєсь у Львові першій раз, то може і злишним було би зазивати львівских Русинів до численної участи на повитанє нашого театру. Представленя будуть відбуватись в сали товариства Frohsinn в готели Жоржа. Афіш подамо в завтрішнім числї нашої ґазети.
Непорядки в громадї Княгининї під Станіславовом. Як ми доносили, радні-христіяне громади Княгинина, видячи страшні непорядки в господарцї громадскій під управою війта Абрума Фалька, удали ся з просьбою до посла Іосифа Гурика, щоби вистарав ся о комісію з видїлу краєвого. Пос. Гурик походив за тим в краєвім видїлї і минувшого четверга виїхав на люстрацію господарки в Княгининї совітник Михальчевскій. Оногди здав сов. Михальчевскій видїлови краєвому справу з своєї люстрації і видїл краєвий засуспендував зараз начальника княгининьского, Абрума Фалька, та секретаря сеї громади Мукловского.
На втвореню дому притулку фондації Ґартенберґів в Дрогобичи були присутні намістник, посли: Охримович, Мархвицкій, Рошковскій, Щепановскій, Стан. Тарновскій, маршалок пов. Більскій, староста Свитальскій та представителї місцевих урядів і властей. Дім притулку єсть то будинок партеровий, уладжений для 20 мужчин і 20 женщин старцїв. Акт довершив в комнатї, призначеній на молитву, рабін моравскій Тавбелес польскою промовою, хор з львівскої біжницї відспівав псальми, а відтак відчитано акт фондаційний і єго підписано. Цїле торжество відбулось о год. 3-ій по полудни. Намістник, приїхавши до Дрогобича о 2-ій годинї, зайшов до староства, де удїляв авдієнції, відтак зложив візиту лат. парохови Ганчиковскому, а по торжестві отвореня відїхав до маршалка Більского на обід. Ґартенберґи дали по отвореню обід на сто осіб і підчас него вношено тоасти в честь намістника, послів дрогобицких і ин.
Видїл краєвий рішив на вчерашнім засїданю підписати надіслані єму від правительства угоди в справі индемнізаційній, а то: а) угоду що-до управильненя відносин держави до фондів индемнізаційних Галичини всхідної і західної після закона з 5 червня с. р.; б) угоду після арт. II повисшого закона що-до звороту надплат, удїлених державою в рр. 1883 — 1889 тим фондам в загальній сумі 1,400.000 зр.
Місто Краків загадує затягнути 4-міліонову позичку. Грошей тих має ужитись в першім рядї на будову водопроводів, котра буде коштувати до 2 міліонів, відтак на будову нового театру, промислового музею, кількох будинків шкільних. Розумієсь, що така значна позичка побільшить значно міскі довги, а через те житє в Кракові значно подорожіє.
Дрібні вісти. Громада Тростянець, пов. брідского, одержала від цїсаря 100 зр. підпомоги на будову школи. — П. Павло Шайна, практикант судовий, родом з Романова, одержав в університетї краківскім степень доктора прав. — Посли соймові вислали вчера телеґраму кондоленційну до міністра скарбу з причини недуги єго жени. 