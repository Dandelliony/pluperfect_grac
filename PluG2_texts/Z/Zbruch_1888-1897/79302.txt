◦ ◦ ◦ ◦ ◦ ◦ ◦ ◦ ◦ ◦

Дальшій виклад для женщин відбуде ся завтра с. є 30 н. ст. цвітня в сали засїдань "Просвіти". Викладати буде п. Копач слух. фільософії в исторії рускої: "Дїї народу руского за панованя руских князїв".
В справі загального голосованя розвинули львівскі робітники широку аґітацію. Між иншими розкинули они дуже богато карток такого змісту: "Жадаю загального, рівного, тайного і безпосередного виборчого закона для кождого австрийского горожанина без різницї пола до всїх тїл законодатних і адміністраційних, почавши від 21 року житя". Та картка з підписом петента має віддаватись дня 1 мая яко в робітниче свято, підчас збору львівских робітників в ратуши.
Дирекція почт і телєґрафів оповіщує: Абоненти стацій телєфонічних можуть на жаданє відбирати за посередництвом центральної стації телєфонів щоденно в дорозї телєфонічній відомість о курсах віденьскої біржи після урядової цедули, за що суть обовязані оплачувати належности нормованя за фоноґрами в §.9 буква ц. розпорядженя о телєфонах з 7 жовтня 1887. Жаданє висиланя біржевих фоноґрамів має обіймати протяг найменше одного місяця.
Зїзд курцїв. Від часу до часу доходять з західної Европи вісти о таких чудацтвах людей, що не знати що о тім думати. Тепер на пр. має відбути ся в Діссельдорфі зїзд всїх курцїв з провінції реньскої і з Вестфалії. В програмі стоїть, що має відбутись похід курцїв і кождий буде підчас походу курити люльку або циґара. Сей смішний зїзд трактують місцеві часописи цїлком поважно.
Дрібні вісти. Доповняючій вибір одного члена ради повітової в Калуши з ґрупи громад міских відбуде ся дня 6 н. ст. червня. — В Бирчи помер нотар Ив. Равскій. 