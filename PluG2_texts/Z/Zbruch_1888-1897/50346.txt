◦ ◦ ◦ ◦ ◦ ◦ ◦ ◦ ◦ ◦

Будівлї у Львові. Маґістрат одержав вчеpa з міністерства фінансів відповідь в справі перебудовуваня домів у Львові. Міністерство годить ся на перебудованє 180 домів зі взглядів санітарних, а для переведеня тої реґуляції опускає на 25 лїт податок державний, але під условьєм, що рівночасно і сойм опустить податки краєві. Уряд будівничій виробив був проєкт реґуляції і розширеня деяких улиць середмістя, а головно улиць около ринку (Боїмів, Сербска, Бляхарска, Краківска, площа краківска), і на Жовківскім передмістю. При опустї податкова, реконструкція, взглядно перебудованє домів, буде о половину дешевше а тим способом Львів в недовгім часї буде зовсїм управильнений і позбуде ся неохайних домів. Справа ся для Львова має велику вагу, як 80 взглядів санітарних так і естетичних а тягнула ся майже без надїї на якій успіх, від 1886 р.
З Велдїжа доносять нам: Жінка одного робітника на тартаку у Велдїжи, Гната Михайлюка з Войнилова, повила дня 9 н. ст. цвітня трояки одного сина і дві доньки, а всї троє жиють. Ся жінка мала вже 12-ро дїтей, з котрих шестеро жиє. — З 5 на 6 н. ст. цвітня в ночи було тут два огнї: один у Витвици, а один коло Мизуня, де погоріла коршма, а в огни одна корова. — За для всхідних вітрів тут на Подгірю зимно, мов серед зими. Люде витягають останки паші з оборотів а многі вже купують. Бузьки, що прилетїли ще перед двома недїлями, бідують; минувшого тиждня, як упали снїги, годували их люде хлїбом, бо бульби не хотїли їсти.
Замкненє фабрики в Галичинї. Одна з більших галицких фабрик, именно фабрика целлюльози в Лімнї коло Турки заперестала дальших робіт за для великої стаґнації в интересах. По відкритю (в 1884 р.) давала она в початках занятє пересїчно 200 робітникам, а єї вироби розходились широко по світї, бо йшли навіть до Италії і Америки. Фабрика була власностію кн. Парми.
Львівскій Ординаріят митрополичій рішенєм з 6 цвітня, оголошеним в н-рі IV. "Львівских Епархіяльних Відомостей", заборонив предплачуванє, держанє і читанє дневника "Червоная Русь", мотивуючи свою заборону тим, що "Червоная Русь" мимо повторительних предостереженій і даже раз вже послїдовавшого условного запрещенія в 1890 р. не перестає в своїх артикулах входити в церковні справи і то способом для церкви католическої дуже некористним і соблазнительним." На доказ того митроп. Ординаріят вказує на статью про патріярха Фотія, уміщену в 66 н-рі "Червоной Руси". — "Червоная Русь" уже кілька днїв пише о тій заборонї, але не наводить поданої в рішеню причини, а туманить читатилїв, що нїби-то в рішеню сказано, що заборона наступила за те, що "Черв. Русь" виступає против політики п. Романчука. Рівно-ж ложію єсть, мов-би в тім рішеню була бодай згадка о "Дѣлі" і "Правдї".
Оповіщеня львівского маґістрату. Зі взгляду на найважнїйші причини великої смертельности поміж дїтьми, особливо в першім роцї житя, якими суть недбалість, взглядно неумілість хованя і живленя дїтей, закупив маґістрат 100 примірників брошурки, написаної в тій справі д-ром М. Л. Якубовским, професором дїточих недуг на університетї краківскім і директором тамошного шпиталю для дїтей, та розіслав всїм місцевим урядам парохіяльним для безплатної роздачі межи парохіян при нагодї хрестин, решту переховує IX. бюро санітарне маґістрату в ратуши в партері побіч головної брами, де сли хто хоче, може их дістати безплатно. — Рада міста Львова надає десять місць безплатної науки пливаня в тутешній войсковій пливальни для дїтей львівских горожан. Поданя, заосмотрені свідоцтвом убожества, метрикою хрещеня і уродженя, свідоцтвом з послїдного курсу шкільного і посвідченєм тутешного конскрипційного уряду о приналежности, — треба вносити до львівского маґістрату найдальше до 30 цвітня 1891 року.
Дрібні вісти. Іосиф Орловскій родом зі Львова, редактор Kurjera polsk-ого одержав на університетї краківскім степень доктора прав. — Екс-міністер фінансів, Дунаєвскій, приѣзджає на сталий осїдок до Кракова. — В Barcola, в половинї дороги межи Трієстом а Мірамаром відкопали під проводом проф. Пуші, мури великаньскої будови римскої, правдоподібно театру. Найдено там гроби, а в них 8 добре дохованих кістяків. — Польска молодїж політехнічна у Львові, постановила занятись складками на памятник Косцюшка у Львові. — Зелїзниця Кароля Людвіка постановила купити 24 льокомотив і 60 особових возів за 2 міліони зр. до обслуги бічних своїх ліній. — В Стирії і Каринтії упали сими днями великі снїги. В горішній Италії панують тріскучі морози з снїгами а в Гарцу такі заметели що дня, що навіть комунікація по-декуди перервана. По лїсах лежать ще верстви снїгу, грубі на метр. — В Берлинї тринацять лїтна дївчина, пенсіонатка хотїла позбавитись житя вистрілом з револьверу; тяжко поранену завезли до шпиталю, а причини самоубійства годї дізнатись; лїкарі догадують, що се пійшло з пильного читаня "порядних" романів. 