З Бурштиньского пишуть нам: 

В нашій сторонї між людьми недостаток. Люде доїдають бараболю, котра від осени з 60 кр. підскочила в цінї на 1.20—1.40 зр, хоч до садженя ще далеко. Скрізь в Бурштиньскім не стає людям хлїба, а худібці таки пропадати. На гумнах нїчого не видати, а в стодолах — хиба десь-не-десь у богатших. На сїно ціна дуже висока: за сяжень доброго сїна треба дати 40 зр. Хто в осени пашну солому або сїно випродав за добру ціну, на податки, чоботи і т. п., — той нинї збуваєся худоби або платить за пашню в-двоє, — тай то ино богатші так ратуються, бо біднїйші купують полову, найпідлїйшу з вусатої пшениці, і паринкою пісною або трохи підмащеною удержують худібку при житю. В однім дворї, в С., посесор зсипав торік всю непотрїбну полову з банатки і иншу в велику стирту на гнитє, не маючи де єї подїти, а сего року люде свої і чужі розкупили то смітє на вагу, мов перець, так, що пан заробив звиж 100 зр., селяне платять по 80 кр. до 1.40 зр. за кільо, а за мішок гречаної полови для безрог по 1 зр. Словом, давно вже не доскулив нам такій недостаток паші, як сеї зими. Сумний гороскоп для нашого брата-селянина, котрий не навчився тверезо бідї глядїти в очи. За лучших часів не складав на лиху годину, а тілько пив богато при помочи двірских "квітів до аренди". Той огидний, несовістний звичай всюди ще до нинї практикуєся по дворах: замість заплати за роботу дають квітки до коршми... З другої сторони паньскі ковбаси і сиґара при всяких виборах допомагають деморализації і доконують того, що селяне не могли доси засмакувати в самопомочи в своїх товариствах господарских, торговельних і просвітних, а жили з дня на день, надїючись на случайні охлапи чужі. Неморальна автономія галицка до крихти збила селян з толку... В моїм селї єсть читальня кілька лїт. Половина єї членів увійшла до нової ради громадскої — і здавалося, що за их помочею і читальня розівєсь, і стане своя крамничка в селї, і зробиться ще де-що доброю для громади. Так де там! Читальники, ставши радними, вже до читальнї і самі не заглянуть і других не заохотят, — они вже радше зазирають у той бік, з-відки щось може капнути. Они вже глядають за добрим оком в старостві, в радї повітовій, у панів, писарїв, навіть жандармів, — всюди пасуть ласки і вигоди, а добро громади им байдуже. Наша славна автономія приманює старшину громадску до лежаного хлїба, — а се лихо тим гірше, що добре платні люстратори повітові по деяких громадах, де старшина йде в политиці під лад польскій партії, через десяток лїт навіть не заглянуть до рахунків громадских, а така "контроля" аж приманює людей старшинувати в громадї і — богатитися людскою кривдою... При таких обставинах і не диво, що селянин від послїдного голодного року до нинї нїчого не навчився... а тепер перед нами не тілько тяженькій передновинок, але і тяжкій рік. Селянин без хлїба, паші, худібки і без зарібку — задумався. Пани по дворах оповідають, що ще не мали такого дешевого робітника, і чим близше до весни, тим меншу дають плату. Дорослий хлоп чи дївка бере за день тяжкої роботи 12—16 кр., а пересїчна ціна денного зарібника виносить 10 кр. по фільваркам, а що до зарібків у жидів коло дров у лїсах або де инде, то кождий вже доміркуєся. Тепер прийшла черга на "kółka rolnicze" сказати своє слово: що важнїйше, чи полонизація, чи недоля рільників? Хто більше заохотив селянина, купувати сїчкарні: чи "kółka", чи жиди-аґенти фабрик, котрі, не укриваючи своїх тенденцій заробкових, потрудились до хат хлопских і коло Бурштина множество дешевих сїчкарень розпродали... за один рік більше наложились до потреб селяньских, як паньскі "kółka" за десяток лїт. В самім моїм селї закуплено аж 8 сїчкарень нараз... 