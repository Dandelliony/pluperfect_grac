◦ ◦ ◦ ◦ ◦ ◦ ◦ ◦ ◦ ◦

Посольске справозданє п. Наталя Вахнянина відбуло ся оногди в Жовкві в тамошній сали маґістратскій. О тім пишуть нам з Жовкви: "На справозданє зібрало ся народу — разом з старостою, двома комісарями і міщанами жовківскими — аж 18 осіб, хоч п. Вахнянин розіслав поименні запросини всїм війтам в повітї, виборцям і многим священикам. Посол Вахнянин з краснорічивою вервою перейшов всї свої заслуги около розличних здобутків, котрі недавно вичислила "Правда", а за нею "Буковина" чи може "Буковина" а за нею "Правда". Вотум довірія не було кому вносити та й не було кому голосувати".   Опір селян властям проявив ся рівночасно в двох кінцях Галичини — в Брідщинї і в Закопанім на Мазурах — і то більше-менше з однакових мотивів. О опорі в Брідщинї ми вже писали, а тепер додамо лиш те, що — як довідуємось — до опорних громад вислано войско і инжінєри під охороною войска переводить свої поміри. — А в Закопанім вибух розрух серед тамошних гірняків, коли инжінєр Янковскій з припорученя краєвого видїлу а на просьбу тамошної ради громадскої зачав тамгого тиждня технічні студії над будовою бульвару від місця, де єсть проєктований дворець, до Крупувок, де стоїть тепер почта. Коли инжінєр Янковскій вийшов з службою і инструментами на грунти, збігла ся зі всїх сторін гірняки разом з жінками, в силї кількадесять осіб, і зачали кричати та грозити чинним опором, коли-б Янковскій не залишив тої роботи. Они — казали — мусять грунтів своїх боронити, хоч-би мали і наложити головою. Коли Янковскій все-таки мірив дальше, тогдї мужчини разом з женщинами кинулись і повитягали повбивані колики і поломили, робітників силою зігнали з грунтів, а жандармів поволи зачали відсувати з місця. Зараз в ночи по тім випадку приїхав староста Ґепперт з комісарем та жандармами і чотирох гірників, підозріних о провід, увязнено і відставлено до Нового Торгу. Роботи инжінєрскі ведуть ся дальше під охороною жандармерії.   В підземелю кріпости Оріхівця в часї цїсарских маневрів, коли єї острілювано з гармат, перебуло майже цїлий день вісїм офіцирів. Отже цїкаві вражіня тих офіцирів, яких они зазнали. Пуканє і гук ґранатів, шрепнелїв, бомб і куль стіжковатих віддїловувало дуже сильно на нерви. Раз здавало ся офіцирам, що провалить ся склеплїнє, то знов, що якась невидима сила пре их до землї, та що стїни сходять ся і згнетуть их. Коли сидїли на кріслах, то за кождим вистрілом мимохіть підскакували. — Саму кріпость [бо батерії острілювано окремо] трафило 240 набоїв. Взагалї-ж дано 1.400 острих стрілів. Кріпость показала ся незвичайно відпірною; нїодин набій не перебив склеплїня. Землю, що покриває мури кріпости, набої поорали глибоко; повно в нїй лїйковатих заглублень в тих місцях, де набої вибухали. Стріли були зуміваючо влучні. По за обсяг кріпости упало ледво кілька набоїв; один з них знищив місток, на польній дорозї, другій розгрохотав кілька сосон поблизькім лїсї, третій зачепив оборіг сїна при цвинтарищи, кілько угрязло в ріли. Хід кріпостних маневрів і результати их дали похвальне свідоцтво артілєрії і инжінєрії війсковій. Кріпость Оріховець збудував капітан инжінєрії Майстер.   Всї просьби вручені цїсареви в часї як гостив на маневрах в Перемишли, звернено — як доносить Gazeta przemyska — з Відня до ц. к. староства в Перемишли, щоби оно оцїнило их і відповідно полагодило.   З любови. Капраль про 22-ім полку краєвої оборони в Чернівцях Рішнер будучи на цїсарских маневрах познакомив ся в Перемишли з касієркою в каварни. Она припала єму так дуже до вподоби, що рішив ся утечи потайки з нею до Чернівцїв. Що задумали, те зробили. Коли однак війско вернуло з маневрів, зараз почало ся против Рішнера слїдство. Він знав, що єго жде тяжка кара, тож розмочив чотири пачки сїрників і випив то ві второк мин. тиждня. Страшно мучив ся три днї і аж в четвер умер.   Еміґраційного аґента Арніма Шлєзінґера арештовано по довгих гляданях поліції і жандармерії в Шаторалія Уйгелі на Угорщинї. У того аґента була така практика, що він брав від еміґранта заплату за цїлу дорогу до Америки, відвозив свої жертви до Відня або Пешту і покидав их там, а сам зручно щезав им з очей.   Напад людоїдів на наукову виправу. Недавно наспіла з Австралії вість, що австрійска наукова виправа вислана на Тихій Океан на корабли "Альбатрос" стала жертвою людоїдів на острові Ґавдалькавар [на північний всхід від Австралії]. Після телєґрами команданта "Альбатроса" капітана Елізенав-Мавлєра [з Куктавн в Кінслєнді в Австралії] виправив ся дня 10. серпня с. р. з корабля віддїл корабельної залоги в глуб острова для наукових розслїдів. Віддїл складав ся з ґеольоґа бар. Генрика Фулльон-Норбека [шефа гірничого при краєвім правительстві в Боснї], корабельного кадета Арманда де-Бофор і вісьмох моряків, доданих обом ученим для охорони. Коли Европейцї запустили ся в глуб гористого острова, напала на них велика товпа диких мешканцїв острова. Зведено кроваву битву з людоїдами, богато их убито і остаточно прогнано. Однак, на жаль, в борбі погибли бар. Фулльон і кадет Бофор та два моряки. Крім того два другі моряки потерпіли дуже тяжкі рани, а прочі чотири легкі рани, так що з цїлої виправи не вийшов нї один чоловік цїло. Близших подробиць о тім нападї поки-що нема і здаєть ся, що листовні вісти прийдуть до Европи аж при кінци сего місяця. — Убитий бар. Фулльон мав 46 лїт і був в державній службі гірничій від 1878 р. Полишив вдову і троє дїтей. Кадет маринарки Арман де Бофор, син команданта войскового з Прешбурґа, був знаменитим природознавцем і по нїм надїяли ся спосібного офіцира. — Вість о нападї на виправу корабля "Альбатроса" викликала велике занепокоєнє у Львові в родинї п. Емануїла Дворского, краєвого инспектора середних шкіл, котрого і син єсть офіциром на корабли "Альбатрос"; та оногди одержала родина депешу, що син п. Дворского не брав участи в виправі в глуб острова. — Корабель "Альбатрос" єсть властиво стаційною каноніркою і має на покладї дві гармати тяжшого, а одну лекшого калібру. Крім капітана Мавлєра залогу корабля становило ще пятьох офіцирів, пятьох кадетів і сто моряків. В дорозї був корабель від 15 вересня 1895 р. Тепер перебував коло побережа Австралії, а ранені моряки в анґлійскім шпитали в Кактавн. — Мешканцї островів Саломоньских, до котрих належить остров Ґавдальканар, ще доси людоїди і часто нападають на "білих" та поїдають их.   Дрібні вісти. В ц. к. школї ветеринарії у Львові вписи будуть відбувати ся від 1–8-ого жовтня с. р. — Испити зрілости цїлі і поправчі зачнуть ся в ІІ-ій [нїмецкій] ґімназії у Львові дня 28 с. м., а в IV-ій ґімназії поправчі письменні 23-ого а устні 24-ого с. м. — В Хлопах під Комарном отруїла ся грибами родина Андрія Роги зложена з чотирох осіб. — На справозданє посольске скликують своїх виборцїв до Самбора на 3-го жовтня с. р. до салї ради повітової посли: Стан. Незабитовскій, Альб. Райскій і Тад. Скалковскій. — В шевскій корпорації каси хорих в Перемишли викрито спроневіреня, яких допускали ся предсїдатель та касієр, і віддано справу карному судови.   Дѣло 