◦ ◦ ◦ ◦ ◦ ◦ ◦ ◦ ◦ ◦

Министри гр. Фалькенгайн і д-р Ґавч прибудуть до Галичини і загостять до Львова. Министер рільництва гр. Фалькенгайн приїде дня 24 н. ст. вересня до Львова і замешкає у намістника. Того самого дня вечером відїде министер до Болехова, щоби звидїти домени, а перебувши там кілька днїв, вибереся через Долину і Станиславів до Радовець на Буковину, щоби звидїти тамошну стаднину. З министром приїде ще і єго брат гр. Франц Фалькенгайн, член палати панів. — Министер просвіти і віроісповідань д-р Ґавч приїде дня 5 н. ст. жовтня до Кракова на отворенє клиники хирурґичної. З Кракова переїде до Свйонтник, щоби звидїти школу шлюсарску. Д-р Ґавч гадав з-разу відвидїти в Закопанім школу сницарску і коронкарску, але до Закопаного єсть тепер вельми трудна комуникація за-для упавших там снїгів. Дня 6 жовтня прибуде министер до Львова і замешкає у намістника. На другій день буде д-р Ґавч присутним на торжестві посвяченя нової греко-кат. семинарії духовної, а слїдуючого дня відїде до Бродів, щоби звидїти тамошну гимназію. Разом з д-ром Ґавчом приїде до Галичини совітник министеріяльний д-р Ритнер.
Сими днями була депутація дяків з Рогатиньского під проводом Илії Бойкевича з Рогатина у Впр. митрополита у Львові і просила, щоби Консисторія львівска занялася в-друге статутом "товариства дяків", коли перші ц. к. намістництво і ц. к. министерство справ внутрїшних відкинули. Давно ще перед тим вислано до Консисторії начерк статутів після редакції станиславівскої. Тепер відгребано той начерк і Впреосвящений обіцяв зараз тим занятися і справу до кінця довести.
Маєрлінґ, ловецкий замок пок. арх. Рудольфа, вже цілком перебудований. На місци старого замку стоїть тепер монастир. Там, де була спальня архикнязя, стоїть теперь каплиця прикрашена малюнками, які справлено коштом членів родини цісарскої. В місци, де стояло ліжко архикнязя, поміщений величавий престол. Над каплицею двигаєся вежа. Посвяченє каплиці відбудеся в роковини смерти архикнязя, с. є. 30. сїчня 1890. Лїве кpbло замку підвісшено о один поверх, а праве крило прибудовано. Монастир єсть двоповерхій і має від фронту 120 вікон. В монастири замешкає 20 черниць Кармелитанок і они прибудуть там вже 15 вересня с. р. Парк довкола замку ненарушений.
Дрібні вісти. Громада Чаплї, пов. самбірского, одержала 80 зр. підпомоги від цісаря на будову школи. — Нунцій Ґалімберті виїздить дня 28 н. ст. вересня з Відня до Львова на посвяченє костела монахинь Францишканок. — В суботу відбулось вінчанє доньки гр. Таффого, Марії, з гр. Куденгове. :— З-під Бродів доносять, що дня 15 н. ст. вересня вечером коло коршми "Богданка" десять паробків під проводом Соколовского і Жабориньского напали на двох робітників зелїзничих, Пукаса і Покорного, та тяжко их покалїчили; Пукас лежить в шпитали брідскім з проваленою головою. — У Львові помер Юл. Колачковскій, вислужений инжинир зелїзниці Кароля Людвика, член академії наук в Кракові і автор кількох праць з обсягу археології. 