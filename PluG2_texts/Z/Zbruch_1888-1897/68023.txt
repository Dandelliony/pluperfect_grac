◦ ◦ ◦ ◦ ◦ ◦ ◦ ◦ ◦ ◦

Пригадуємо, що товариство руских ремісників у Львові "Зоря" устроює в недїлю дня 3 н. ст. липня великій фестин в користь фонда запомогового товариства в огородї Кисельки над ставом. В фестинї возьме участь повна музика войскова і добірний хор. Крім того входять в проґраму фестину ще отсі точки: 1) аматорске представленє, зложене з штук: "Ицко сват" і "Кум мірошник" або "Чорт в бочцї"; 2) в урядженім рондї танцї; 3) різнобарвні огнї штучні; 4) освітленє ставу огнем бенґальским, а на закінченє 5) кілька пісень, котрі відспіває хор, зібраний на лодках на ставі, освітлений елєктричним світлом. Вступ від особи 20 кр. Білєт для родини з 4 осіб 60 кр. Хоругви вивішені з дому ч. 17 при улици Краківскій і в поміщеню товариства охотничої сторожі огневої в ринку під ч. 25 будуть знаком, що фестин відбуде ся. Початок о годинї 4-ій з полудня. В случаю непогоди відбуде ся фестин слїдуючої недїлї. Треба надїяти ся, що львівска публика руска явить ся на тім фестинї громадно, тим більше, що дохід призначений на таку гуманну цїль.
Живий образ нужди галицкого господарства представили оногди умисне студенти господарскої школи з Дублян. Коли шляхта повертала четвернями та різними повозками, шилами і т. д. з перегонів до міста, виїхали між два чотирокінні повози, в котрих сидїла родова шляхта, два студенти Дубляньскої школи дрантивим хлопским возом, на котрого осях обертало ся четверо колїс, кожде инакше. На возї сидїли два Дублянцї на голій дошцї а поперед них за візника мужик в латаній свитї. Віз був запряжений четвірнею що-найхудших коників а властиво "котів," такі були маленькі і миршаві. На однім конику першої пари сидїв в полатаній свитї мужик, досягаючи ногами землї. Оріґінальна ся четвірня трималась різько між повозами ґрафів та князїв і повози ті мали богато клопоту з перегоном тої четвірнї — живого образу нужди галилейскої...
Львівскі перегони кінні скінчили ся оногди по полудни. З тоталізатора мало товариство перегонів 4.200 зр. зиску, а правительство 2.200 зр. Оборот тоталізатора виносив першого дня 13.600 зр., другого 14.000 зр., третого 6.000 зр., а четвертого 16.000 зр. разом 49.600 зр.
Вистава цвітів і напоїв овочевих устроєна першій раз у Львові заходами товариства для огородництва і пчільництва випала дуже добре. На виставу надіслали свої предмети не лише огородники і пасїчники, але також і любовники цвітів, а то доказує, що публика заинтересувалась виставою. Перше місце між огородниками належить ся п. Ив. Климовичеви відтак пп. Волиньскому і Качиньскому. Виставу замкнено вчера о годинї 6-ій по полудни і роздїлено премії між виставляючих в дипльомах почетних, медалях срібних і бронзових та в листах похвальних. З Русинів одержали премії: д-р Юстин Блоньскій лист похвальний за рожі і суницї, о. Петро Білиньскій з Довжанки медаль срібний за напої овочево-медові, д-р Юстин Блоньскій за вино овочеве медаль бронзовий і Теодор Сеник з Тернополя медаль бронзовий за напої овочево-медові.
Експльозія ґазів. З Солотвини пишуть, що дня 23 н. ст. червня експлодували ґази в дзвиняцких копальнях воску, в закопі "Марія", 100 метрів глубокім. Дно закопа піднесло ся при тім на 5 метрів. В иншім закопі експльодував ґаз в хіднику і засунув єго воском на 12 метрів. В обох експльозіях не потерпів нїхто з людей.
Небезпечний збитошник. Десятилїтний Казимир Зайонц, син віддаленого зі служби будника зелїзничого, кинув дня 23 н. ст. червня каменем на переїзджаючій поїзд в Коломиї і стовк чотири шиби в ваґонї. Прихоплений Зайонц зізнав, що зробив се умисно, хотячи помстити ся на машиністї, що єго парою з льокомотиви попарив. Легкодушного хлопця покарано.
Зміна власности. Маєтність Воля малнівска, в повітї мостискім, купив сими днями від Чеслава Тшецєского, Александер Тур Предримирскій.
Дрібні вісти. Цїсар дарував громадї Потік великій, в повітї староміскім, 100 зр. на реставрацію церкви. — Намістник ґр. Бадені виїхав вчера по полудни поїздом курієрским до Відня. — Дня 19 н. ст. липня в Поникві (стація зелїзницї Броди) відбуде ся вінчанє панни Єлени Туркевичівни, дочки місцевого пароха, з п. Омеляном Кормошем окінченим богословом. 