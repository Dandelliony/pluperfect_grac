Про пожар Бурштина. — Міска рада у Львові. — Краєва рада шкільна.

Про пожар Бурштина надходять близші вісти. Після урядової газети погорїло загалом 76 домів, з того було 82 домів неубезпечених. Сто одинацять найбіднїйших родин полишилось без притулку. Погорїв також будинок, в котрім був поміщений суд повітовий; акти уратовано. Під вечер наспіла огнева сторожа з Станиславова і погасила пожар.
Міска рада у Львові порїшила вирівнати пляц Каструм, де стануть школа і музей промисловий, в сей спосіб, що має розібратися вистаюче крило будинку дирекції скарбової. В тім взгляді мають вестись переговори з правительством.
Краєва рада шкільна порїшила на своїм засіданю 3 н. ст. падолиста ті важнійші справи: Громада міста Дрогобича має покривати з своїх фондів цілу платню учителів етатових і надетатових в тамошних школах народних; принято до відомости рескрипт министерства, котрим приділено проф. Олександра Барвіньского до учительскої семинарії мужескої у Львові і именовано д-ра Макс. Кавчиньского старшим учителем семинарії женьскої у Львові; перенесено заступника учителя Льва Дольницкого зі Львова до семинарії учительскої в Тернополи. 