З судової салї.

В послїдній каденції судів присяглих в Коломиї межи иншими справами, розбирала ся також справа замордованя на веснї того року начальника громади Стецеви, снятинского повіта, честного Федора Королюка. Хто був той Королюк, то окрестність снятинска добре єго знає, а дальшим людям скажем, що був то один з немногих наших селян патріотів, понимаючій добре своє становиско яко начальник громади, яко обиватель австрійскої конституційної держави і яко Русин — виступав всюда і все в справах народних, не обавляючись нїкого нїколи. Памятні єго слова, висказані на вічу в Коломиї перед виборами послів до ради державної коли було піднесено, щоби війтів не вибирати на правиборцїв, бо они зависимі. Пок. Королюк сказав, що то неправда, бо лиш такі війти зависимі, котрі марнують і крадуть добро громадске, котрі ведуть ся честно, то суть цїлком независимі. В кілька місяцїв потім погиб він від руки свого власного громадянина Русина, котрому він не раз добре робив, бо як з розправи показало ся, приймив того розбійника за вартівника громадового.
До розправи покликано було 8 свідків селян из Стецеви.
Дїяло ся то 25 н. ст. мая с. р. в день теплого Николи в Стецеві. Обжалований Андрей Левчук, господар з Стецеви, жонатий, отець 2 дїтей, два рази караний признав, що в спорі з сусїдом о межу вийшов на поле де зібрала ся комісія лагодженя спору і взяв з собою ніж, зроблений з коси, длятого, що хотїв ити в паньскій луг красти лозину. Війта з присяжним застав уже на спірнім місцї, а коли війт вислухав свідків і розпізнав з мапи, де мала бути межа, казав присяжному зробити сапою ровець, яко межу межи спорячими, а обжалований почав ногою назад загортати той ровець. Тогди війт Королюк візвав єго, щоби залишив то, а сли чує ся покривджений, може удатись до суду в Снятинї і виточити провізорію, але Лівчук того не послухав і дальше своє робив. Коли-ж війт приблизив ся до него і сказав, щоби уступив ся, Андрей Левчук вихопив з рукава свого сердака ніж і пхнув ним Королюка в грудь. Ніж зсунув ся по ребрі в жолудок і завдав смертельну рану, в наслїдок которої Федір Королюк, мимо скорої помочи лїкарскої, на другій день житє закінчив. По доконаню того страшного чину обжаловавий Андрей Левчук утїк до дому своєї сестри, ухопив косу сторцом набиту і вибіг на село з криком: "Горить! вже-м війта оправив! — потім побіг до суду в Снятинї і там признав ся до свого злочинства.
Судьї присяжні узнали того дикого чоловіка винним, а трибунал засудив єго на 8 лїт тяжкої вязницї з постом в темници кождого місяця в тім дни, в котрім він сповнив тоє страшне убійство.
(Рус. Рада.) 