◦ ◦ ◦ ◦ ◦ ◦ ◦ ◦ ◦ ◦

Архикнязь Леапольд Сальватор, полковник і командант 24 полку піхоти у Львові, перенесений — як доносить урядова ґазета — до 13 полку корпусової артилєрії в Загребі.   З вистави. Краєвий видїл призначив 10.000 зр. на памятниковий твір о львівскій виставі, а редакцією єго займає ся II. департамент краєвого видїлу під проводом радника Романовича. Вступ напише пос. Щепановскій, а поодинокі віддїли обробляють спеціяльні референти. Дирекція вистави подасть начерк исторії вистави, орґанізацію, топоґрафічний плян і розклад будинків, статистику виставцїв і участь публики, а вкінци лїтопись вистави. Сей твір появить ся аж на другій рік і буде илюстрований. — Тягненє виставової льотерії відрочено до 16 жовтня. Яко причину відроченя подають се, що замкненє вистави замість першого наступить 16 жовтня, а що виграні з виїмкою камевицї і дорогоцїнностей складають ся головно з виставових показів, котрих перед замкненєм вистави не можна забрати, за-для того тягненє може відбутиеь доперва 16 жовтня о годинї 8-ій вечером в гали музичній.   Огнї. З Рудок доносять, що дня 23 н. ст. вересня о 10-ій годинї рано повстав огонь в селї Шептичах, тамошного повіта, і знищив звиж 60 селяньских загород. Огонь повстав зі стирти сїна. З-першу не було нїякого ратунку, бо люде були в церкві на службі божій. Полишили ся неушкоджені церков, двір і кілька загород. — В недїлю дня 23 н. ст. вересня погорів на Залипю коло Рогатина господар Стефан Малецкій. Шкода була обезпечена. Сего господаря навістив вже кілька разів огонь.   Вписи на львівску політехніку розпочинають ся дня 1 н. ст. жовтня і будуть тревати до дня 14 жовтня. Нововступаючі слухателї мають зголошувати ся у дотичного декана в часї між 1 а 4 н. ст. жовтня, слухателї давнїйші і надзвичайні до 8 жовтня. Проґраму політехнічної школи можна купити у портієра політехніки або в книгарни Якубовского і Задуровича у Львові.   Зміна властителїв. Маєтність Носів, в підгаєцкім повітї, купив від братів Шлієнфельдів д-р Ив. Валевскій з України за 90.000 зр.   Неосторожність з папіросом. З Підволочиск доносять, що в ночи дня 19 н. ст. вересня вахмайстер тамошної жандармерії Рошкович, переходячи по-при зелїзничій дворець, учув неприятну воню диму. Розбудивши одного з зелїзничих служачих, почав разом з ним слїздити з-відки дим виходить. Замітивши, що дим иде з партерових комнат, они дістали ся до середини і найшли там лежачого чоловіка в тлїючій постели на половину удушеного. Коли они єго взяли і винесли на двір, постіль стала горіти і лише поливанєм водою удало ся огонь угасити. Виратуваний від смерти чоловік довго лежав на дворі і не знав, що з ним стало ся. Коли прийшов до себе, розказував, що положив ся спати з запаленим папіросом, від котрого відтак займила ся постїль.   Дрібні вісти. Почтовий дебіт в цїлій Австро-Угорщинї відобрано медіоляньскій часописи La Sera і білградскому "Одjeкови".   Дѣло 