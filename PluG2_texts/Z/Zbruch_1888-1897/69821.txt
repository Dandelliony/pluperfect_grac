Спека.

Від кількох днїв запанувала майже в цїлій Европі незвичайна спека. Причиною сего піднесеня температури має бути африканьскій "сірокко", що несе до нас огненний жар Сагари.
Дня 18 н. ст. серпня доходила спека в Парижи до 36° Ц. в тїни. Богато осіб падало по улицях, від сонїчного удару; дві з них померли. В наслїдок спеки змагає ся також холєрина.
У Відни було того дня 37° Ц. (або 30° Р.) горяча. Люде бояли ся показувати на улицях де спека була ще більша. Найбільше терпіли від спеки робітники при будівлях, візники, кондуктори трамваєві, а також конї. Один робітник помер від удару сонїчного а кілька осіб тяжко занедужало. З причини страшного горяча застановлено там вправи залоги віденьскої в бриґадах, розпочаті дня 18 н. ст. серпня.
В Будапештї як пише кореспондент Neue fr. Presse, спека була ще більша як у Відни, бо в полудне було 45° Ц. Дуже богато людей занедужало а 4 померло. До тутешних ґазет доносять, що якійсь поручник 86 полку піхоти казав передвчера своїй компанії за кару бігати до атаку, в наслїдок чого 2 вояків упало трупом від сонїчного удару, 5 тяжко занедужало а 2 зомлїло.
І у нас горячо змагаєсь. Термометр доходить у Львові до 30° Ц. в тїни и єсли температура не обнизить ся, то наші вояки витерплять богато муки підчас маневрів. 