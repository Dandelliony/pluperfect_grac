◦ ◦ ◦ ◦ ◦ ◦ ◦ ◦ ◦ ◦

Дефравдація. В львівскім маґістратї відкрито значну дефравдацію. Виновник дефравдації утїк. Сума здефравдованих грошей і депозитів виносить кілька тисяч зр.   Готель Куна у Львові, до котрого, як звістно, заїздили по найбільшій части рускі священики, тепер розбирає ся, а на єго місци має побудувати ся будинок державних зелїзниць.   Збори робітників, скликані на недїлю до львівского ратуша для нарад в справі реформи виборчої і свободи печати, розвязав правительственний комісар зараз з початку дискусії. Збори були дуже численні і робітники демонстративно запротестували против такого зарядженя. Відтак відспівали "Червоний прапор" і розійшли ся.   Отворенє дирекції руху зелїзниць державних в Станиславові. Розпорядженєм ґенеральної дирекції зелїзниць державних з дня 5 н. ст. лютого именований директором руху зелїзниць державних в Станиславові старшій инспектор п. Вербицкій. Шефом секретаріяту дирекції і референтом для справ адміністраційних именований д-р Натан Зайнфельд; заступниками референтів, старші инжинєри: Бернгард Горн і Емерик Келєр. Шефом консервації именований п. Люфт, шефом віддїлу машинового п. Векс, шефом руху п. Ксав. Березовскій, заступником ревідент Юр. Ґутман, шефом віддїлу комерціяльного п. Едв. Ґонсовскій, заступником п. Ант. Смолька, шефом контролї доходів п. Порадовскій, шефом віддїлу рахункового п. Ваймес, заступником ревідент п. Каз. Марцинкевич. Нова дирекція буде урядувати покищо у Львові.   Справозданє посольске складав минувшої недїлї посол Гофмокель перед виборцями в Станиславові. По короткій промові посла, заинтерпелював єго п. Віттельс, як глядить на антісемітизм. Посол відповів, що осуджує сей рух. Відтак полємізував п. Кахникевич з послом о справу загального голосованя. Пос. Гофмокель відповів, що прінципіяльно не противить ся загальному голосованю, але не хоче, щоби прийшло нагле, бо більшість виборцїв ще не приготовлена до сего. П. Берґман хотїв, щоби знесено святкованє недїлї, а п. Склива просив, щоби вистарати ся для учителїв народних о зниженє цїни їзди. Вкінци ухвалено послови вотум довіря.   Розправа карна против Ихеля Кляйна, котрий — як ми вже доносили — допускав ся в Угнівщинї обманьств і лихви, побираючи від селян 200 — 1400% скінчила ся послїдними днями. Суд, доказавши Кляйнови 94 случаїв обманьства і лихви, засудив єго на рік тяжкої вязницї, заостреної постом що тиждня і на 1000 зр. кари, а єсли би не дало ся стягнути грошевої кари то ще на 100 днїв арешту.   Міністерство судівництва поручило судам, щоби цивільно-правні засуди в справах личних і родинних були сторонам доручувані в кувертах замкнених судовою печаткою, єсли зміст засуду або прилоги єсть такій, що міг би интересовану сторону діткнути на чести, єсли би дістав ся до відомости посторонних осіб.   Буря з громами лютила ся дня 10 н. ст. лютого в околици Мілця около 5-ої години з полудня. Підчас бурі падав і досить сильний град. Буря посунула ся на всхід. Дїйстно незвичайне явище в лютім.   З Підволочиск доносять, що вість про заключенє торговельного трактату між Россією і Нїмеччиною, викликала у підволочиских жидів велику радість, бо всї надїють на піднесенє торговельного руху в містї і на заробки. Заряди зелїзничі, як россійскі так і австрійскі приготовлюють ся тепер до того, щоби могли доставляти денно по 400—500 ваґонів на збіже, що з Россії буде перевозити ся до Нїмеччини. Ґенеральна дирекція рішила длятого вислати до Волочиск кількох урядників, котрі мають вести контролю над товарами, що будуть виходити з Россії, а так само висилає в заряд россійских зелїзниць 4 урядників до Підволочиск. Для россійских урядників призначено вже часть будинку зелїзничого, де тепер містить ся уряд цловий, котрий перенесе ся до приватного дому. Всїм купцям вимовив заряд зелїзничій збіжеві маґазини, котрі віднаймав им доси, бо при сподїваних транспортах не буде мати сам де помістити товари. Однако для значнїйших фірм купецких вибудує заряд зелїзниць великій маґазин збіжевий.   Огнї. В Бялій погоріло кілька фабричних будинків Штернікля вартости 10.000 зр. — В Гриняві, повіта косівского, в ночи на 30 н. ст. сїчня вибух огонь в домі Федора і Олекси Митраників. Згоріло цїле господарство вартости 2000 зр., в тім 100 зр. готівкою. Шкода не була обезпечена.   Крадїж. Оногди украдено за рогаткою Янівскою у Львові п. Емі Кравзе, властительцї Домажира коло Янова, пару коней з запрягом і візком вартости 800 зр.   Дѣло 