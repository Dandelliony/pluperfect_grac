◦ ◦ ◦ ◦ ◦ ◦ ◦ ◦ ◦ ◦

Четвертий відчит проф. М. Грушевского з рускої исторії відбуде ся в ІІІ-ій сали рускої ґімназії [в Народнім Домі] в середу сего тиждня о 7-ій годинї вечером.   Державна школа для промислу деревного в Коломиї числить тепер 45 учеників, межи тими 17 Русинів, 11 Поляків і 7 жидів. Рускі ученики, особливо сїльскі, належать до найлїпших учеників, а особливо визначують ся бувші ученики наукового варстату "Гуцульскої Спілки".   Ювілейний вечерок радикалів в честь Мих. Драгоманова за єго 30-лїтну працю літературно-наукову відбув ся вчера о год. 7-ій вечером в сали ратушевій заходом сторонництва радикального. Вечерок отворив п. М. Павлик промовою, в котрій зазначив, що иніціятива до устроєня того вечерка вийшла від Українцїв, товариств і прихильників Драгоманова. Відтак представили: д-р Франко характер і головні темати наукової працї, а п. М. Павлик житє і публіцистичну дїяльність Драгоманова. По відчитаню стихів, адрес і телєграмів надісланих на ювілей, промавляли академики: Розвода в имени радикальної молодежи ческої, Куч в имени радикальної молодежи польскої, Стефаник в имени рускої молодежи краківскої, Лукянович в имени радикальної молодежи рускої у Львові та селяне Новаковскій і Сандуляк. Торжество закінчило ся відспіванєм руских і польских пісень робітничих.   В справі процесу о богогульство, котрий веде повітовий суд в Богородчанах, написав коломийскій радикальний "Хлібороб" [а за ним і Kurjer Lwowski], що мов-то коваля Волощука і селянина Остапчука чи Остапишака "арештовано і доси йіх тримають на доноси кількох попів народовців і ще "патріотів" з-за сварні за треби церковні". Кілько в тім правди, видко з коломийскої "Рускої Ради", котра [в числї з того самого дня, що й "Хлібороб"] таке подає в тій справі: "Коваль Волощук з селянином Остапишаком в коршмі вели неприлучну бесїду о нашій святій вірі христіяньскій, з чого зайшла з селянином Матлюком, обстаючим за вірою Христовою суперечка, при котрій Волощук і Остапишак побили Матлюка, а той о тій пригодї донїс до суду. Волощука [сина Андрея Волощука бурмістра з Богородчан] і Остапишака увязнено і в их дїлї много уже переслухано свідків". "Русская Рада" доносить також, що за богохульство коломийскій суд карний засудив міщанина заболотівского Косовича на три тиждні арешту.   Ц. к. староство снятиньске заборонило загальний збір радикального товариства "Народної Волї" скликаний до Снятина на день 2-ого грудня с. р., подавши дві причини: холєру а відтак і той заміт, що видїл "Народної Волї" не предложив староству спису членів товариства. "Хлібороб", пишучи о тім констатує, що в Снятинї, Коломиї і в Городенцї відбувають ся ярмарки і відпусти, а відтак, що закон нїгде не приписує аби товариства, зголошуючи збори, мали предкладати спис членів.   Зміна власности. Маєтність Камінку струмилову купив від ґр. Мирової ґр. Андрій Потоцкій за 2,300.000 зр.   Лихварскі пявки. З Буківска доносять, що тамошний повітовий суд арештував там сими днями дуже небезпечного лихваря Іосля Лянґдама, що оперував лихвою на 52%, а може бути й більше між тими селянами, що позичали у него гроші на еміґрацію до Америки. Арештованє наступило з тої причини, що повітовий суд зліцитував поле одного селянина, котрий заплатив вже давно свій довг лихвареви. При тій нагодї викрило ся множество инших гріхів згаданої пявки. — В Сяноцї-ж дістав ся случайно під ключ першій богач Веніґ, властитель заїздного дому і незрівнаний знаток лихварского спорту. Єго арештували з тої причини, що листонос, віддаючи єму ґазету упустив в тій хвили на землю грошевий лист на 600 зр. Дочка Веніґа підоймила письмо і вручила вітцю, а він сховав єго спокійно до кишенї. Жандармерії удало ся по многих слїдствах зловити обманця і відставити до арешту. Скоро лише те стало ся, зараз виявило ся множество єго лихварских штучок навіть на 100 і 150%, а навіть, як говорять, мав він допустити ся якихсь убійств. Слїдство викаже на скілько в тім правди.   Дѣло 