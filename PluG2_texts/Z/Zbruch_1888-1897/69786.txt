◦ ◦ ◦ ◦

З подвійною радостію буде наш край святкувати завтра день уродин нашого нам Наймилостивійше пануючого Цїсаря Франц Іосифа І., бо за кілька вже днїв буде єго витати і гостити в своїй столици. Заким отже буде і рускому народови дана нагода заявити Єго Величеству нашому Найласкавішому Монарсї посеред себе свої чувства щирої вірности і преданности, то піднесїм завтрішного дня з щирого серця і з подвійною радостію оклик: Єго величество нам Наймилостивійше пануючій Цїсар Франц Іосиф І. най нам жиє ще на многі лїта! Нехай Всевисшний удїлить єму кріпкого здоровля і благословить єго дїла.
З вистави промислу будівляного. Передвчера в Політехніцї львівскій відбуло ся засїданє комітету вистави під проводом професора Захарєвича. Комітет подїлив ся на комісії: адміністраційну, инсталяційну, аґітаційну і фінансову, а також заложено два філіяльні комітети в Кракові і в Чернівцях. Для виставцїв комітет постарав ся о ріжні полекші, і так: від заряду зелїзницї 50% о знижку від перевозу, від Міністерства торговлї і промислу о увільненє від оплати мита ввозового за предмети, присилані з заграницї, а від маґістрату міста Львова о звільненє від оплати мита. О принятє на виставу зголосило ся 300 фірм, між тими 105 львівских, 65 з провінції, 20 з Кракова, 30 з Черновець, а прочі з заграницї.
Кровава бійка. Послїдними днями гранична сторожа румуньска і деякі селяне з Боян на Буковинї стали бити ся так, що кількох селян смертельно покалїчила кулями румуньска сторожа. Причина була така, що селяне хотїли потайно перевести худобу через границю.
Гарний вік! В Лебжидовицях, під Кальварією помер перед кількома днями селянин Лоєк, котрий прожив 118 лїт і до послїдної хвилї чув ся здоровим. 