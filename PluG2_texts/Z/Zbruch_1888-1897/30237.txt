Темешварска справа льотерійна. 

На день 8 н. ст. сїчня 1890 р. визначено головну розправу в звістнім обманьстві льотерійнім. Обжалованих єсть пять осіб; яко головний виновник Мелхіор Фаркаш, відтак урядники льотерійні Кароль Сибович і Іосиф Пишпеки, панї Фердинанда Телькеши і вершецкій фризієр Петро Герґатт. На свідків покликано 14 осіб, головно урядників льотерійних, і малу дївчинку Марґіту Телькеши, котра витягала нумери в тім тягненю льотерійнім. В актї обжалованя наводиться, що Фаркаш на тягненє темешварске поставив в пяти колектурах віденьских 80 рядків чисел, заплативши за кождий рядок 5 зр. Нумери поставлені були: 40, 44, 50, 55, 60, 70, 77, 80 і 88, а коли вийшли 44, 50, 55, 80, 88, то Фаркаш виграв двацять терн, кожде по 24.000 зр., разом отже 480.000 зр. Слїдство виказало, що десять коробок з нумерами були темнїйші і що при вправі можна було их легко витягнути. Мала Марґіта Телькеши привчилась до того, а урядник Собович постарався, що ті темнїйші коробочки вложено до колеса льотерійного. Фаркаш фальшував вже і перед тим викази льотерійні і взагалї виграв 144.000 зр., але що нема доказів на ті обманьства, тому они не будуть розслїджуватись при теперїшній розправі. 