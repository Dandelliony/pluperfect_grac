◦ ◦ ◦ ◦ ◦ ◦ ◦ ◦ ◦ ◦

Папскій делєґат архіепископа Чяска оглядав оногди волоску церков і музей Ставропигійского Института. Сеніор д-р Шараневич опроваджував аеп. Чяску і показував єму різні старинні книги, образи, престоли, церковні ризи, котрими римскій гість дуже заинтересував ся. В товаристві аеп. Чяски був і митрополит Сильвестер.
Малий Равлько Кочальскій виїхав вже зі Львова і концертує тепер на провінції. Для 7. н. ст. жовтня відбув ся єго концерт в Бродах при участи численно зібраної публики. По першім віддїлї проґрами піднесла публика малому артистови гарну китицю з цвітів. З Бродів поїхав Равлько до Перемишля. По обїздцї Галичини має він виїхати до Відня, де вже заповіджено єго концерт.
Прикрий факт став ся у Львові в недїлю дня 4 н. ст. жовтня. О 1 годинї з полудня ишов д-р Прус з женою улицею Камінною, коли нараз напав на него з заду один з висших офіцирів з добутою шаблею і ударив нею безборонного д-ра Пруса два рази в руку. Причина того поступованя на певно не звістна, кажуть однако, що між обома сими панами мало бути якесь непорозумінє, і що справа була віддана мировому судови до полагодженя, але що офіцир не чекав на рішенє суду а сам в той спосіб розправив ся з противником. Цїлий факт представляє ся дуже прикро, бо вже сам напад і раненє мужчини йдучого з женщиною єсть поступком, недаючим ся оправдати, а що-ж сказати о тім, єсли нападу такого допустив ся висшій офіцир на безборонного противника в хвили, коли цїла справа рішалась в мировім судї.
Тайна справа. Один в висших офіцирів львівского ґарнізону, як пише Dziennik polski, одержав кілька листів з погрозами. В ночи з недїлї на понедїлок коло 12 години переходив адютант сего офіцира по при мешканє свого шефа і зауважав якогось чоловіка, ходячого перед домом. Знаючи о листах і зацїкавлений виглядом того индівідуа, наблизив ся до него і запитав: — Що ви тут робите? — А що-ж Вас то обходить! — була відповідь. — Обходить мене родина що в тім домі мешкає — відповів адютант. — Уступіть ся — сказав той чоловік — бо стане ся нещастє. В сїй хвили хотїв адютант задержати сего чоловіка, той однакож зміркувавши намір офіцира, добув штилєту і пхнув єго офіцирови в грудь. На щастє мав адютант в кишени нотес з білєтами візитовими. Штилєт передер блюзу, нотатку і зсунув ся по ребрах. З той хвилї скористав виновник і утїк. Всякі дотеперішні заходи, щоби винайти єго не принесли нїякого результату.
Незавидна доля учителїв народних стає ся ще прикрійша для тих, що новоименовані або перенесені на иншу посаду, мусять вижидати цїлими місяцями без крейцаря на асиґнованє приналежної им платнї. Таке дїє ся й сего року в станіславівскім повітї. Доси ще 19 родин учительских не одержало від серпня платнї і мусить жити підчас такої дорожнї позиченим грошем. Бідні педаґоґи віднеслися телєґрафічно до краєвої ради шкільної о поміч, але доси не одержали навіть відповіди.
Комісії испитові. Міністер просвіти именував на рік 1891/2 слїдуючих членів комісій испитових при галицких університетах: для видїлу медичного в Кракові предсїдателем комісії д-ра Стан. Поникла, єго заступником д-ра Стан. Доманьского; испитуючим при третім риґорозум д-ра Альф. Обалиньского а єго заступником д-ра Руд. Тшебицкого. Для испитів фармацевтичних именував міністер просвіти слїдуючі комісії: На університетї львівскім для испиту вступного з фізики д-ра Оскара Фабіяна, з ботаніки д-ра Теоф. Цїсельского, з хемії д-ра Брон. Радзишевского, д-ра Немиловича, Кохановского і Піпеса. На університетї краківскім именував міністер для испиту вступного з фізики проф. Витковского, з ботаніки д-ра Ростафиньского, з хемії д-ра Ольшевского; комісія для риґорозів буде складати ся з: д-ра Поникла, заступника єго д-ра Ив. Бушека, д-ра Ольшевского, д-ра Лазарского, Ґралевского і Штокмара.
В львівскій політехницї відбуде ся торжественне отворенє року шкільного 1891/2 в середу дня 14 н. ст. жовтня після слїдуючої програми: О годинї 10 рано відбуде ся богослуженє в костелї св. Марії Магдалини; о годинї 11 справозданє проректора за рік шкільний 1890/91 в авли школи політехнічної, почім по промові нововибраного ректора наступить відчит проф. бар. Романа Ґостковского п. з. "Як скоро можна їздити на зелїзницях?"
Дрібні вісти. В Будишинї в Саксонії умер 31 н. ст. серпня заслужений сербско-лужицкій писатель, учитель народний Иван Богувіp Шолта. — В польскій читальнї науковій у Львові відбуде ся в суботу дня 10 н. ст. жовтня відчит п. Ивана Франка п. заг. "Ґенеза євангелія". — Прагску виставу відвідало до 7 н. ст. жовтня 2,173.369 осіб. — Намістник ґр. Бадені виїздив 7 н. ст. жовтня до Ряшева. 