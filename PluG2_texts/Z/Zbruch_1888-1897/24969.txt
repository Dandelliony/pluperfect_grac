◦ ◦ ◦ ◦ ◦ ◦ ◦ ◦ ◦ ◦

Перша руска прогулька артистична. В тих днях відбулися наради дванацятки артистів-аматорів, вибираючих-ся в вересни с. р. з концертами по Галичинї в хосен Фонду будови народного театру. Першій вечерок відбудеся в Станиславові 29 н. ст. серпня в день загальних зборів товариства "Просвіти", відтак слїдують концерти в Коломиї, Снятинї, Чернівцях, Калуши, Стрию, Жидачеві, Рогатинї, Бережанах, Зборові і Тернополи. Порядок концертів підпаде ще змінї, о скілько місцеві обставини вплинуть на сю зміну. Офиціяльно буде оповіщена прогулька в слїдуючім тиждни. — Ще раз горячо доручаємо сю важну справу народну патріотам на провинції.
Громи. Дня 20 липня спалив грім в Виноградї, товмацкого повіту, стайню арендаря, при чім згорів оден бик. Того-ж дня спалив грім хату в Братишеві, в Локітках другу а в Палагичах ударив грім в кут західної стїни хати в самі образи, котрі посипались, але жінці, що спала в хатї з двома дїтьми, не сталося нїчого.
Пограничний напад. Дня 25 н. ст. липня напали пограничні сторожї россійскі (обіздчики) на коршму в Гаях дитковецких коло Бродів. Всїх було шість, узброєних в револьвери, чи пистолети. Чоловіка, що шинкував горївку в коршмі, побили і покалїчили смертельно; жиди уступили перед силою оружія. Горївку всю забрали і втекли з нею домів за границю. Дїялось се смерком несподївано а розбишаки справились так зручно, що навіть наша сторожа скарбова, котра має свій постерунок в Гаях дитковецких, дізналася о тім доперва post festum.
Вже лиш пять селян-послів засяде в галицкім соймі, бо п. Валентій Яхим, вибраний послом з ниського округу, зложив мандат посольскій, а причину подав таку в листї до львівского Przegląd-y: "Дійшло до моєї відомости, що якась руска газета (гл. "Дѣло": Рух повиборчій, допись з Ниська) писала, мов-би я заохочений якимись обіцянками дався намовити до резигнації з вибору посла на сойм, яким мене почтили несподївано селяне в своїм окрузї. Я хочу написати, так як єсть. Як несподївано мене вибрано, так також несподївано я пересвідчився, що не маю довіря, бо вже суть такі, що менї завидують, ба навіть такі, що на мене голосували, тепер підписали протест против мого вибору. Тому гадаю собі — маю я бути уневажнений за-для протесту, то волю сам подякувати а то тим більше що в нашім окрузї суть три місточка, котрі вже тепер нарїкають, що коло их справ не буде кому заходитися; а що знаю, що они нарїкали-би лиш на мене — бо і правда, що не чую сил відповісти тій задачи — тому я погадав: лїпше від разу подякувати, як бути уневажненим на протест. Тілько єсть правди, котру прошу оповістити, щоби всї знали а мене не посуджували о нїякій интерес."
Дрібні вісти. Заступником комисаря правительственного, управляючого містом Ярославлем, именований тамошний адвокат д-р Яль. — У Львові помер старшій совітник скарбовий Кароль Якубек. — Окулист д-р Махек виїхав на кілька недїль до Франценсбаду. 