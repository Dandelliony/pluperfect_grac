◦ ◦ ◦ ◦ ◦ ◦ ◦ ◦ ◦ ◦

"Дванацятка" співаків-академиків під проводом пп. Партицкого й Остапа Нижанківского завитає — як звістно — і до Черновець. Тамошні Русини ладять ся устроїти світлий концерт при помочи "Дванацятки" на дохід фонду будови нашого національного театру. Також кіцманецкі Русини наміряють пійти слїдом за Чернівцями. В обох тих містах концерти відбудуть ся між 15 а 20 н. ст. вересня. Небавом буде се оголошене і запросини розішлють ся. Надїятись можна, що всї Русини з Буковини поспішать на концерти і зложать свою лепту на жертвенник вітчини!
Громада Медуха, повіта станіславівского; зголосила в тім же старостві — як доносять польскі ґазети, — перехід з обряду греко-кат. на обряд латиньскій. Справу сю розбирає тепер намістництво, котре має видати остаточне порішенє.
Д-р Герман Чокке, богословскій професор віденьского університету, совітник двору, прибув перед кількома днями до Львова, замешкав в латиньскій семинарії, і з якимсь світским товаришем був у св. Юра і в pyскій духовній семинарії. "Гал. Русь" підозріває, що д-р Чокке має місію — віддати заряд рускої семинарії Єзуїтам.
Підчас вправ війскових полків 95 і 55 в Унтерберґен коло Львова лучив ся 12 н. ст. серпня, як доносить Kur. Lw., незвичайний факт. В хвили коли полки наблизили ся до баталіону 95 полку, котрий представляв неприятеля, розляг ся з рядів сего-ж баталіону вистріл і куля перейшла о кілька кроків від стоячого полковника 95 полку, Джунія. По короткій хвили слїдував другій вистріл а куля перелетїла коло уха полковника, трафила одного фрайтра 55 полку, ранила єго і передерла на стоячім з заду фельдфебли блюзу. Заряджена ревізія карабінів не викрила нїчого.
Дрібні вісти. Цїсар дарував погорільцям громади Жовтанець повіта жовківского 80 зр. підпомоги. — Головно-командуючій ґенерал кн. Віндішґрец поверне 15 н. ст. серпня з відпустки до Львова. 