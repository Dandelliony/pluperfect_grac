Відозва

до всїх членів товариства політичного "Народна Рада" у Львові.
Видїл товариства політичного "Народна Рада" у Львові подає сим до прилюдної відомости, що дня 27 н. ст. (15) грудня 1892 року відбудуть ся
Треті загальні збори
членів товариства політичного "Народна Рада" у Львові в великій сали "Народного Дому" з слїдуючим дневним порядком:
1. О годинї 10-ій рано отворенє зборів головою товариства.
2. Справозданє видїлу з дїяльности товариства за час від сїчня 1891 року до грудня 1892 року.
3. Вибір нового видїлу товариства.
4. Предложенє "проґрами народної".
5. Поясненє теперішного становиска політичного Русинів.
6. Внесеня членів.
З уваги на розвій і значінє справи рускої для интересів народу руского в Галичинї, запрошує видїл всїх своїх членів до як найчисленнїйшої участи в сих загальних зборах, на котрих свобідно обговорені будуть всї наші жаданя в оборонї прав народу руского. Жиємо в добі важних подїй політичних, тож мусимо всї разом порозумітись, як нам дальше дїлати належить! Від порішеня сих загальних зборів залежати буде дальше поступованє Русинів в краю як також наших заступників народних в многих вельми важних справах теперішної хвилї.
Члени прибуваючі на загальні збори мають виказати ся картами членьскими або запрошенєм від видїлу товариства.
Хто хотїв би вписати ся в члени товариства політичного "Народна Рада" у Львові перед днем загальних зборів, зволить як найскорше прислати вкладку членьску в квотї 1 зр. а. в. на руки касієра товариства о. Ал. Стефановича [при ул. Вірменьскій нр. 2].
В кінци упрашає ся о вирівнанє залягаючих вкладок членьских.
Від Видїлу товариства політичного "Народна Рада" у Львові дня 1 н. ст. грудня 1892 р. 