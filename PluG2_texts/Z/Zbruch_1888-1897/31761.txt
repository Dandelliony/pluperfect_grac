Торжество Іорданьске. — Адвокати у Львові. — Помер Юліян Маляркевич. — Ордер золотого руна.

Торжество Іорданьске відбуло ся в суботу перед полуднем величаво, при сприяючій погодї. Впреосв. митрополит Сильвестер, окружений крилошанами і численним священьством освятив воду а відтак проводив поважному походови з численними процесіями львівских церквей довкола ринку і благословив вірних. Ринок був битком повний народу. В торжестві і походї взяли участь численні представителї властей правительственних, сенат університету з д-ром Сарницким на чолї, гр. Бадені, д-р Дамян Савчак і многі инші видні личности. Музика і компанія войска 30 полку піхоти були призначені до участи в торжестві. Одно лиш впадало в очи, що не можна було доглянути зеленоперих капелюхів львівскої ґенераліції.
Адвокатів у Львові, після виказу адвокатскої комнати, було з кінцем 1889 року 94, а коли дочислимо ще 89 адвокатів в 24 містах і місточках в окрузї львівскої комнати адвокатскої, то одержимо за загальне число адвокатів, вписаних на лісту львівскої комнати адвокатскої 183. По Львові має найбільше адвокатів Тернопіль, бо аж 19, відтак наступає Станиславів 16, Коломия 13, Золочів 5; Сокаль, Броди, Бережани, Бучач і Снятин мають по трех адвокатів, а инші місточка вже лиш по одному або по двох.
Юліян Маляркевич, совітник суду краєвого у Львові, помер 18 н. ст. сїчня 1890 по недовго й недузї в силї віку мужеского в 50 році житя. Був се муж великих здобностей, характеру чистого, судія гуманний. Яко адюнкт судовий стояв він в 1870-тих роках в рядї Русинів-патріотів в Перемишли; яко совітник суду в Станіславові а потому у Львові не міг покійний в послїдних лїтах, головно через нещастя родинні, брати голосної участи в справах народних, однакож де потреба вимагала, щоби заявити ся Русином, тогди покійний виступав публично і рїшучо. В Станіславові, де покійний дав ся пізнати з свого непохитного характеру, підняв був округ Русинів єго кандидатуру в р. 1889 до сойму. Вічна єму память!
Ордер золотого руна. Цісарским письмом відручним креовано десять нових рицарїв золотого руна. Між креованими єсть один архикнязь, два чужинці: кн. Альберт Таксис і горцоґ Ратибор, чотири Мадяри і три Австрійці. Ордер золотого руна le toison d'or основав Филип ІІІ., князь бурґундскій 10 сїчня 1429р. Після мира в Ваштадї надають сей ордер Австрія і Испанія. По ордерї "підвязки" єсть се найстаршій ордер в Европі. Золоте руно не єсть також ордером за заслуги, лиш відзнакою двірскою. Після статутів рицар золотого руна мусить бути католиком і висказатись 16 предками шляхтичами (при баварскім ордерї Ґеорґія вимагають 32 предків). В Австрії єсть тепер 85 властителїв золотого руна, а як кажуть, то може бути лиш 100 рицарів креованих. З мужів державних мають золоте руно: гр. Таффе, гр. Кальноки, угор. министер рільництва гр. Сапари, гр. Белькреди, гр. Трастмангдорф і кн. Шенбурґ. Девіза ордеру єсть Je l'aу empris (я предприняв). Такса при наданю ордеру, від котро нїколи не увільняють, виносить 1000 дукатів, з чого третина припадає для канцлера. Єсли відзначений ордером не заплатить такси, то в рік по відзначеню на 1 сїчня єго упоминають з канцелярії ордеру, відтак ждуть другій рік і знов упоминають а вкінци дають о всїм знати "шефови і суверенови" ордеру, с. є. цісареви. 