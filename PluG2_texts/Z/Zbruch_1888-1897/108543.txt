◦ ◦ ◦ ◦ ◦ ◦ ◦ ◦ ◦ ◦

    Перші загальні збори ново-завязаного товариства руских ремісників "Зоря" в Коломиї відбудуть ся дня 7 н. ст. падолиста о годинї 5-ій вечером у власнім льокали при улици Собіского ч. 1 напротив каварнї Corso. А на недїлю 8. н. ст. падолиста маємо честь запросити прихильних нам Русинів на святочне отворенє нашого молодого товариства, котре відбуде ся о годинї 4-ій з полудня в комнатах "Зорі". О годинї 8-ій вечером того-ж дня відбуде ся вечерок деклямаційно-вокальний, а відтак забава з танцями. Запрошення на вечерок дістати можна кождого дня в товаристві "Зоря" від години 7 до 9-ої вечером. — Оснувателї "Зорї" в Коломиї.   Вчерашний вечерок "Сокола" не дописав, але не забавою а гістьми. Забава під аранжеменством пп. Крижановского і Онишка йшла охочо до самого рана. До кадриля першого стануло 30 пар, і то самих замісцевих панночок, бо львівскі, як здаєть ся, застрайкували. А шкода, бо можна було весело і добре забавитися з нашими Соколами в гарних одягах сокільских і з нашою молодежію академічною, котра сим разом явила ся численно. Длятого всї, що не були вчера, най жалують. З каси ледви чи що прийде на будову власної хати "Сокола"...   Кс. Стояловского, увязненого 27-ого с. м. в Сяноцї — як показує ся за відоме віче в Риманові, именно за "підбурюванє зібраного народу і за небезпечні грозьби против комісаря Лемиковского" — випущено 1-ого с. м. з вязницї на вільну стопу по переведеню слїдства і переслуханю свідків на місци в Риманові.   Елєктричний трамвай у Львові перейде незадовго вже цїлковито на власність громади. Коли дня 1. серпня с. р. перейшов він під заряд міста, треба було сконстатувати дїйстні кошти будови єго, бо після контракту громада купила той трамвай від фірми Сіменс і Гальске за цїну коштів будови. В двох місяцях покінчено обрахунок коштів, а вислїд показав ся такій: дїйстні [сконстатовані кошти будови трамваю виносили 752 094 зр.; инвентар запасовий приладів, мундурів і т. д. обнятий громадою з днем 1 серпня представляє вартість 19 349 зр. 31 кр., отже громада мала би заплатити разом 771.443 зр. 31 кр. Крім тої квоти має після контракту громада заплатити згаданій фірмі ще 6% від цїни купна за весь той час, як обняла трамвай в свій заряд, т. є. від 1-ого серпня с. р. аж до часу дїйстної виплати, а се винесе 4.000 зр. місячно. Комісія нїчого рішучого не ухвалила, а вибрала підкомітет, зложений з радника маґістрату Лишковского, бар. Ґостковского і д-ра Лєвенштайна, і той має виготовити предложенє. Потім збере ся комісія і коли на підставі єї вислїдів западе ухвала ради міскої щодо виплати фірмі Сіменс і Гальске цїни купна, тогдї розвяже ся з нею контракт і громада міста стане виключною властителькою трамваю елєктричною.   Контр-демонстрація православних россійских кругів церковних на 300-лїтні торжества ювілейні унії берестейскої. — Праса россійска, обговорюючи торжества ювілейні в Галичинї, назвала их польско-клєрикальною демонстрацією політичною, а заразом старала ся тенденційним представленєм фактів историчних пересвідчити свої круги церковні о потребі політичної контрдемонстрації. В поодиноких ґазетах поміщено розвідки историчні з часів унії берестейскої, при чім розуміє ся звернено головну вагу на се, що унія була актом і дїлом насильства. Між иншими "Світъ", популярний орґан панславістичний, так описує хід синоду берестейского: "Войска польскі, що стояли тодї в Берестю литовскім, арештували кождого, кого підозрівано о опір против унії. Арештованих було дуже много і ними заповнено пивницї та льохи католицких монастирів в Берестю, де их піддавано тортурам і многих дїйстно замучено. В числї тих мучеників за віру православну найшов ся також гетьман україньскій Теодор Косиньскій, котрого живцем замуровано в монастирі Августинів. Упоравши ся в сей спосіб зі всїми, хто ино міг стояти на завадї; зібрані на синод приступили до свого дїла слїдуючого дня, в суботу 9 жовтня. "По такім підготовленю опінії в ґазетах, можна було приступити до церковно-політичної демонстрації. І так за згодою і дозволом холмско-варшавского архієрея відбуло ся з містї Тересполю під Берестем торжественне богослуженє поминальне "за упокій душі гетьмана Теодора Косиньского і тих всїх, що тогдї житє віддали за правду". По богослуженю виголосив місцевий священик відповідну торжеству проповідь, котрої — як впевняє "Варш. Дневник" — вислухали многі интеліґентні особи з Берестя з боговійностію і напруженєм.   Дрібні вісти. Стан. ґр. Бадені купив по Коропци знов маєтність Зубрець від Альфреда Мисловского. — В Кракові розійшла ся вість про замах на заступника прокуратора радника Калитовского, бо в єго бюрі в надпрокураторії на другім поверсї знайдено розбиту шибу і кулю оловяну; але по енерґічнім слїдстві поліції виявило ся, що то два хлопцї, замість каміня, вложили до пращі знайдену кульку і зі збитків кинули єї туда. — В Кракові увязнив судя слїдчій Турович редактора часописи "Prawa ludu" Біктора Баланду підозріного о переступленє §.24. закона прасового [розширюванє сконфіскованих письм]. — Трицять громад жидівских з Чехії завязало союз громадь жидівских.   Дѣло 