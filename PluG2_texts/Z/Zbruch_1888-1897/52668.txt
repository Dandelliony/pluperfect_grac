◦ ◦ ◦ ◦ ◦ ◦ ◦ ◦ ◦ ◦

Під Судовою Вишнею 11 н. ст. червня поїзд курєрскій идучій з Кракова до Львова мало що не переїхав віз, на котрім сидїв о. Антоній, реформат з Судової Вишнї. Віз їхав по при насип, коли нараз конї побачивши надходячій поїзд, сполошили ся і виїхали на шлях зелїзничій. На щастє спостеріг се машиніст і задержав поїзд.
Рішенє трибуналу адміністраційного. З нагоди рішеня одної політичної власти першої инстанції, після котрої нотарів треба би вписувати в лісту виборцїв сеї місцевости, де урядують, мав трибунал адміністраційний рішити чи нотарів має уважати ся за урядників державних, бо лиш в тім случаю одержують они вже за-для свого урядованя право приналежности. Трибунал адміністраційний знїс рішенє староства яко незаконне, подавши мотиви, що нотаріят єсть вправдї урядом і що визначене місце нотареви становить єго стале місце урядованя, але з того ще не виходить, щоби нотаря уважати за державного урядника. Щоби таким бути, треба бути вписаним в якусь клясу ранґи і побирати платню державну а сего нема у нотарів. Вже сам реґулямін нотаріятскій назначає, що уряд нотаря не може бути получений рівночасно з урядом державним.
Дрібні вісти. Цїсар дарував громадї Добровідка повіта коломийского 100 зр. підпомоги на будову школи. — Архикнязь Альбрехт, відбувши инспекцію в Ярослави і Перемишли, виїхав 10 н. ст. червня до Опави на Шлезку. — Намістництво позволило Ильї Менкесови, предприємцеви будівляному у Львові і єго дїтям змінити родове назвиско на "Мелиньскій". — Хто би мав на продаж рочники "3орі" з рр. 1881 і 1887 зводить повідомити редакцію "Дѣла". 