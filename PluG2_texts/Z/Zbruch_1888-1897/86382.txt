Ґалицкі школи середні.

З предложеного соймови справозданя краєвої ради шкільної за роки 1892/3 i 1893/4 подаємо ще отсі дані: Всїх шкіл середних в Галичинї єсть тепер 33, а то 29 ґімназій і 4 школи реальні. З ґімназій єсть одна приватна в Хирові, а три ґімназії низші: в Бучачи, V. у Львові і в Подґуржу. Повних шкіл реальних єсть 3, низша 1 в Тернополи.   Всїх учеників записало ся на рік 1893/4: до ґімназій 12.707, до шкіл реальних 1.360, разом 14.067. В порівнаню з роком шкільним 1892/3 убуло в ґімназіях учеників 178, в школах реальних прибуло 136, отже разом убуло учеників. Що-до численности учеників идуть по собі заведеня наукові в такім порядку: ґімназія в Перемишли має 771 учеників (властиво се дві ґімназії, польска з 534 учениками і руска з 237), IV. ґімназія у Львові 653, ґімназія в Ряшеві 631, V. ґімназія у Львові 602, ґімназія Франца Іосифа у Львові 577, в Станиславові 575, в Коломиї 559 (479 в польскій і 80 в рускій), в Тарнові 554, св. Анни в Кракові 552, руска у Львові 509, в Яслї 504, III. в Кракові 502, школа реальна в Кракові 496, у Львові 493, ґімназія в Тернополи 470, св. Яцка в Кракові 450, в Самборі 450, в Бродах 428, в Ярослави 424, в Бережанах 370, ІІ. у Львові 358, в Бохнн 352, в Стрию 334, в Золочеві 299, в Бучачи 285, в Хирові 279, в Дрогобичи 273, в Вадовицях 272, в Новім Санчи 261, школа реальна в Станиславові 242, ґімназія в Подґуржу 133 і школа реальна в Тернополи 129. Руска ґімназія у Львові і обі неповні ґімназії в Перемишли і Коломиї числять с. р. 826 учеників.   Що до віроисповіданя дїлять ся ученики в той спосіб: Греко-кат. обряду єсть 2305 в ґімназіях і 73 в школах реальних, разом 2378; римо-кат. в ґімназіях 7249, в реальних 872, разом 8121; жидів в ґімназіях 2169, в реальних 146, разом 2315; вірмен єсть 56, православних 7, евангеликів 84, инших віроисповідань 7. За Русинів признало ся в ґімназіях 2226 учеників, в реальних 65, разом 2291, за Поляків в ґімназіях 9155, в реальних 1029, разом 10.184; Нїмцїв начислено взагалї 480, Чехів 10, і по одному Словінцеви та Мадярови.   Дѣло 