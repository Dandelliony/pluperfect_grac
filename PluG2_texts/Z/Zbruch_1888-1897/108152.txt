◦ ◦ ◦ ◦ ◦ ◦ ◦ ◦ ◦ ◦

    Заходом руского товариства педаґоґічного відбуде ся ряд відчитів у Львові в комнатах Рускої Бесїди. До першого відчиту упрошено п. директора Ол. Борковского. Відчит єго на тему "Чи вихованє молодежи залежить тілько від дому і школи?" відбуде ся в суботу 17-ого жовтня с. р. в комнатї Рускої Бесїди о годинї 5½ пополудни. Сподїваємо ся, що так цїкава тема спонукає львівских громадян і громадянок до як найчисленнїйшої участи. Вступ безплатний і без нїяких спеціяльних запрошень.   Торжество відкритя нового шкільного року в львівскім університетї відбуло ся сегодня. По службі Божій в костелї св. Миколая професори під проводом ректора і проректора, попереджені відзнаками дотичних видїлів, удали ся до університету. На будинку повівали хоругви: на самім передї краски польскої, в серединї австрійскої, а на кінци краєвої; про руску розумієсь "zapomniano"... навіть в часї ректорства Русина о. д-ра Іосифа Комарницкого. Авлю університетску заповнили академики і публика, переважно женщини. На лицях Русинів слїдно було якась веселе дожиданє; очевидно ждано почути з уст ректора, руского священика, руске слово. Ректор і професори заняли свої місця. Коло ректора сїв вірменьскій архіепископ і два латиньскі каноніки. За хвилю промовив о. ректор: "Z wezwaniem і рomocą Ducha św. otwieram rok szkolny..." і "калїчив" по польски до кінця! Ликуй Руси галицка! Важнїйшими моментами в сїй промові була похвала професорів львівского і краківского університету за те, що устроїли сего року "wieс katolicki" у Львові, а відтак поклик до молодежи, щоби жила в "miłości bratersk-ій" і в "tolerancyi" — чи в такій, як показав сам о. ректор знеґувавши руску мову? — Торжество закінчив д-р Твардовскій відчитом "Психольоґія в відношеню до фізіольоґії і фільософії".   З деканата олеського просять нас занотувати, що в днях 10, 11 і 12 жовтня с. р. відбуде ся в Боложинові шеста з ряду місія духовна в деканатї олеськім. Проповідати будуть що-найлучші сили з-між клира содеканального.   Дѣло 