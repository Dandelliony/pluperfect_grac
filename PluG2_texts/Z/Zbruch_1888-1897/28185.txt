◦ ◦ ◦ ◦ ◦ ◦ ◦ ◦ ◦ ◦

В справі побуту консуля россійского в Коломиї підчас гостини членів "Академического Кружка" виїхала туди комисія з ц. к. намістництва, щоби на місци розслїдити справу. Віденьска офиціяльна Politische Correspondez помістила оногди вість, що нїби-то в Кіеві задержано ще в тюрмі кількох увязнених в наслїдок заверухи в Галичинї, між инчими Деґена і Арабажина. Вість ся єсть ложна. Деґен і Арабажин давно вже на воли. Тай инакше бути не могло, бо як можна за нїчо, безневинно, мучити людей по криминалах! Що більше, з Россії доходять вісти, що начальник кіевскої жандармерії Новицкій дістав з Петербурга "виговор" за то, що на основі доносу з Галичини казав поарештувати молодїж, навіть дїтей (бо одну 15 лїтну дївчину!) і тим тілько розярив уми на полудни Россії...
В равскім повітї в селї Улицку засеквестровано, злицитовано і викинено з хати Ярослава Ковальского, писаря громадского — того самого, що то був обжалований о розтрату публичних грошей, а при кождих виборах повнив ролю польского агитатора. Кажуть, що Ковальского викидали з хати в пору, коли він лежав на постели, а нїхто не прийшов єму в поміч...
Дрібні вісти. Громада Лодина, пов. сяніцкого, одержала від цісаря 50 зр. підпомоги на будову школи. — Доповняючі вибори одного члена з більших посїлостей до ради повітової в Залїщиках розписані на день 26 падолиста с. р. — При реставрації львівскої школи ветеринарії упали вчера тесля і бляхар з даху на землю і тяжко потовклися, так що треба було відставити их до шпиталю. — В Целювацу далось почути минувшої суботи досить сильне трясенє землї, треваюче зі дві минути, з північного всходу на полудневий захід.
Благодать реформи Василіян Єзуїтами проявилася уже в Лаврові. Була там ще від 1780 р. головна школа народна, до котрої ходило богато хлопців з околиці а навіть з дальших сторін, бо в Старім-містї і Турці шкіл таких ще не було. Школа та видала много людей письменних. Єзуїти, осївши в Лаврові, отворили зразу три кляси, потім чотири. Хлопців ходило досить, почали були вже записуватись до якогось apostolstwa і мовити молитви пересуваючи пацьорки на нитці. А сего року зайшла якась причина і Єзуїти школу замкнули. Окружна рада шкільна суятиться, але не може знайти на то ради. Єзуїти кажуть, що они не обовязані удержувати школу і не мають на то средств. А Василіяне прецінь сто лїт держали школу в Лаврові!
Управляючій Совіт Народного Дому у Львові розписав конкурс: 1) на три стипендії з фондації бл. п. Петра Целевича, річно по 100 зр., призначені в першій линії для свояків фондатора, а відтак для других компетентів рускої народности, посїщаючих университет, технику або середні школи; 2) на одну стипендію з тої самої фондації, річно по 50 зр., призначену для студентів университету; 3) на одну стипендію имени архикнягинї Гизелї з фондації Народного Дому, річно по 100 зр., призначену для учениць женьских семинарій учительских; 4) на одну стипендію з фондації Андрїя і Анни Бурачиньских, річно по 50 зр., призначену в першій линії для свояків фондатора. Поданя вносити треба до управляючого Совіту Народного Дому через верховні власти відповідних заведень наукових до 3 (15) падолиста с. р. 