◦ ◦ ◦ ◦ ◦ ◦ ◦ ◦ ◦ ◦

Заступником голови товариства "Просвіти" — на місци уступившого п. Ол. Барвіньского — вибрав видїл на вчерашнім засїданю о. сов. Ал. Тороньского, катихита рускої ґімназії. О. Тороньскій, яко найстаршій віком видїловий, і доси проводив видїлови в часї неприсутности бувшого заступника голови товариства.   Свячене в "Зорі", товаристві руских ремісників у Львові, відбуло ся в недїлю 21 н. ст. цвітня. Від 12-ої години почав льокаль товариства заповняти ся членами-ремісниками і членами почетними. Около 1-ої години прибув Є. Ексц. митроп. Сильвестер в супроводї капеляна о. Яцковского. При входї повитали достойного Гостя уставлені в шпалєр члени "Зорі" з заступником голови п. Ковальским, а в комнатї голова п. Нагірний. По довершенім посвяченю пасхи о. Яримовичем промовив Впреосвящений, поясняючи значінє празника Воскресеня Христового, а закінчив довшу свою промову желанєм, щоби Всевишній позволив "Зорі" чим-скорше обходити таке свято у власній хатї. З правдивою вдякою за ті щирі бажаня і в повнім святочнім настрою приступили присутні до Впреосвященого подїлити ся свяченим яйцем, по чім всї засїли при столах до перекуски. З почетних членів взяли участь в тім празнику пп. Григорій Врецьона, д-р Кость Левицкій і д-р Лев Павенцкій. З представителїв товариств примітили ми відпоручників руского "Сокола". Першій тоаст піднїс голова п. Нагірний в честь Впреосвященого, щирого покровителя товариства, а Впреосвящений внїс тоаст на розвій товариства. По півгодиннім побутї між зібраними Є. Е. митрополит відїхав, зложивши при прощаню на руки голови товариства 50 зр. на збільшенє фонду "Зорі". До сеї суми призбирав опісля п. Врецьона між присутними ще по над 12 зр. З дальших тоастів і промов нотуємо: тоаст п. Нагірного в честь членів почетних, котрі радою і підмогою дбають о розвій товариства; промову друкарів пп. Ив. Возняка і Данилюка о вазї ширеня рускої идеї по-між рускими ремісниками; тоаст д-ра К. Левицкого в руки п. Ковальского в честь тих майстрів, котрі щиро трудять ся для розвою товариства, і инші. При бесїдах, тоастах та співах "Христос воскресе" забавили ся зібрані до години 3-ої по полудни.   Д-р Олександер Колесса — як доносить "Буковина" — затверджений вже міністерством просвіти яко доцент університету для рускої мови і літератури.   Першій ново-заведений поїзд блискавичний виїхав на пробу вчера зі Львова о 9.16 годинї рано, а до Кракова приїхав на годину 2.16 пополудни. Окрема комісія під проводом заступника директора руху п. Черного-Шварценберґа їхала до Ряшева. На найдовшій просторони безперестанковій між Львовом а Перемишлем колїс не мащено і оси під машиною й возами надто не розігріли ся. В Ряшеві переняла догляд комісія краківска. Проба повела ся.   Робітники львівскі постановили 23 н. ст. цвітня на зборах, які відбули ся в товаристві "Ґвязда", святкувати день 1-ого мая. Найбільше промов проголошено за загальним голосованєм і за осьми-годинним днем робочим, а також за реформами податковою і карною.   Фалшівники грошей. Як доносять з Тернополя, попала жандармерія на слїд спілки фальшивників грошей. Два селяне з Лановець під Борщевом, Михайло Стшемєнь і Лука Мілхєр, чеканили "шістки" з плохого матеріялу і пускали між людей, аж тепер попали ся в руки жандармерії і до вязницї в Тернополи.   Огнї. Дня 6 н. ст. цвітня погоріло в селї Горпинї, каменецкого повіта, шість селяньских господарств і одно жидівске. Пожар погашено, але другого дня знов займили ся хати поблизькі від вчерашного пожарища і згоріло сїм загород. Огонь перенесло на обійстє двірске і там згоріли шпихлїр і будинки господарскі з всею пашею. Ба ще не конець, бо в два днї пізнїйше по тім самім боцї села поновив ся пожар і знов згоріли дві хати селяньскі а одна жидівска. Люде підозрівають, що якась злобна рука огонь підкладала, длятого стережуть вже своїх хат днем і ночью. Пятьох селян і оден жид були обезпечені; шкода 12.000 зр. — Дня 15 н. ст. цвітня погоріло сїмох селян в Новици коло Калуша; шкода, в части забезпечена, 3.464 зр.   Дрібні вісти. Д-р Володимир Янович з Станиславівщини, б. член товариства "Сїч", осїв яко практикуючій лїкар у Відни VII. Bezirk Siebensterngasse 58. Препоручаємо єго землякам, що шукають поради лїкарскої в клініках віденьских. — Заупокійне богослуженє за померших членів Ставропигійского Института відправить ся 25 н. ст. цвітня о 9-ій год. рано в церкві Успеньскій. — На буковиньскій льокальній зелїзници Рагоза-Молдавиця руска застановлено рух до 2 н. ст. мая, з причини направи мосту. — Бувшій посол до сойму, лїкар д-р Верницкій, именований начальником філії банку гіпотечного в Кракові.   Дѣло 