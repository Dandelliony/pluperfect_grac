◦ ◦ ◦ ◦ ◦ ◦ ◦ ◦ ◦ ◦

Град. Сезон градовий в Галичинї вже розпочав ся. Дня 3 н. ст. мая упав в Ґдові повіта велицкого коло 2-ої години по полудни дуже сильний град величини волоского оріха. Рівночасно лютила ся буря з громами. Град падав чверть години і покрив поля грубою верствою.
Буковиньскі митові дефравдації. Два головні обжаловані в тім процесї, совітник двору Тшцїнецкій, бувшій начальник скарбової дирекції в Чернівцях і Шпендлінґ, старшій контрольор скарбовий, внесли — як доносить Presse — до віденьского суду краєвого просьби, щоби им вільно було їхати до Відня на власні кошти без ескорти жандармерії, бо се викликало би в Чернівцях велику сензацію. Просьба, котру підпер краєвий суд, находить ся тепер в висшім судї. Совітник двору Тшцїнецкій і Шлендлінґ просили рівночасно, щоби ескортованє их до Відня, поручено двом віденьским детективам. Віденьскі функціонарі судові, котрі були виделєґовані перед чотирма місяцями до Черновець, а то: совітник суду краєвого д-р Фріммель, яко судья слїдчій й заступник прокуратора Крейчи, приїдуть вже сими днями до Відня, бо задача их вже скінчена. Прокуратор Крейчи віддав вже акт обжалованя судови краєвому. Акт сей обіймає 80 листів і обжаловує 22 особи.
Цїсар приймав вчера на авдієнції депутацію міста Самбора, зложену з директора ґімназії Петелєнца, бурмістра д-ра Будзиновского і купця Кольмана в справі тамошної ґімназії. Були они також у міністрів Ґавча, Залєского і Штайнбаха. Міністри обіцяли увзгляднити бажанє міста Самбора, що до увільненя міста від престації на ґімназію.
З Кієва доносять до часописей, що в Великій четвер перейшло в Радивилові 75 осіб на православіє. Всї они прибули з Галичини, а в тім числї було 4 католиків і 71 уніятів. В радивилівскій церкви протоєрей Петровскій довершив хрещенія а відтак заряджено на тих людей складку. До Радивилова стягнув их Білецкій і намовив их до переходу на православіє.
В станї здоровля посла Юліяна Романчука не зайшла нїяка зміна, хиба, що недужій — з причини кількомісячного вже лежаня, зовсїм натурально, трохи більше ослаблений. Від часу переведеної операцій инфільтрата в яминї черевній минає чотири тижднї. В сїм тиждни почав брати купелї. Опіку лїкарску має незвичайно щиру — особливо від д-ра Яни, а по тім і від д-ра Шрама. Вп. посол, хоч прикований до ложа недуги, читає лекші річи і ґазети, і дуже живо та ревно интересує ся нашими справами народними.
Старі банкноти однореньскові що мають дату "1 сїчня 1882", можна виміняти ще лиш до 30 червня 1892, а то: в державних касах центральних у Відни, в центральній касї державній в Будапештї, в головних касах краєвих і в краєвих касах скарбових, в краєвих урядах виплати і в головній касї державній в Загребі. Від 1 липня 1892 р. аж до 31 грудня 1893 р. можна буде виміняти згадані банкноти лиш за формальним поданєм до міністерства скарбу на стемпли. По 31 грудня 1893 р. не можна вже буде тих банкотів виміняти і они будуть зовсїм без вартости.
Екс-цїсарева Евгенія працює тепер над виготовленєм своїх памятників, котрих виданє має наступити по єї смерти. Після анґлійских ґазет, памятники будуть обнимати богато подробиць, дотикаючих закулісової політики цїсаря Наполеона III.
Похорон бл. п. ґенерала Людвика Сембратовича відбув ся дня 4 н. ст. мая в Кракові при величезнім здвизї народу і при участи цїлої краківскої залоги. Величезний похід похоронний отвирала ескадрона 11 полку уланів, попереджаючи команданта кріпости ґенерала Вальдшгедтена, окруженого штабом і доводячого цїлим походом. За командуючим ишла 23 бриґада піхоти під командою ґенерала Міллєра, а то 2. і 5. баталіон І. полку инжинірії та 13. і 56. полки піхоти. За бриґадою їхав віз, заповнений вінцями, що зложили товариші покійного, прия телї і знакомі. За возом ведено коня покійного. Перед домовиною, зложеною на шестикіннім караванї, ишли: крилошанин о. Борсук враз з прибувшими зі Львова крилошанами оо. Туркевичем і Василевским. За домовиною йшла найблизша родина, між нею Впреосв. митрополить, а дальше цїлий корпус офіцирів і урядників войскових, депутація 5-ої дивізії з Оломуца враз з командантом корпусу ґен. Кріґгамером і ґенераліцією. Похід замикала 24 бриґада піхоти під командою ґен. Ґуттенберґа, зложена з 20. і 57. полків піхоти. На самім кінци ишли 3 батерії артилєрії. Музики полкові грали на переміну похоронні марші і так похід дійшов до краківского кладовища. Над гробом давав пращальні сальви кождий баталіон піхоти і кожда гармата з-осібна. Покійного зложено у власнім гробі. На другій день відбуло ся за душу бл. п. Дюдвика Сембратовича в костелї св. Петра поминальне богослуженє, на котрім явили ся крім ґенераліції і корпусу офіцирского, також делєґат намістництва Лясковскій і директор поліції д-р Короткевич.
Дрібні вісти. Цїсар дарував громадї Вислочок, в повіті сяніцкім 50 зр. на сплату довгу, затягненого на будову школи. — Архикнязь Райнер приїхав оногди вечером до Кракова на инспекцію оборони краєвої. — Місточко Буківско в Сяніцкім надало послови Едвардови Гнївошови почетне горожаньство. 