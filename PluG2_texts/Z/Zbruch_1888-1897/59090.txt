◦ ◦ ◦ ◦ ◦ ◦ ◦ ◦ ◦ ◦

В Косові і Кутах панує страшна инфлюенца. В Кутах — як пише одна польска часопись — на 8000 населеня лежить 7000 хорих. Навіть пси, коти і худоба хоруют на сю слабість. Лїкарі кажуть, що причиною слабости єсть питє води в Черемоша.
Против налїплюваня на стїнах посмертних плякатів, котрих незмірне число явилось в послїдних часах на рогах львівских улиць, виступали польскій часописи і візвали маґістрат, щоби позволив налїпляти ті картки лише на церквах та костелах. Справою сею займала ся вчера рада міста Львова і всї радні згодили ся на се, що звичай лїпленя клєпсидр на всїх улицях треба закинути. В тій цїли маґістрат має візвати предприємства похоронні, щоби лепили посмертні картки лише на церквах та костелах.
Самоубійства. З Городка доносять нам, що там Гринько Борецкій, рекрут 89-го полку піхоти, родом з Орхович, повіта мостиского, застрілив ся дня 16 с. м. о годинї 8 вечером. Набій до карабіну витягнув з патронташа свого старшого товариша Андрія Гаврона. Причина самоубійства така: В роцї 1890 заасентеровано єго яко рекляманта до резерви доповняючої, відслужив вісїм недїль і пійшов на урльоп. Він зараз і оженив ся. Тимчасом сего року на веснї комісія асентерункова узнала єго молодшого брата спосібним до працї, на тій підставі Гринько стратив право реклямації і єго покликано до чинної служби на три роки. Мусїв покинути господарство, жінку й дитину, і очевидно з туги відобрав собі житє. — В Ярославі відобрав собі житє вистрілом з револьверу офіцир артилєрії, Мих. Бахер. — У Львові застрілив ся минувшої ночи Стан. Штрайт, дієтарій прокураторії скарбу. Причиною самоубійства мала бути пригода любовна.
Нове банкротство в Берлинї. Банкир Едв. Мас з Шарльоттенбурґа повідомив поліцію, що зі зложених у него депозитів стратив суму 400.000 марок. В тій сумі містить ся 100.000 марок, належачих до сиріт і 20.000 марок з фондів церковних. Банкротство Маса толкують собі розтратним житєм банкира. Пассиви сягають до 600.000 марок. Банкира арештовано.
Брутальний поступок радикальної кліки в "Академічнім Братстві", котра, щоби мати більшість в товаристві, виключила значне число товаришів від принятя в члени товариства, викликав у всїх честних людей у Львові велике обуренє. Показує ся, що тая кліка, для своїх цїлей, не зжахнесь перед нїякими, хоч би й найбрутальнїйшими способами Неблагородний поступок кліки супротив товаришів-академиків тої самої народности, лиш відмінних в дечім пересвідчень, дає на всякій спосіб дуже сумне свідоцтво тій частинї рускої молодежи, котра словами видає себе за представительку "всесвітних поступових идей", "свободи думки і пересвідчень", а в практичнім своїм дїланю може послужити за взорець найбільшим сатрапам... Жаль, великій жаль, що за арену для практичного здїйстнюваня своїх "всесвітних" идей тая кліка обібрала собі "Академічне Братство", котре від свого заснованя яко "Дружній Лихварь" до остатного часу не знало такого "поступу", як отсе тепер проявив ся...
Дрібні вісти. Цїсар дарував громадї Темерівцї в повітї станіславівскім 50 зр. підпомоги на будову церкви. 