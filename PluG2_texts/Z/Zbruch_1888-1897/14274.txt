Сойм ухвалив. — Новий театр надвірний у Відни. 

При спеціяльній дебатї буджетовій ухвалив сойм між иншим: для руско-народного театру на руки товариства „Рускої Бесїди" у Львові 6.000 зр, для товариства „Просвіти" 1000 зр.; на видавництво „Историчної Библіотеки" Ол. Барвіньского 500 зр., для „Академичного Братства" 100 зр., для „Часописи Шкільної" 500 зр., для кількох бурс руских по 100 зр. — Над внесенєм пос. Антоневича о субвенцію для общества им. Качковского вивязалася горяча дебата („против" промовляли пп. Скалковскій, о. Ковальскій, Хшановскій, Мерунович), а при голосованю внесенє д-ра Антоневича упало; голосували за ним лише 4 посли: д-р Антоневич, Романчук, Сїчиньскій і Лїнинскій; посли Бережницкій, Охримович і Мандичевскій не були в сали, а митр. Сембратович, хоч був в сали, не голосував за субвенцією обществу им. Качковского. При позиції: „Субвенція 4.500 зр. для интернату ксс. Змартвихвстанців" забрав слово пос. Романчук і заявив, що Русини противляться тій субвенції і за нею голосувати не будуть.
Ювилей 25 лїтного истнованя гр.-вост. школи реальної в Чернівцях відбувся дня 3 с. м. в присутности президента краю і инших представителїв черновецких властей, крім митрополита. По привітї гостей директором школи виголосив цілогодинну бесїду проф. Єрот. Пигуляк по нїмецки; представивши важність наук в загалї а реальної з-осібна, закінчив многолїтством для цісаря. Президент і другі достойники гратульовали п. Пигулякови єму бесїди. Потім відспївано кантату і відкрито памятну таблицю. Опісля гостї оглядали виставу рисунків теперішних і бувших учеників школи, межи котрими відзначались образи Пигуляка і єго учеників і академика Ивасюка. Наконець ученики держали промови по румуньски, англійски, француски і по руски.
Новий театр надвірний у Відни, отворений торжественно сими днями першим представленєм в присутности цісаря, належить безперечно до найкрасших в світї. А архитектура єго зовсїм приложена до ціли і призначеня будинку. Вікна і льожї виходять на Ringstrasse. Підчас коли театр освічений в серединї, сіяє він також цілий на внї. До кождої салї ведуть окремі сходи, так само і до сцени, а всї виходять до просторих коридорів і до гардероби. З кождого поверха може вийти так много зрітелїв, що глота єсть неможлива. Конструкція сцени зелїзна; саму сцену можна спустити в діл. Освітленє не ґазове, але електричне: 8 машин динамо-електричних, з силою 1.350 коней, находяться в окремих будинках. Сцена освічена блеском рівним силї 50.000 свічок. Ціла конструкція салї зелїзна а місць єсть на 1500 людей. Щоби описати весь устрій і всї оздоби сего театру, на то треба би дуже богато місця. — В день отвореня того театру почалася вже від полудня така глота при касї, що незадовго всї входи і весь пляц вокруг театру так заляг нарід, що вози не могли переїздити, а порядок удержувала публична сторожа піша, та кінна. Щасливий був той, хто дістав билет, а більшість відійшла з обштовханими боками.  