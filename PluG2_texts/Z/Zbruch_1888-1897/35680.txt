◦ ◦ ◦ ◦ ◦ ◦ ◦ ◦ ◦ ◦

Депутація екзекуторів податкових з Галичини була оногди на авдієнції у цїсаря з просьбою о стабілізацію. Цїсар впевнив депутацію, що зажадає від компетентних властей справозданя в тім напрямі.
Будова другої церкви міскої у Львові при "Народнім Домі" продовжає ся. Незадовго зачнуть будуватись дві копули на фронтових вежах (звіницях). Можна надїятись, що обі копули і внїшні роботи мулярскі покінчать ся сего року та руштованя здіймуть ся, бо того і маґістрат львівскій доконче домагає ся. На слїдуючі роки лишать ся отсі роботи: покритє головної копули, котра буде з зелїза і міди та коштувати буде до 10.000 зр.; звичайні мулярскі і численні декоративні роботи в копулї на склеплїнях та стїнах у внутри церкви; будова хору і перебудованє ґалєрій та заосмотренє их балюстрадами; вставленє численних вікон з закрашеного скла, вичищенє помосту церковного з шутру і покладенє асфальтового помосту, купно і поміщенє звонів, окруженє церкви зелїзними штахетами на камінній основі, внутрішнє украшенє і много инших робіт.
Єзуїти в Чернівцях. Минувшої суботи радила черновецка рада міска над справою Єзуїтів. Провінціял Єзуїтів подав просьбу о безплатне відступленє ґрунту на будову латиньского костела в Чернівцях. Маґістрат черновецкій рішив подарувати такій ґрунт для римо-католицкої парохії черновецкої, а секції ради міскої, правнича і скарбова, предложили дарувати сей ґрунт таки безпосередно для Єзуїтів. Нарада і дискусія тревали кілька годин, але не порішено ще остаточно сеї справи.
З Крехова пишуть нам: Вість подана в ч. 75 "Дѣла", мов би начальник громади Крехова брав по 50 кр. від людей, що одержали запомогу а відтак єго за тоє староство жовівске суспендовало — єсть неправдива, бо начальник Максим Духан нї не казав собі платити по 50 кр., нї не був покликаний в тій справі до староства і суспендований — а противно єсть і на дальше начальником громади Крехова. — [Подану нами вість в ч. 75-ім взяли ми з "Черв. Руси", котра єї одержала від свого дописувателя. Прим. Ред.]
Огнї. В селї Хоросткові під Галичем погоріло дня 29 н. ст. цвітня 50 загород селяньских. — З четверга на пятницю в ночи погорів дім почтового офіціяла п. Комана на Клепарові коло Львова. Міска сторожа огнева наспіла на ратунок, але з дому лишились вже лиш голі мури. Огонь мабуть підложено. Коли вже всї в домі заснули, роздала ся наперед сильна детонація, котра побудила сплячих, а відтак побачили огонь в трех місцях.
Нові посади ветеринарскі, числом понад 30, мають установитись на граници Галичини. Ті ветеринарі, именовані правительством, мали би чинности ревізорів худоби, як се тепер єсть в Буковинї. Ті ветеринарі пятнували би худобу і безроги через татуованє.
Дрібні вісти. Віцепрезидент намістництва п. Иван Лідль вернув до Львова з Велички, де перевів люстрацію староства. — Стефан Городискій, бувшій директор заведеня контумаційного в Підволочисках а тепер ветеринар повітовий в Перемишли, упокоїв ся дня 23 н. ст. цвітня с. р. — П. Л. Хотінер з Підкаменя одержав в львівскій школї ветеринарії степень лїкаря ветеринарійного. 