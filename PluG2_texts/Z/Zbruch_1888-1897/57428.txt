Пруска часопись о відносинах в Австро-Угорщинї.

Австрійскі нїмецкі дневники приносять в повній основі дуже замітну статью берлиньскої Neue Preussische (Kreuz-) Zeitung п. заг. "Становище тридержаввого союза до Румунів і найновійшій замах партії Кошута на Габсбургску корону". Статья ся буде цїкава і для наших читателїв, тим більше, що в нїй згадуєсь і про Русинів.
"Віденьскі і пештеньскі дневники — пише N. Pr. (Kr.-) Ztg. — загалом невдоволені з того, що ми жадаємо ясного означеня становища тридержавного союза до Румунії.
"Се невдоволенє жидівских орґанів ми розуміємо, бо при тім треба би діткнути особливих відносин Угорщини. Угорщина єсть нинї найкрісшою опорою жидови в цїлій Европі, длятого тая т. зв. держава має значінє для жидівскої праси цїлого світа Noli me tangere, хоч жиди добре знають, що в краях корони св. Стефана допчуть ногами такі річи, за котрими жидівска праса всюда стоїть аж надто ревно.
"Віденьска "Presse" каже, що у Відни і Берлинї справа Румунії зовсїм ясна, а на кілька днїв перед тим писала, що "тридержавний союз не може Румунії ґарантувати нинїшного єї посїданя, длятого Румунія, єсли не має утратити, мусить бути неутральна". Якій же се безмисл! Щоби Румунія на случай війни межи Австрією а Россією могла бути неутральною, се річ просто неможлива. "Pester Lloyd" не годить ся на висказ Presse і каже, що для Австрії був би вже casus belli, коли-б Россія переступала Прут або обсадила Добруджу, і зараз цїлий тридержавний союз був би обовязаний виповісти Россії війну, бо єго цїль боронити стану витвореного конференцією в Берлинї. Против того висказу ми мусимо рішучо запротестувати. Тридержавний союз спочиває лише на угодї до дефензиви. Коли кн. Александра Батенберґа прогнали з Болгарії, кн. Бісмарк заявив, що Нїмеччина через свій союз з Австрією не обовязана виступати за удержанєм стану випливаючого з договору берлиньского. То само відносить ся нинї і до Румунії. Отже коли-б Россія обсадила за згодою чи против волї Румунії Добруджу, а Австрія виповіла би Россії війну, то Нїмеччина не обовязана на Россію напасти. Коли-б Россія напала на нашого союзника, тогдї і ми стаємо при їй боцї, але єсли Австрія виповідає війну, тогдї инше дїло. А що Австрія ледви пірвалась би на Россію, коли-б Нїмеччина не була змобілізована, то обсадженє Добруджі Россією не знайшло би відпору. Румунії не осталось би нїчо инчого, як стати під команду Россії. І крики пяти міліонів Мадяр не змінили би ходу европейскої політики.
"Румуни кажуть, що они будуть оставати в неутральности, доки не прийде пора, а тогдї стануть по тій сторонї, з-відки будуть бачити для себе більше користи. Оно з становища румуньского не зле, але держави мабуть не полишать єї довго в идилічнім спокою. Россія вже тепер напирає. Она на, Балканї і межи Славянами в Австрії робить своє і нинї види для єї політики такі користні, як не були від десяток лїт. Порта зобовязалась Россії до неутральности а навіть готова напасти на Сербію, коли-б тая не станула против Австрії. Сербія і Чорногора ждуть на указку Россії. Хорвати на виставі в Загребі в спілцї з Словінцями, Дальматинцями і Босанцями виявили свої велико-хорватскі цїли а і явно висказали, що числять на россійску поміч. Так само сего року скріпили ся сепаратистичні змаганя Чехів, а они сполучені з Россією через Словаків і Русинів, котрі лише від царя надїють ся спасеня з своєї теперішної нужди. [Прим. Ред. Пруска ґазета може се говорити хиба лиш про фракцію москвофільску, а не про загал.] Тото безграничне визискуванє жидами і другими роботящого але нерозвитого селяньства в північній Угорщинї і у всхідній Галичинї єсть тепер як-раз на руку Россії. Вже нинї сотки россійских аґентів ходять по областях заселених Словаками і Русинами та обіцюють селянам визволенє, скоро тілько увійде россійска армія. А розрухи хлопскі сеї весни в північній Угорщинї чи не доказали, що широкі круги словацкої народности обгорнула тая идея? Так нинї россійска робота обснувала Австро-Угорщину на цїлій лінії північній і полуденній, а передні сторожі єї угнали ся в серце монархії. Одна ще позиція хибує їй — се краї замешкані Румунами. Удасть ся Россії приєднати собі ще Румунів в Угорщинї і в королївстві, тогдї півкруг замкнесь і становище Габсбурскої монархії порішить ся. Се не теорія, а пересвідченє кождого політика Россіянина і Славянина на півночи і полудни Австрії. Найблизшим кроком Россії тепер буде — приєднати собі по добру чи насильно Румунів — і длятого ми з цїлим натиском звертаємо на румуньскій елємент увагу Австрії. Не хочемо упадку Австрії, але-ж знов ми й не перешкодимо, щоби в Нїмеччинї почали хитати головами, чи ми обовязані жертвувати кров і майно свого народу на борбу так без виглядів?
"Длятого ми найгорячійше бажаємо, щоби у Відни взялись наконець до рішучого чину: відвернули хмари, що затяглись довкруги границь. Першій крок — то порозумінє з Румунією, котра одна в силї хоронити полудневий фронт Австрії против нападу россійского. Тогдї нема чого боятись нападу сербского, а Хорвати будуть мусїли о своїх бажанях переговорювати з Віднем а не з Петербургом. Але союз з Румунією можливий лиш тогдї, коли у Відни пригадають собі на три міліони Румунів в Угорщинї і увзгляднять их жаданя. До того не треба розривати дуалізм, а тілько, щоби корона зажадала від Мадярів строгого пошанованя постанов угоди з року 1867. Тая угода не дала Мадярам нїякого права — закон о народностях de facto скасувати, автономію румуньскої народної церкви нарушити, румуньскі ґімназії мадярщити, дїти всїх не-Мадярів від третього року житя в мадярскі примусові заведеня жидівским учителькам віддавати і політичне право виборче десятьох міліонів Славян, Румунів і Нїмцїв через неімовірні практики виборчі зробити илюзоричним. До всїх тих незаконностей не мають Мадяри на основі дуалістичної угоди з р. 1867 нї найменшого права. Коли отже цїсар Австрії яко король Угорщини настоїть на своє право і спонукає угорске правительство, щоб оно ті незаконности усунуло, то на всходї монархії встануть для корони міліони одушевлених патріотів, россійскі заходи щезнуть, і королївство румуньске в своїм питомім интересї тїсно звяже ся з Австрією.
"А щоби "мужі державні" Pester Lloyd-a не казали, що ми говоримо о річах, котрих не знаємо, то ми покажемо, що ми де-що знаємо лучше, нїж они в Пештї. Супротив такого загроженого становища Австро-Угорщини Кошутисти не лякають ся ще й богато — перестигнути молодо-Чехів в зрадничих плянах. Тая партія, щоби раз прийти до керми і перевести цїлковитий відрив Угорщини від Австрії, заключила пакт з обома живучими в Пештї провідниками румуньскої партії народної, з Вінкентієм Бабешом і Олександром Мочонієм, після котрого при найблизших виборах до ради державної всї румуньскі виборцї мають підперти кандидатів партії независимости, як уже в Карансебеши і вибрано Людвика Мочара при помочи Мочонія. А що Румуни можуть рішати в 150 округах, то Кошутисти в новій радї державній мали би по-над 200 мандатів, а що новійшими часами і умірена опозиція під Апонієм станула на становище протиавстрійске, то вже найблизша періода законодавча в Пештї привела би до розриву межи Австрією а Угорщиною. Кошутисти Бабешови і Бочоніому за евентуальну підпомогу обіцяли, що в відорваній від Австрії Угорщинї заведуть мадярско-румуньскій дуалізм і спільно будуть винародовлювати Нїмцїв, Сербів, Русинів і Словаків. Пан Бабеш не привязує нїякої ваги до тої обіцянки партії Кошута — як се заявив своїм одномишленникам в Семигородї, — числить на те, що проголошенє независимости Угорщини поведе за собою кроваву борбу межи Австрією і Мадярами, а Румуни з тої нагоди скористають і або цїлковиту автономію дістануть від корони, або зовсїм відорвуть ся від Австрії і Угорщини. Розуміє ся, ми се називаємо політикою роспуки, з котрої Россія може сердечно тїшитись, бо тут иде о забороло карпатске. Правда, знаємо, що немала частина здорово-глядячих Румунів з Семигороду певно виступить против плянів Бабеша, але боїмось, щоби політичний і моральний процес розкладу не поступив уже за далеко. Тут запобігнесь тілько так, єсли найвисшій авторітет держави безпроволочно вмішає ся порядкуючо і поєднуючо".
Статью сю нїмецкі австрійскі дневники тілько-що принесли, а не могучи заперечити, що она писана в дусї щирім для Австрії, мусять трактувати єї поважно. 