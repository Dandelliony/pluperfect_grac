◦ ◦ ◦ ◦ ◦ ◦ ◦ ◦ ◦ ◦

Стацію телеґрафічну отворено дня 24 н. ст. мая в Крукеничах, пов. мостиского, при тамошнім урядї почтовім.
В Вадовицях перед звичайним трибуналом судовим почалась вчера розправа против робітників з Бялої за-для розрухів, які лучили ся в цвітни. Розправа потреває пять днїв; трибуналови проводить сов. Сайхтер, обжаловує сам прокуратор д-р Мочловскій. Обжалованих єсть 34 осіб.
Заявленє кс. Володислава Ванковича з Підгаєць, печатане у вчерашнім числї "Дѣла", має таку ґенезу: По виборі Заремби на посла до ради державної говорив кс. Ванкович публично перед многими особами в підгаєцкім касинї, що в день перед вибором посла, с. є. дня 11 н. ст. лютого с. р.; о. Євгеній Гузар, одягнувшись по селяньски, ходив вечером по Підгайцях, аґітуючи за вибором Романчука, при чім жиди, встрітивши о. Гузара, добре єго побили. За-для такої умисної і злобної клевети подав о. Гузар жалобу на кс. Ванковича до підгаєцкого суду і дня 8 (20) мая відбулась розправа. При розправі о. Гузар доказав брехню вісти, подаваної кс. Ванковичем, а чотири свідки з підгаєцкої интеліґенції, члени касина, заявили під присягою, що кс. Ванкович допустив ся клевети. Кс. Ванкович, видячи, що не мине єго вже Иванова хата, просив о. Гузара о помилуванє, на що згодив ся о. Гузар під условєм, що кс. Ванкович відкличе свої брехнї в трех ґазетах а на будову церкви в Завалові заплатить 50 зр. Кс. Ванкович згодив ся на се радо. Годить ся при тім згадати, що оборонець кс. Ванковича навів таку обставину лагодячу вину, що в згаданий день, коли кс. Ванкович виголосив клевету в касинї, запивав ся він від 10-ої год. рано до пізного вечера і тому міг при такім розположеню сказати яке обиджаюче слово на своїх політичних противників. Зібрана публика при розправі приняла ту лагодячу обставину иронічним сміхом.
Дрібні вісти. Цїкавим буде знати для наших пасїчників, що в Попільниках над Черемошем вийшов сего року першій рій вже 8 н. ст. мая. — Минувшої ночи напав хтось в Перемишли на звістного чудака Розвадовского, котрий мешкає лиш з своїм коцуром Муцком в хатинї при ул. Добромильскій і тяжко єго покалїчив. — Член видїлу краєвого д-р Гошард виїхав на кілька тижднїв до Карльсбаду. — В Николаєві коло Одеси лучила ся експльозія в маґазинї торпедовім, при чім погиб один офіцир і чотири моряки, а маґазин цїлком зруйнований. — Контролю над приїзжими до Перемишля, бюро мельдункове і право жаданя лєґітимації відобрано полиції міскій а придїлено експозитурі правительственої поліції при старостві. 