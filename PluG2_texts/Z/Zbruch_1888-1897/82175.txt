◦ ◦ ◦ ◦ ◦ ◦ ◦ ◦ ◦ ◦

Про холєру пишуть нам з Печенїжина: Семен Маруняк вернув до Печенїжина з Ясеня на Угорщинї, де був при роботї до 6 серпня. Прийшовши домів, оповідав що перепудивши ся там сильно пануючої холєри, утїк з роботи. Другого дня т. є. 7-ого ишов підголити ся. В дорозї упав на улици серед ознак холєри, а 8 серпня умер. Міскій лїкар д-р Мазач справдив холєру азійску, підчас секції тїла.   Подрібна проґрама подорожи цїсаря. В ночи з 2 на 3 н. ст. вересня о годинї 2-ій мін. 30 прибуде цїсар осібним поїздом двірским з Відня на дворець зелїзничій в Кракові, де з причини нічної пори не буде осібного принятя. Дня 3 вересня приїде цїсар о 7½ годинї з рана до Ярослава, де буде ждати намістник ґр. Бадені. Там відбуде ся торжественне принятє, в котрім крім ярославского бурмістра, возьмуть участь представителї всїх урядів і корпорацій, а між ними і рада повітова. В Ярославі забавить цїсар до 5 вересня і буде мешкати в тамошній касарни. Дня 5 вересня перед полуднем виїде цїсар на вправи войскові до Краківця і перебуде там до 8 вересня, мешкаючи в дворі в Гнійницях, а відтак того самого дня рано около 10-ої години поїде до Перемишля, де відбуде ся торжественне принятє, так як в Ярославі. З Перемишля наступить того самого дня вечером відїзд цїсаря до Угорщини.   Опіка над дїтьми, що самі подорожують. Ґенеральна инспекція австрійских зелїзниць видала дня 23 н. ст. липня обіжник до приватних зелїзниць австрійских в справі нагляду над дїтьми, що їздять самі зелїзницями. Обіжник сей звучить: "З нагоди, що одна 6-лїтна дитина, идучи до виходка в поїздї підчас їзди, з причини незамкнених дверей воза дістала ся на плятформу і упала, взиває ся заряд, щоби приказав ведучим поїзди особові кондукторам, щоби передовсїм надзирали їдучі дїти, особливо, щоби замикали двері і не пускали нїкого на плятформу."   Презідія галицкої дирекції скарбу повідомила дирекцію вистави краєвої, що адміністрація скарбова, яко управляюча салінами в Галичинї возьме участь в виставі львівскій, устроюючи збірну виставу салін в спільнім павільонї, котрий буде збудований для всїх галузей державної служби технічної. Збірна вистава салін обійме: 1) Карти копалень в Величцї, Бохни, Ляцкім, Стебнику, Калуши, Косові і Качицї; 2) пляни будинків і уряджень; 3) статистику і твори, що відносять ся до салін та рукописи; 4) моделї, знаряди і инструменти (давні і нинїшні); 5) продукти гірничі і гутничі (між иншими сіль камінна, уставлена в піраміду, з печеркою кришталевою і сталяктитовою); 6) шкільництво гірниче.   Дрібні вісти. Нотар з Сянока п. Володим. Витошиньскій перенїс ся до Дубецка і зачне там урядувати від дня 15 н. ст. серпня. — В Тисьменици вибрано бурмістром на місце давного, суспендованого намістництвом, гарбаря Ант. Смольницкого. — Архикнязь Леопольд Сальватор був в пятницю і суботу при вправах артилєрії в Кукизові а в недїлю виїхав зь женою до Копичинець до ґр. Баворовскої, звідки мав удати ся до ґр. Вільг. Левицкого-Семеньского в Хоросткові, щоби там оглянути стаднину ґрафа.   Дѣло 