◦ ◦ ◦ ◦ ◦ ◦ ◦ ◦ ◦ ◦

Білети на представленє "Різдвяної ночи" — в понедїлок 15 н. ст. грудня — можна вже замовляти в тов. "Руска Бесїда" і в торговли М. Димета, за зложенєм цїни наперед. Цїни місць: крісло в перших 6-ти рядах 1 зр. 50 кр., в других 6-ти рядах 1 зр. 20 кр., в третих 6-ти рядах 1 зр., паркет 60 кр., партер 30 кр. — За замовлені білети не звертає ся грошей.
Читальнї на Буковинї. Заходами о. Чернявского має небавком отворити ся нова читальня в Кадобівцях на Буковинї. Читальня в Ставчанах, котра перед кількома лїтами наробила була тілько шуму та процесів через опір тамошного православного пароха о. Т. при єї отвореню, розвиває ся тепер — як подає "Буковина" — дуже успішно. Зложила собі грошей, а тепер купила вже власну лату за 130 зр. а крім того має ще і в касї готівки понад 30 зр. З бідою та лихом почалась она в стодолї госп. Руснака, (брата п. Руснака, учителя в Чернівцях) серед пригнетених і стероризованих бідних мужиків, — нинї-ж купує хату і дай Боже щоб ще колись стала першою у власній величавій святини світла та науки!
Маґістрат міста Самбора надіслав нам слїдуюче оповіщенє: Ha день 13 грудня 1890 припадають 500 лїтні роковини основаня міста Самбора. Сей для міста Самбора памятний день порішила рада міска святкувати торжественно і в тій цїли порішила просити тутешних Bсч. оо. парохів обох обрядів відправити благодарственне богослуженє і пристроїти будинки міскі. Маґістрат міста Самбора запрошує отже на богослуженє, котре дня 13 грудня 1890 буде відправлене о год. 9 рано в костелї а о год. 10 рано в церкви, відтак запрошує жителїв міста взяти утасть в пристроєню міста, прикрашаючи того дня свої доми. На памятку 500-лїтних роковин міста Самбора порішила рада міска також вибудувати новий будинок на поміщенє ґімназії, основаної в р. 1680 в Самборі, і видати хроніку міста Самбора. Закладини каменя угольного під ту будову доконають ся відповідною порою на весну 1891 р. і при тій нагодї роздасть ся також хроніка міста Самбора.
Краєва рада здоровля полагодила на своїм 18-тім засїданю с. р., 2 грудня, отсі важнїйші справи: 1. Розбирано справу винаходу щіпленя против сухот д-ра Коха і порішено в тім напрямі відповідні внесеня. 2. Принято справозданє ветеринарне з краю за рік 1689 до відомости. 3. Видано опінію в справі знищеня стайнї, уживаної для хорих коней на заразливі хороби в Неполомицях. 4. Заявлено ся в справі удїленя концесії на нове заведенє коровянкове у Львові. 5. Видано опінію в справі звязкової гарбарнї в Ряшеві. 6. Поставлено внесенє дотично розширеня між публикою брошурки проф. д-ра Якубовского п. з. "Wskazówki pielęgnowania i żywienia dzieci w pierwszym roku życia". 7. Видано опінію в справі гарбарнї в Манастирку, пов. косівского. 8. Видано опінію дотично фабрикації води содової в Отинії, пов. товмацкого. 9. Видано опінію в справі отвореня дроґерії в Подгуржи, пов. велицкого.
Де пес? Перед повітовим судом в Бурштинї відбула ся дня 5 с. м. розправа, котра помимо намагань судьї не вияснила квестії, де пес? Річ була така: Посесор фільварку коло зелїзничої стації в Бурштинї мав хорошого a пожиточного при господарстві пса, котрий одного хорошого дня десь пропав. Посесор при допитах розвідав, що єго пса арештував зелїзничний пересувач ваґонів, всадив до воза і яко Regiegut виекспедиював. Властитель пса подав жалобу до суду на пересувача, а той толкував ся при розправі тим, що він був лиш орґаном начальника стації в Бурштинї і що лиш з наказу свого начальника пса придержав і яко Regiegut вислав до незвістного єму місця. "Де пес?" — він дїйстно не знає. Судья увільнив пересувача, бо порішенє, чи началник стації мав право без порученя властителя, без "фрахту" і без оплати виекспедіювати пса яко Regiegut до неозначеної стації, не належить до суду а лиш до дирекції зелїзниць. Може бодай дирекція вияснить квестію: де пес? 