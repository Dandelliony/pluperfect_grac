Любовна траґедія.

Любовна траґедія лучила ся дня 27 н. ст. цвітня с. р. в Чернівцях на пляцу Фердинанда. Вояк 76 баталіону оборони краєвої в Чернівцях, Юрко Возняк, залюбив ся в гарній дївчинї Катеринї Смоляк, доньцї міщанина з Роша. І любились они обоє довго та все про те гадали, коли то они повінчають ся. Але як то нераз в житю лучає ся, мати Катерини виглядала для неї чоловіка, вже старого але богатого міщанина. I почалась борба між Возняком і Катериною з одної а матерю з другої сторони, або між идеальним чувством а грубим матеріялізмом. І як звичайно всї такого рода пригоди, мав і сей романс скінчитись. Катерина мусїла піддатись воли материньскій. Не мала она сили опертись напорови матери, але знала стати героїнею. Заявила свому любому, що або мусить вийти за нелюба або — умерти. Що дальше обоє порішили, не знати — лиш хроніка поліційна занотувала такі факти: "Дня 27 цвітня по полудни вояк Юрій Возняк разом з Катериною Смоляк були в кількох шинках при ул. Кучурмарскій а коли повечеріло, пійшли обоє на пляц Фердинанда. Там за будинком міскої ваги сховав був Возняк вже перед тим свій карабин. З него стрілив він найперше до Катерини а відтак другим вистрілом розчерепив собі голову. Возняк погиб на місци, а Смоляківна жила ще кілька годин і зізнала, що причиною добровільної смерти обоїх була нещастна любов." До того долучити годить ся ореченє лїкарскої санкції на тїлї Катерини: "Куля перейшла черевну яму, кишки і вийшла через крижі. Рана абсолютно смертельна." — Коротке се, урядове зіставленє, а як богато заключає в собі сльоз, болю і розпуки людскої! 