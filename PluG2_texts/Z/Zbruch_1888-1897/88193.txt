◦ ◦ ◦ ◦ ◦ ◦ ◦ ◦ ◦ ◦

З Перемишля пишуть нам: Комітет зложений з самих селян скликує на недїлю дня 8. цвітня с. р. селяньске окружне віче з такою проґрамою: 1) Загальне голосованє, 2) закон дороговий, 3) викупно паньских земель громадами, 4) реформа закона громадского, 5) шкільництво і мундури шкільні, 6) внесеня і интерпеляції членів. Початок о годинї 10½ рано.   Против посла д-ра Окуневского веде ся карне слїдство в справі єго звістного заявленя на зборах виборцїв в Коломиї дня 21 н. ст. марта. О що обвиняють д-ра Окуневского поки-що не знати. Яко свідків подав комісар староства, що був на зборах, між иншими також адвоката д-ра Дудикевича і п. Мих. Білоуса.   Столїтні роковини борби Костюшка за волю Польщі обходять сими днями Поляки галицкі по всїх містах і місточках з великим торжеством. Кульмінаційною точкою цїлого ряду обходів будуть днї 1 н. ст. цвітня і 4 цвітня т. є. в столїтні роковини зложеної присяги Костюшком в Кракові і такі-ж роковини побідної битви під Рацлавицями. Всї торжества концентрують ся головно в Кракові дня 1 цвітня. Вже від вчера зїзджають ся туди численні депутації селян і "Соколів". Прибуло також дуже богато Поляків з пруского Шлезка. Нинї вечером буде Краків илюмінований, а завтра відбуде ся головний обхід. — Львів буде обходити костюшківскі роковини в середу дня 4 н. ст. цвітня. В тім дни о 6-ій годинї рано відограє капеля "Гармонії" на вежи ратушевій побудку на ратуши а відтак в містї, о годинї 10-ій відбудуть ся торжественні богослуженя в катедрах латиньскій і вірменьскій, в костелї Домініканів і в костелї євангелицкім, а о годинї 11-ій в біжници. В полудне о 12-ій годинї відбудуть ся в ратуши торжественні збори. Вступну бесїду виголосить кн. Юр. Чарторийскій, відтак промовить ґр. Войт. Дїдушицкій, а закінчить збори кантата в честь Костюшка відспівана товариством "Ехом". О годинї 6-ій вечером відбуде ся торжественний вечер в сали "Сокола" а о 7-ій в літератскім колї, Grwiazd-ї і "Скалї" та представленье в театрі ґр. Скарбка. Буде відограна штука "Костюшко під Рацлавицями". О 8-ій годинї вечером буде місто илюміноване.   Венедикт Площаньскій, бувшій редактор "Слова" у Львові именований, як пише "Виленьскій Вістник" спеціяльним цензором для міста Вильни.   Торговля живим товаром. Львовянку Иванну Вайс арештовано в Истрії, в містї Поля, з двома молодими дївчатами, котрі хотїла перевезти до Праги, до славного заведеня під назвою Ґольдшмідки. Показало ся, що Вайсова стоїть на чолї шайки, котра маючи свої огнища в Празї, Трієстї, Рєцї і Полї вела торговлю живим товаром на велику скалю. Суд у Відни засудив Байсову на чотири місяцї тяжкої вязницї, заостреної постами, темницею і твердим ліжком. Крім того приказав суд зарядити кримінальний процес против Леопольда Шіфероса властителя Ґольдшмідки в Празї, Марії Фіхтельбахової в Трієстї і Етельки Ліґарц в Рєцї.   Обезпеченє жінок і дїтей. Каса хорих міста Львова подає до загальної відомости, що на основі доповненого §.11 статута мають члени каси право обезпечати на случай недуги жінки і дїтей в віцї до 15 лїт, за місячною оплатою від одної особи з гори по 15 кр. Так обезпечені участники мають право до безплатної помочи лїкарскої і безплатних лїкарів, а також помічних средств, взглядно відповідної помочи поліжничої. Сей новий дїл обезпеченя родин членів каси входить в житє з днем 1 н. ст. цвітня с. р. Для членів, маючих родини, єсть се обезпеченє дуже пожадане і длятого дотичні члени повинні користати з розширеня обезпеченя на родини. Рівночасно пригадує заряд, що кожда особа, що не переступила 35 року житя, має право вписати ся добровільно на члена каси а також обезпечити в касї і свою родину. Близші вісти подасть віддїл І. бюра каси хорих міста Львова ул. Бляхарска ч. 2, а також дирекція каси.   Дрібні вісти. Міністер просвіти д-р Мадейскій перебуває тепер в Луссінпіккольо. — Намістництво позволило д-рови Володисл. Копови змінити родове назвище на Гойнацкій. — З Відня доносять, що на двірци північної зелїзницї збожеволїв прибувшій з Галичини начальник стації в Матїївцях, Людвик Смольскій. Єго відставлено на психіятричну клініку загального шпиталя у Відни.   Дѣло 