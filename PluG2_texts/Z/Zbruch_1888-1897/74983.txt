Всячина.

Дім з глиняка.
На виставі в Чікаґо в слїдуючім роцї буде можна видїти цїкавий дім, бо аж на 16 поверхів високій і збудований з глиняка (алюмініюм). Будинок сей буде під кождим взглядом артистичний. Головну основу сего дому будуть творити зелїзні аж до причілка сягаючі стовпи, обложені доокола красно і артистично виробленим глиняком. Вікна будуть на шість і пів метра довгі а так високі, як мало що не цїлий поверх; лиш вузка смуга стїни буде віддїляти ті вікна, в долинї від помосту а в горі від стелї. Місце між стовпами а вікнами буде заложене глиняковими плитами на 80 центіметрів довгими, а 50 центіметрів широкими. Ті плити будуть мати из середини поперечки на 15 центиметрів широкі. Через ті поперечки і плити не будуть погинати ся і з середини дому пороблять ся порожні клїтки, котрі наповнять ся непалким матеріялом, а відтак замурують ся портляндовим цементом.
Підводна лодка. 
В Чівіта Веккія,в Италії, відбула ся дня 18 с. м. перша проба з підводною лодкою званою "Abdara". Лодку ту збудував в Савонї винаходець єї, якійсь Делі Абаті. Она цїла из зелїза і стали; єсть на 8 і пів метра довга, на півтретя метра широка і півчверта метра глубока, а коли пливає поверх води, то видко з неї лиш підвисшені дверцї при входї до неї. Лодка важить 40 бочок і порушає ся при помочи елєктрики. Підчас проби витягнули ту лодку малим реморкером паровим (корабель, що тягне за собою одну або кілька людей) з пристани аж на то місце на мори, де вода на 40 метрів глубока, і тепер розпочала ся проба з поринанєм. Лодка поринала дуже поволи під воду; ледви що видко було, як дашок над дверцями, котрими входить ся до лодки, западає чим раз низше; треба було цїлої пів години, щоби цїла лодка сховала ся під воду. Опісля спускала ся лодка вже скоро чим раз глубше а то видко було дуже добре по тім, як щезала линва, до котрої лодка була привязана. Але ще не була розвинула ся линва до половини, коли з лодки під водою прийшов знак щоби єї чим скорше витягати. Треба було 20 мінут чекати, заким лодка виринула на верх з під води. Показало ся, що в лодцї стала ся була під водою пригода. Винаходець забрав був з собою до лодки свого сина, котрий послугував коло машини в лодцї. Нещастє хотїло, що він якось встромив показуючій палець лївої руки між колеса машини і єму урвало палець. Стало ся то було в глубинї 15 метрів. Коли лодка виринула з води, винесено з неї молодого чоловіка, блїдого як стїну на реморкер, а тимчасом музика на другій лоди зачала грати королевскій марш. Всї думали, що проба не удалася. Аж опісля на пирі довідали ся всї, длячого проба не удала ся, а винаходець обіцяв, що незадовго зробить другу пробу. Тогди пустить ся на дно моря якійсь тяжкій предмет, а "Abdare" порине за ним і витягне єго на верх води. Винаходець єсть переконаний, що єго лодка може видержати під водою у великій глубинї 48 годин. Италіяньске правительство заинтересувалось було також сею пробою і вислало двох офіцирів від маринарки і підпрефекта з Чініта Веккія. 