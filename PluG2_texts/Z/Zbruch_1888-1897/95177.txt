◦ ◦ ◦ ◦ ◦ ◦ ◦ ◦ ◦ ◦

Здоровлє посла Юліяна Романчука поправило ся, хвала Богу, вже на стілько, що може займати ся письменними роботами і справами публичними, хотяй комнати ще не опускає.   Закінченє студентского страйку в Дрогобичи. Як ми свого часу доносили, перестали були всї ученики VII-ої кляси дрогобицкої ґімназії в наслїдок якихсь непорозумінь ходити на лєкції проф. Баревича, учителя нїмецкого язика. Тепер доносять з Дрогобича, що справа вже скінчена. Дирекція ґімназії перевела слїдство і покарала цїлу клясу чотирогодинним карцером.   Против антідіфтеричної сировицї. Недавно доносили ми о викладї проф. Касовіца з Відня, котрий доказував, що відкрита д-ром Берінґом антідіфтерична сировиця не має нїякої вартости і нїкого не вилїчила і не вилїчить з діфтерії. Ті погляди підпер на оногдашнім засїданю віденьского товариства лїкарского професор університету д-р Драше. Він доказував, що сировиця д-ра Берінґа в недузї цїлком безуспішна, а вприснена здоровій дитинї для охорони єї перед діфтерією, дїлає навіть шкідно. Наводжені деякими лїкарями статистичні дані о мнимих вилїченях суть, на погляд проф. Драшого, цїлком фальшиві. Против виводів проф. Драшого виступали доктори Коліско, Пальтавф і Відергофер і боронили сировицї яко знаменитого средства против діфтерії.   Нова стація телєґрафічна буде отворена з днем 1 н. ст. лютого с. р. в Войнилові, калуского повіта, при тамошнім почтовім урядї.   Убійник о. Ардана, Гошовскій, находить ся вже в карнім заведеню у Львові, де має відсиджувати кару дожизненної вязницї. Гошовского перевезено з Перемишля ранним поїздом в пятницю. В дорозї стерегли єго жандарм і дозорець вязнїв. Убійник поводить ся дуже апатично.   Самоубійство. З Коломиї доносять: А. Сїлецкій, 22-лїтний вояк оборони краєвої при 66 баталіонї, син міщанина з Городенки, застрілив ся з незвістних причин в тутешній касарни. Вистрілив собі під бороду, а куля перейшла мозок і вирвала кусень чашки.   Число учеників галицких середних шкіл в 1867 р. виносило 7634, а число студентів обох галицких університетів 1078. Тепер перша цифра подвоїла ся, а друга майже потроїла ся: перших є 14.639, — других близько 3000. В наслїдок того середні школи раз-в раз множать ся і ще их показує ся за мало, а сил учительских котрими би можна нові посади обсадити, нема бо число фільософів на обох університетах з року на рік зменшає ся. Підчас коли на львівскім університетї було их в минувшім роцї всего 146, тепер є их ще менше бо лише 119. Важною і пекучою квестією, як зарадити сему невідрадному станови, має заняти ся тепер галицкій сойм краєвий.   Еміґрація. В 1894 роцї прибуло до Освіцима, з наміром еміґрувати до Америки, загалом 1194 осіб, а то 982 з Галичини, 63 з Буковини і 149 з Угорщини. З того числа завернула поліція з дороги за для недостачі фондів на дорогу або достаточних лєґітімацій 168 осіб, в то 154 з Галичини, 9 з Буковини і 19 з Угорщини. Єсли возьме ся на увагу поодинокі повіти Галичини то найбільше еміґрантів дав в минувшім роцї повіт новосандецкій, бо 103 осіб, відтак иде повіт коросняньскій з числом осіб 93, горлицкій 88, кольбушовскій 84, новоторгскій 81, мілецкій 71, тарнівскій 49, сяніцкій 44. Низше 40 осіб виказують повіти: Калуш 37, Домброва 35, Ясло 32, Долина і Пильзно по 30, Бжеско 19, Ропчицї 16, Ряшів 14, Жовків 13, Березів 11, Камінка струмилова, Ланьцут і Стрий по 10 осіб. Инші повіти виказують понизше 10 осіб. В тім самім часї переїхало через Освіцим, в поворотї з Америки, загалом 5371 осіб, а то 4986 осіб з Галичини, 113 з Буковини і 272 з Угорщини. Найбільше осіб вернуло з повіта ясельского бо 520; відтак з мілецкого 329, дальше наступають повіти горлицкій з числом 315 осіб, сяніцкій 308, тарнівскій 277, новоторгскій 248, коросняньскій 232, рашівскій 226, ропчицкій 192, нискій 191, пильзненьскій 182, новосандецкій 178, грибівскій 121, львівскій 120, кольбушовскій 118, ланьцутскій 109, бяльскій 101 осіб. Понизше 100 осіб виказують повіти: Краків 98, Бжеско 88, Тарнобжеґ 63, Броди 59, Домброва і Станиславів по 51 осіб. Инші повіти виказують вже понизше 50 осіб.   Женщини в Анґлії. Викази статистичні з грудня мин. року виказують в Великій Британії178 жінок-докторів медицини і майже два рази таке число практикуючнх лїкарок в Индіях, де они займають правительственні посади за-для жінок магомеданьскої віри. Навіть директором величезного шпиталю в Кама (в Бомбаю) єсть жінка. В р. 1894-тім почав універсітет едінбургскій приймати вписи жінок. В тім-же роцї именовано три жінки членами найвисшої королївскої ради шкільної для догляду шкіл середних, а одна жінка засїла в краєвій шкільній радї Шкотії. Помежи инспекторами фабричними знаходимо имена двох жінок; их дїяльність против деморалізації і визиску робітниць фабричних набрала величезного розголосу в цїлій Анґлії. В політичнім житю домагають ся жінки нових прав. В полудневій Австралії мають вже право вибору до низшої палати послів, а в Новій Зеляндії до всїх урядів автономічних; власне вибрано в однім містї тамошнім жінку бурмістром. В самій Анґлії дістали тогід всї жінки право виборче активне і пассивне до рад парохіяльних, се рід наших братств церковних, тілько-ж з правом надаваня презенти. — Чиркач.   Дрібні вісти. В Острові коло Перемишля помер в 80-ім роцї житя Сильверій Созаньскій, властитель більшої посїлости в Самбірщинї. — Дня 29 н. ст. сїчня відбуде ся в Черхаві коло Самбора вінчанє п-ни Елеонори Татомирівної, доньки тамошного пароха з п. Иваном Курилом, окінченим богословом.   Дѣло 