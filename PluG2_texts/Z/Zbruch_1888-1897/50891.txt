◦ ◦ ◦ ◦ ◦ ◦ ◦ ◦ ◦ ◦

Ревізії. В понедїлок о год. 6-ой рано відбула ся у Львові ревізія поліційна в помешканю неприсутного Іосифа Кукечка, студента ветеринарії і при тім докладно обревідовано Ивана Щиґельского, студента школи лїсничої, котрий з ним разом мешкав. Но не знайдено нїчого.
Кн. Адам Сапіга за-для заслуг, які положив фондованєм домів Божих і дотованєм парохій, одержав від папи велику ленту ордеру Григорія Великого.
В Станіславові відобрав собі житє 25 с. м. Станіслав С. студент фармації з університету львівского в сей спосіб, що зажив кислоту пруску.
На богомілє до Палестини вибирає ся з кс. Стояловским 3. мая 53 осіб. Они їдуть на Будапешт, Загреб, Рєку а потім морем до Аффи і прибудуть до Єрусалима дня 20. мая. З собою везуть срібну позолочену лямпу.
В селї Волчкові коло Галича селянин тамошний Франц Томащук прийшов до Маланки Куцик з дому Криса, котра мешкає в Залукві і займає ся ворожбицтвом та домагав ся, щоби виворожила єму, як єму поводитись буде і чи довго буде жити. Між инчим сказала єму ворожка, що небавком має горіти і що в тім огни сам живим спалить ся. Бідачиско повірив словам ворожки і так собі ті слова взяв до серця що як прийшов до хати, то за два днї — в имаґінациї "що він вже палить ся" — дістав помішаня змислів і доси не відзискав их мимо опіки лїкарскої. Командант станіславівскої жандармерії разом з начальником громадским Зубкевичем справдили факт, повідомили о тій пригодї відповідні власти і єсть надїя, що ті покарають остро ворожку.
Факт убійства жовнїра і наміреного самоубійства підофіцира в Тарнові, поданий оногди коротенько, доповняють тепер ґазети так: Фірер Райшіґ, родом з Малесіч в Чехії, походячій з достатної родини, вів житє розпустив і потребував на свої видатки більше гроша, нїж виносила плата війскова і підпомога з родини. Тому зазичував ся він у ощаднїйших товаришів і під властних в баталіонї, а загальні єго довги мають виносити 100 зр. Капралеви Мартинови Галасеви родом з Прибишівки, коло Ряшева, котрого застрілив, винен був мабуть 7 зр. Галас, не могучи відобрати своїх грошей, хоч часто допоминав ся, пожалував ся старшинї Райшіґа, а тая назначила речинець сплати довгу. Та гроші Райшіґови з дому не приходили і він постановив застрілити Галася і доконав се потайно. По сповненім злочиньстві, Райшіґ замкнув ся в комнатї і стрілив до себе тричи. По першім вистрілї, виміренім в груди, вийшла куля раменем, сторощивши кість; по другім вистрілї в рот вийшла куля лївим оком, розірвавши лице; третій стріл хибив. Мимо так тяжких покалїчень, кажуть, єсть надїя удержати Райшіґа при житю.
Банкир обманщиком. Банкир Людвік Гайм допустив ся у Відни деяких обманьств, за-для котрих около 800 партій понесло втрати на міліон зр. Дня 25 цвітня схвачено банкира в Новім Садї і приставлено до Прешбурґа. Делєґованє прешбурского трибуналу наступило з тої причини, що перепровадженє процесу в Новім Садї з огляду на призванє коло шістьсот свідків з Відня, коштувало би більше нїж 50.000 зр. Відставленє Гайма до Відня є виключене за для того, що він є угорским горожанином. Процес відбуде ся правдоподібно в серпни с. р. 