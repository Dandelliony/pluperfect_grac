◦ ◦ ◦ ◦ ◦ ◦ ◦ ◦ ◦ ◦

Сегорічний передсвяточний рух у Львові був так малий, якого львівскі купцї не памятають. Не дописала не лише місцева, львівска публика, але й замісцева. Всюди видко було змаганє до обмеженя своїх святочних видатків. Не що инше, лиш вистава значно випорожнила кишенї Галичан.   В справі однорічних охотників медиків видало міністерство війни важне розпорядженє. Доси часто лучало ся, що однорічні охотники окінчені і докторизовані медики, особливо ті, що служать на державні кошти, відбувши першу половину своєї однорічної служби в лінії в часї від 1 цвітня до 1 жовтня, не могли відтак безпосередно відслугувати другої половини року, яко заступники лїкарів-асистентів, а то з тої причини, що або их поданя не були відповідно написані, або недоставало им всїх потрібних документів. Отже тепер зарядило міністерство війни, щоби навіть в таких случаях вільно було окінченим медикам відбувати безпосередно дальше службу войскову на державний кошт, однако під услівєм, щоби пізнїйше додатково доповнили або спростували хибно виготовлені поданя до міністерства війни.   Другі шини на зелїзничім шляху Львів-Підволочиска і Львів-Красне-Броди будуть вже вскорі уложені. Підприємство будови других шин між головним львівским двірцем і Підзамчем одержала спілка віденьских спекулянтів, опустивши 14% з фіскальної цїни. На дальшій шлях розписано внесенє оферт для будови і имовірно при офертах удержать ся знов чужинцї. — Доси мають другі шини в Галичинї шляхи: Краків-Львів і Перемишль-Лупків.   Про вибори до ради повітової пишуть нам з Тернополя: Приходить ся нам нинї занотувати сумний примір згоди зі сторони Поляків. Ото дня 20 грудня доповнила рада громадска в Тернополи вибір девятьох членів ради повітової і, хотяй в радї завдає девятьох Русинів, хотяй населенє руске в Тернополи числом два рази більше нїж польске, вибрано до ради повітової нараз до купи аж одного Русина, а натомість трех braci mojżeszowego wyznania! Ось маєте свіжій доказ згоди! — і як тут не вірити красним на темат згоди словам при кождій нагодї, коли лише чарка в округ иде? Але ж і Русини не без вини. Між радними-Русинами нема орґанізації; нїкому й на гадку не прийде, щоби перед кождою важнїйшою справою скликати Русинів радних на нараду, щоби обдумати і уложити спосіб поступованя в данім випадку та й зобовязатись всїм під словом честного чоловіка, що на засїданю ради не инакше будуть поступати, лиш так, як більшість радних руских постановила. Без сего радні-Русини приходять на засїданя не маючи понятя о предметї нарад та як мають поступати, а за тим иде, що кождий ходить своїм богом, а в наслїдок того анї Поляки анї жиди з радними-Русинами не числять ся... При сїй нагодї не зашкодить пригадати радним-Русинам, що на засїданях ради громадскої вільно промовляти й по руски... Чому-ж нїхто з радних того не чинить? Не вже-ж не знають о тім своїм праві?!   В справі наміреного в Галичинї обходу ювілею унії Берестейскої висказують свою гадку американьскі Русини в "Свободї", орґанї "Народного руского Союза". В статьї "Не на часї" [котрої то статьї тут перепечатати годї] редакція цїлою силою відраджує обходити унію Берестейску, бо "не на часї і не треба обновляти ще не загоєних ран Руси України". Розуміє ся, редакція при тім вказує різницю між "унією доґматичною з апостольским римским престолом" а звістною "політикою Польщі" зі всїми єї способами і наслїдками.   Дрібні вісти. Цїсар дарував з нагоди своєї гостини у Львові 300 зр. на розширенє будинку заведеня для глухонїмих. — З нагоди 50-лїтного ювілею одержаня докторату проф. д-ром Малецким в берлиньскім університетї, припадаючого дня 23 н. ст. грудня с. р., надіслав єму той університет відновлений докторскій дипльом з письмом признаня за наукову дїяльність. — Доповняючій вибір двох членів ради повітової в Богородчанах з ґрупи міских громад розписаний на день 28 н. ст. сїчня. — В Таврові бережаньского повіта помер сими днями Діонісій Третяк, властитель і посесор дібр в 68-ім роцї житя. — У Львові стала виходити під редакцією д-ра Урб. Масальского, краєвого инспектора молочарства, Gazeta mleczarska. Річна передплата виносить 1 зр.   Дѣло 