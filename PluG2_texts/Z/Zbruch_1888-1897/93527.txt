◦ ◦ ◦ ◦ ◦ ◦ ◦ ◦ ◦ ◦

  Руска каса задаткова в Стрию — як нам сегодня з-відтам звіщають — розпочала вже своє урядованє з днем 23 н. ст. жовтня. Льокаль товариства містить ся в ринку в готели "під Чорним орлом". Години урядові від 6 до 7-ої вечером що дня, виймивши недїлї і свята. Для околицї година информаційна кождого четверга від години 12 до 1-ої в полудне. Члени товариства, котрі доси ще не взяли собі книжок удїлових, можуть відобрати их або лично, або прислати 20 кр. на порто, а вишле ся им почтою.   Старшина руского "Сокола" повідомляє Вп. членів і любителїв борбництва, що вправи борбництва розпочинають ся дня 15 н. ст. падолиста точно о 6-ій годинї вечером. Вкладки для членів 25 кр. місячно, для нечленів 1 зр.   Відкритє покладів соли. Міністерство скарбу зарядило ще перед роком, щоби в камеральних добрах Туря велика коло Соколова під Стриєм глядано за каїнітом. Верченє, що дійшло доси до 600 метрів глубини дало надсподїваний вислїд. Именно відкрито дуже богатий, бо звиж 70 метрів грубий поклад, містячій в собі 75% камінної соли. Дальше верченє перервано тепер в наслїдок того, що загвоздив ся свердел.   Місто Золочів — як доносять з Відня — увільнено від оплати річних 4000 зр. на тамошну ґімназію. В буджетї на 1894 рік не поміщено вже сеї позиції між доходами. Заходи, щоби правительство відписало місту довг 40.000 зр., якій повстав з титулу сеї престації, покінчать ся имовірно успіхом. Остаточне порішенє сеї справи зависить від постанови цїсаря, а міністерство має представити цїсареви, щоби прихилив ся до просьби міста Золочева.   Руске касино в Дрогобичи устроює дня 22 н. ст. листопада на дохід Бурси вечерок вокально-музикальний по котрім наступлять таньцї. За комітет Ем. Погорецкій.   Великій огонь. З під Любачева доносять, що дня 9 н. ст. падолиста вечером навістив в наслїдок неосторожности село Щутків великій огонь. Згоріло около 41 будинків з всїми припасами збіжа, а крім того погибло в огни богато худоби, овець і безрог. Вітер був дуже сильний і огонь був би розширив ся о много більше, єсли-б не скора поміч охотничих сторожей огневих з сусїдних сїл Опаки і Лукавця та з місточка Любачева.   Зміна власности. Берестяни з Орловом в повітї самбірскім зі звістною розплодовою стайнею, власність Конст. Павликовского, перейшли на власність Феликса і Романії Пассакасів за цїну купна 202.000 зр.   Намірене самоубійство. Підофіцир рахунковий 1-ї ескадрони 10-го полку драґонів в Тернополи, Скорик, стрілив до себе оногди два рази в самоубійчім намірі і тяжко покалїчив ся. Уміщено єго в шпитали і лїкарі мають слабу надїю удержати єго при житю. Скорик служив вже 6-ий рік при войску.   Дрібні вісти. Дня 22 с. м. відбуде ся вінчанє п. Василя Лиско, окінченого богослова, з панною Стефанією Дорош, дочкою пароха в Ракобовтах [стація Красне]. — В Городку під Львовом мала появити ся холєра. — Рада міста Нового Санча ухвалила надати намістникови ґр. Баденьому почетне горожаньство. — Віцепрезідент намісництва Ив. Лідль виїхав до Перемишля на візитацію староства. — Маєтність обіймаючу 55 морґів орної землї, власність братів Сиґалїв, набули сими днями Иванна і о. Володимир Шенкирики в Урлезї коло Зарудя за 6000 зр.   Дѣло 