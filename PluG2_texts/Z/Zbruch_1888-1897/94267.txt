◦ ◦ ◦ ◦ ◦ ◦ ◦ ◦ ◦ ◦

Засїданє видїлу товариства "Львівскій Боян" відбуде ся в пятницю дня 14 н. ст. грудня о годинї 6½ вечером. На дневнім порядку стоять: Справа видавництва народних пісень, полагодженє справи касової і музикальної бібліотеки. З огляду на важність справ і вправи, котрі розпічнуть ся о годинї 7½ вечером, просить ся членів точно явити ся. — В. Ш.   П. Андроник Могильницкій, оборонець в справах карних в Стрию, одержав дня 5 н. ст. грудня на університетї в стирійскім Градци дипльом доктора прав.   Нове академічне товариство завязує ся у Львові дня 14 н. ст. грудня. Товариство буде носити назву "Друг" а статут сего товариства потвердило намістництво 30 н. ст. падолиста до ч. 93.280.   Види з нової зелїзницї з Станиславова до Вороненки — великі фотоґрафічні знимки мостів, віядуктів, тунелїв і т. и. — появили ся в кнагарских виставах в Станиславові. Як відомо, на тій зелїзници уміщено також рускі написи, а оден з наших читателїв пише нам, що єму показувано і стампілї стації також і з рускою написію. Ми постараємо ся о вірний і докладний опис того шляху і умістимо єго в фейлєтон "Дѣла" для информації наших читателїв, бо-ж та зелїзниця дуже надає ся до поїздок наших людей лїтньої пори в тоті прекрасні наші сторони гірскі.   На докінченє будови церкви в Новосїлцї, сяніцкого округа, жертвував архикнязь Альбрехт 100 зр. Гроші прислано на руки місцевого парохіяльного комітету.   Фабрика Липиньского в Сяноцї має бути перемінена на акційне підприємство. Участь в перемінї сеї фабрики ваґонів і знарядів до верченя на акційне підприємство бере між иншими і краєвий банк з капіталом 50.000 зр. Капітал акційний має виносити 500.000 зр., з чого субскрибовано доси 285.000 зр.   Обіжна і здайна монета. З найвисшого угорского трибуналу в Будапештї прийшло сими днями запитанє до Відня, чи срібні однокоронові штуки треба уважати обіжною чи здайною монетою. Якійсь циган підробив недавно корону і був обжалований о фальшованє грошей. Після мадярского карного права, підроблюванє обіжної монети становить злочин, караний вязницею від 5 до 10 лїт, між тим як підроблюванє здайної монети єсть проступком і карає ся вязницею від 6 місяцїв до 3 лїт. Суд першої инстанції прихилив ся до погляду прокуратора і засудив цигана за злочин, бо корони не були оголошені здайною монетою, отже мають бути уважані так як і ґульдени обіжною монетою. Однако найвисшій трибунал знїс засуд першої инстанції, бо після валютових законів лише золото єсть обіжною монетою. Срібні, нікльові і бронзові гроші належать до здайних; се виходить з дотичного уступу закона, котрий допускає виміну срібних, нікльових і бронзових грошей на обіжну монету, т. є. на золоту. Се ореченє найвисшого суду справедливе, лише доказуванє не згідне з буквою права. Різниця між здайною а обіжною монетою лежить в тім, що коли здайну монету можна приймати лише до якоїсь означеної висоти, то обіжну монету треба приймати обовязково в кождій скількости. Після законів о валютї, не обовязаний нїхто приймати або виплачувати більше однокоронівок, як 50. Єсть се обмеженє, що найлїпше вказує, що корона єсть здайною монетою. Отже хоч не можна брати золота за одиноку обіжну монету, то однако срібні корони треба причислити до здайної монети. — На основі тих оречень засуджено цигана лише за проступок.   Дрібні вісти. В справі полїпшеня платнї учителїв середних шкіл, відбуло ся вчера надзвичайне засїданє товариства учителїв висших шкіл, на котрім ухвалено внести в тій справі петиції до сойму, до обох палат ради державної, до польского кола і до краєвої ради шкільної та старати ся, щоби сю справу підперла й праса.   Дѣло 