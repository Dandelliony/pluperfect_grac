Відозва.

По мисли рішеня Головного Видїлу "Просвіти" у Львові відбудуть ся загальні збори членів того товариства в дай 8 п. ст. вересня в Тернополи.
Вість тая порушила цїлий наш кут подільскій а особливо Русини-Тернопільцї радістно дожидають тої хвилї, коли повитають у себе щирих провідників славної "Просвіти" та своїх братів зі всїх сторін краю. Видїл філіяльний з ширшим кругом патріотів чинять всї можливі заходи, щоби Гостей своїх щиро та сердечно приняти і щоби день сей став величавим народним святом.
Пороблено вже заходи для часового поміщеня участників зборів в домах приватних, а по зборі замовлено спільну забаву [комерс] при участи хорів селяньских і міщаньских; надто вечером того дня відбуде ся для участників і их родин вечер з танцями.
Чим хата богата, тим рада!
Прийміть, дорогі Земляки, і сі малі приготовленя яко обяв нашої найщиршої волї. Прибувайте, милі Гостї, як найчисленнїйше, а ми приймемо Вас щирим серцем, з отвертими раменами.
Порадимо ся над "Просвітою", над долею свого народу, спільно потїшимось, а "на незабудь" скріпимо свої сили до дальшої роботи на народній ниві!
Від Видїлу філії "Просвіти".
В Тернополи дня 29 н. ст. серпня 1891.
Д-р Иван Лошнїв, голова філії "Просвіти".
Юрій Гецїв, член видїлу і секретар. 