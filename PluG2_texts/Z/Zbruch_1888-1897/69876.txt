До ситуації.

Треба признати, що послїдні подїї у внутрішній політицї австрійскій вельми характеристичні і будуть мати наслїдки. Маємо на гадцї тут дімісію бар. Пражака. До сего долучуєсь друга подїя, именно віче католицке в Лінцу, котрого ухвали можуть мати рівно-ж значний вплив на внутрішну ситуацію. Резолюції, ухвалені на тім вічу, именно що-до напряму політики сторонництва католицкого, можуть вплинути рішучо на зворот в політицї клюбу ґр. Гогенварта і що найважнїйше можуть причинити ся до розбитя цїлого клюбу. Краківскій Czas остерігав перед всякими змаганями до розбитя клюбу ґр. Гогенварта, а тепер в дописи з Відня так поясняє дальше сю справу:
"В 1879 р. парляментарна констеляція в палатї послів оперла ся о більшість, зложену з кола польского, клюбу ческого і клюбу Гогенварта, котрий обнимав консерватистів і автономістів всїх менших провінцій. Се була орґанізація під всяким взглядом раціональна і для правицї можна було передсказувати світлу будучність. На нещастє вже 1881 р. за иніціятивою Лінбахера відлучило ся від клюбу Гогенварта 20 послів католицких зі Стирії і Горішної Австрії, котрі утворили окрему нїмецко-католицку фракцію. Отсе сейчас дуже утруднило взаємини різних фракцій правицї, а також єї відносини до кабінету. В найважнїйших хвилях поміч сеї нїмецко-католицкої фракції не дописувала правици. То-ж ми всї привитали радістно отсей зворот, що на початку новой каденції парляменту удалось знов ґр. Гогенвартови зібрати під своєю управою всї консервативні і автономічні елєменти провінцій австрійских.
На вічу католицкім в Лінцу не зазначив ся антаґонізм між фракцією нїмецко-католицкою а прочими членами клюбу Ґр. Гогенварта. Противно на публичних засїданях появила ся примірна згода. Однак сей антаґонізм истнує. В палатї послів зазначив ся тим, що посли католицкі з Горішної Австрії і Стирії підчас послїдної сесії в трех головних квестіях, в справі торговельних договорів, віденьских комунікацій і реформи валюти, голосували против правительственних предложень і против ґр. Гогенварта. Се квестії, котрі не мають безпосередної звязи з интересами церкви і пересвідченями католицкими. Нїмецко-католицкі сецесіоністи підчинялись в тих справах більше впливам давного презеса кн. Ліхтенштайна анїж ґр. Гогенварта. Крім того их постава толкуєсь певним наклоном до популярних серед мас окликів опозиційних, коли противно ґр. Гогенварт і віцепрезидент палати послів Тиролець д-р Катрайн, та консервативна шляхта ческа виходять з менше популярного але більше політичного заложеня, що не треба валити кабінету взглядно вдоволяючого, доки не маємо певности, що новий набінет буде лїпшій.
Повтаряємо, що сей антаґонізм в таборі консервативнім не зазначив ся на вічу католицкім. О скілько однак без сумнїву истнує і не був на тім вічу полагоджений, горячо бажаємо, щоби вповнї щез і щоби в новій сесії знов клюб ґр. Гогенварта виступив солідарно. Бо не підпадає найменшому сумнівови, що розьбитє а навіть всяке ослабленє клюбу ґр. Гогенварта при теперішних обставинах принесе хосен виключно лївици. Противно же в головній річи, с. є. в справі віроисповідної школи цїлий клюб ґр. Гогенварта єсть солідарний, тож нема нїякої поважної причини до сцисії.
Сей антаґонізм зазначив ся по части на довірочних засїданях комітету для справ прасових. Там фракція острійшого тону накинулась на Vaterland. Властиво ся фракція не могла зробити Vaterland-ови иншого закиду, хиба сей, що не виступає за засадничою опозицією против кабінету ґр. Таффого і що слухає досвідної ради ґр. Гогенварта.
Сей атак не удав ся. Всі поважні ґазети католицкі виступають в оборонї Vaterland-у. Именно Grazer Volksblatt заявляє, що закиди, мов би Vaterland був за обережний не повинні єму шкодити, і додає: Змаганє щоби перевагу віддати на половину нїмецко-національним христіянам соціальним віденьским (Ліхтенштайн, Люер і т. п.) було очевидне і викликало прикре вражінє. Єсли ми католицкі публіцисти маємо бути свобідними, то на разї мусить бути вільно, бути нам обережними. Нїкого не деґрадуємо на степень католика другої кляси, але не дозволимо зіпхнути себе на се становище, именно через фракції, що-до котрої помимо деяких єї заслуг суть ще сумнїви!...
Єсли христіяньско-соціяльне сторонництво не має против Vaterland-y иншого закиду, як хиба сей, що не пропаґує безвзглядної опозиції против кабінету Таффого, то зі становища католицко-консервативного се нїякій закид. Що ґр. Таффе не має довірія у п. Люеґера, се знаємо, але має довіріє ґр. Гогенварта і кола польского, отже Vaterland єсть в добрім товаристві". 