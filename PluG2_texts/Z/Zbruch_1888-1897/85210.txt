◦ ◦ ◦ ◦ ◦ ◦ ◦ ◦ ◦ ◦

  Впреосв. митрополит Сильвестер Сембратович виїзджає в суботу рано до Дашави коло Стрия на посвященє церкви.   Пос. Олександра Барвіньского приймав в понедїлок цїсар на авдієнції.   З Американьскої Руси. О. Поляньскій, бувшій префект львівскої духовної семинарії а опісля до недавна катихит ґімназії дрогобицкої, виїхавши до Америки, прибув там дня 6 минувшего місяця. — В Mayfield Русини зложили в трох місяцях 3.500 долярів на заплату довгу за вибудувану церков, а опісля в кількох днях зложили 400 долярів на заплату дзвонів. Заведи у себе й орхестру, котра — як пише "Свобода" — може грати і перед монархами.   Слїдство дисциплінарне з причини демонстрації против Впреосв. митрополита, заряджене сенатом академічним у Відни покінчено сими днями. Крім двох виновників демонстрації, Алексевича і Яворского, видалених з університету, потягнено до одвічальности 11 академиків Русинів, з котрих 10 увільнено від всякої вини, а один одержав нагану від сенату академічного.   Зїзд делєґатів кас хорих. В пятницю о 9-ій годинї рано розпічнуть ся в сали ратушевій у Львові наради першого зїзду делєґатів кас хорих з Галичини. Нинї о 8-ій годинї вечером відбудуть ся довірочні сходини делєґатів для взаїмного познакомленя в реставрації при ул. Коперника ч. 8.   Доповняючі вибори посла на сойм краєвий з курії більшої посїлости в окрузї коломийскім на місце уступившого бар. Капрого розписані на день 20 н. ст. грудня. Того самого дня відбуде ся там-же доповняючій вибір також другого посла на сойм краєвий з тої самої курії на місце ґр. Голієвского.   Неимовірна поголоска. Краківскі часописи доносять, як кажуть, — з певного жерела — що теперішний віцепрезідент краєвої дирекції скарбу, д-р Коритовскій, має бути покликаний до міністерства скарбу на шефа секційного, а єго місце має займити совітник міністеріяльний Йоркаш-Кох, син бувшого віцепрезідента дирекції скарбу. Мимо того донесеня не знають про се нїчого у Львові.   Посаги для дївчат. Видїл краєвий оголосив конкурс на три посаги по 251 зр. з фундації посагової Макс і Франца Сїмяновских для убогих і моральних дївчат христіянок без різницї обряду, дочок міщан всїх міст і місточок Галичини з виїмкою Львова і Кракова. Поданя треба вносити до 28 н. ст. лютого 1894 і залучити: 1) свідоцтво хресту, 2) моральности, 3) убожества, 4) доказ, що отець петентки був міщанином одного зі згаданих міст. Першеньство мають сироти без вітця і матери. Подавати ся можуть лише дївчата, що скінчили 17-ий а не переступили 24-ого року житя.   Холєра. Ґазета урядова доносить, що дня 5 н. ст. грудня не було нїякого нового случаю занедужаня на холєру. — Виздоровіли в Залізцях повіта брідского 2 особи, а в Риманові 1 особа. — Померла в Риманові 1 особа. — Загалом лишило ся дня 4 грудня в лїченю 12 недужих, дня 5 грудня виздоровіли 3, померла 1 особа, отже лишає ся в лїченю ще 8 недужих.   В львівскій школї ветеринарії виносить в сїм роцї число слухателїв 122. З того припадає на 1-ій рік 57, на 2-ій 42, на 3-ій 33.   Дѣло 