◦ ◦ ◦ ◦ ◦ ◦ ◦ ◦ ◦ ◦

В справі недуги посла Юліяна Романчука пише нам посол Ол. Барвіньскій листом з дня 13 с. м.: "Посол Романчук був би вже зовсїм реконвалесцентом, коли б не причепив ся був ще ревматичний біль в правій нозї, мабуть в наслїдок підвіяня при вітреню комнати, в котрій доволї горячо. Сегодня при менї був у п. Романчука д-р Альберт і сказав: Nichts besorgnisserrendes, nur unangenehmes. За-для компресів на нозї мусить п. Романчук лежати. Апетит у него лучшій нїж був, температура нормальна. Рана на шиї гоїть ся дуже добре, на лївім рамени помалїйше і рука ще трохи опухла."
Руска Бесїда в Самборі устроює в недїлю дня 21 н. ст. лютого другій і послїдний вечерок з танцями. Щирість і сердечність, якими відзначають ся всї вечерки нашої Бесїди, нехай будуть заохотою до громадної участи всеї нашої П. Т. публики. Запрошеня порозсилані попередно важні і тепер, а сли хто в наслїдок ошибки запрошеня не дістав, нехай прибуває а може бути певний, що буде милим нашим гостем. Від видїлу Рускої Бесїди.
Новий провінціональний театр польскій повстає від 10 н. ст. цвітня в Станіславові під управою Лук. Квіцїньского, звістного артиста польского львівского театру. Трупа п. Квіцїньского буде перебувати що року через 4 місяцї в Станіславові, в прочих-же місяцях буде обїздити більші міста Галичини.
Селянска спілка молочарска. З Гачева, в повітї березівскім, доносять до одної львівскої часописи: На зборах тутешного "кулка" рільничого, по представленю користей, випливаючих з молочарских спілок, приступило нинї до заложеня спілки молочарскої 28 господарів, маючих разом 100 корів, від котрих молоко буде перероблювати ся на масло спільно, а молоко збиране буде віддавати ся назад до домашного ужитку.
Лїченє рака. Як звістно, перебуває у Відни від кількох місяцїв професор Адамкевич з Кракова і робить на віденьскій клініцї дослїди з винайденим ним способом лїченя рака. Сими днями представив він кілком визначнїйшим лїкарям віденьским одну пацієнтку, навіщену від довшого вже часу тою страшною недугою, у котрої по приміненю єго методи лїченя, щезли слїди рака. Професор Адамкевич вірить твердо в успішність свого винайденя, хоча д-р Більрот і инші поваги світа лїкарского сумнївають ся, чи средство се має таке значінє, яке єму приписує краківскій професор.
Заложенє ґімназії в Бучачи. Цїсар постановою з дня 18 н. ст. сїчня з застереженєм призволеня потрібних фондів в дорозї законодатній позволив на заложенє ґімназії державної в Бучачи. Ґімназія тая буде отворена з початком року шкільного 1893/4 яко 4-клясова, висші же кляси будуть отворені відтак постепенно в міру фреквенції. На уміщенє осьмоклясової ґімназії державної зобовязала ся громада міста Бучача вибудувати відповідний будинок і віддати єго до ужитку з днем 1 вересня 1893, на що тою самою постановою одержала субвенцію в висотї 20.000 зр.
Слїдство карне против увязненого в Кракові соціяліста польского Гната Дашиньского веде ся в напрямі злочину обиди маєстату, нарушеня супокою публичного і підбурюваня на основі артикулів берлиньскої Gazet-и Robotnicz-ої, котрої видавцею єсть Куровскій a одвічальним редактором Тіль.
Дрібні вісти. Цїсар дарував громадї Рокова, в повітї самбірскім 50 зр. на докінченє будови школи. — Дня 21 н. ст. лютого с. р. в мясопустну недїлю відбуде ся в Сваричеві (п. Рожнїв) вінчанє п. Левицкого, окінченого богослова з панною Теодорою Макаревичівною, дочкою тамошного гр. к. пароха. — Дня 16 н. ст. лютого відбуде ся в Коломиї вінчанє п. Исидора Рудницкого, ц. к. урядника скарбового з панною Ольгою Крижановскою дочкою бл. п. о. Ивана Крижановского, бувшого пароха в Палагичах. 