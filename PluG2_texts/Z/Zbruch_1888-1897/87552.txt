◦ ◦ ◦ ◦ ◦ ◦ ◦ ◦ ◦ ◦

Засїданє старшини товариства ґімнастичного "Сокіл" відбуде ся в четвер дня 8 с. м. о годинї 7½ вечером в комнатах Народної Торговлї. На порядку дневнім: 1. Справозданє комітету забавного. 2. Справа найму салї. 3. Справа одягів сокільних. 4. Справа порядків для товариства. — Просимо всїх членів старшини щоби явили ся точно о означеній годинї, поза як послїдне засїданє за-для браку комплєту не могло відбути ся. Наколи котрий з Вп. членів старшини з важних причин не може в працях старшини брати участи, просимо нас о тім повідомити, щоби можна після §.24 уставу покликати заступників. — У Львові 7 н. ст. марта 1894. В. Нагірний голова. Вол. Лаврівскій справник.   Заходом "Клюбу Русинок" відбуде ся в нед]лю дня 11 н. ст. марта в комнатах "Рускої Бесїди" відчит п. Наталії Кобриньскої на тему: "З жіночого світа". Початок точно о год. 6-ій вечером.   Заборонене віче радикалів. З Товмача доносять що коломийскі радикали д-р Данилович і Гарасимович скликали були на день 3 н. ст. марта т. є. на минувшу суботу селяньско-радикальне віче до Гостова коло Отинії. Однако староство в Товмачи заборонило днем перед самим вічем ті радикальні збори, мотивуючи свою заборону тим, що віче мало відбути ся в селяньскій хатї, критій соломою, а через те грозила небезпечність огню. Вісїм жандармів з Товмача і Отинії обступило всї дороги в село і не пускало нїкого з сусїдних сїл до Гостова. Референти з Коломиї вернули ся зараз домів. Взагалї староство товмацке строго тепер наглядає за радикальним рухом в повітї. Причиною того має бути обставина, що при ревізії, яка відбула ся у Борадайкевича, провідника радикалів в Бортниках мали жандарми найти якісь заборонені книжки і брошури.   Молодий злочинець. Оногди відбула ся перед львівским судом присяжних розправа против 14-лїтного Илька Знакомского з Русятич, обжалованого о підпаленє. Справа була така: При кінци серпня 1893 р. вибух в Русятичах огонь і знищив хату Гринька Шпулара. О підпаленє підозрівано 10-лїтного Іосифа Сутковского, котрий і признав ся перед жандармом, але заявив, що до того намовив єго Илько Знакомскій. Сей дав єму за підпаленє 4 яблока і грозив битєм, єсли би Сутковскій єго не послухав. Під впливом подарунку і боячи ся битя, підпалив Сутковскій хату Шпулара. Обжалований — худощавий, тумановатий хлопець — признав ся до вини. Однако судьї присяжні не потвердили поставлених им питань і трибунал увільнив Знакомского.   За убійство вітця ставала сими днями перед судом присяжних в Тарнові 21-лїтна зарібниця сїльска з Волї пустківскої Гонората Бротон. Обжалована убила дня 12 грудня м. р. сокирою свого спячого вітця Валентія. Она признала ся до вини і за причину убійства подала, що зробила се з мести, бо отець часто робив їй закиди за легке житє. По переведеній розправі потвердили присяжні одноголосно питанє щодо скритоубійства, а трибунал засудив Бротонївну на кару смерти. Засуджена приймила засуд.   Самоубійства. Вчера пополудни побачили дїти возьного маґістратского, що бавили ся в коридорі на III. поверсї в ратуши львівскім трупа незвістного мужчини, що з папіросом в устах висїв в виходку коло канцелярії екзекуційної. Спроваджене поготівлє зі стації ратункової не вспіло вже самоубійника привернути до житя. Персонал маґістратскій розпізнав в нїм Цезара Білевича, що давнїйше мав у Львові контору вивідуючу і займав ся збиранєм анонсів. Від довшого часу був Білевич без занятя. — Оногди застрілив ся у Львові 27-лїтний челядник пекарскій Стан. Пехе. Причина самоубійства незвістна.   Дрібні вісти. Доповняючій вибір одного члена ради повітової в Рудках, з ґрупи більшої посїлости, відбуде ся дня 4 н. ст. цвітня. — В Новім Санчи почала виходити ґазетка п. з. Związek chłopski під редакцією посла Стан. Поточка. — В Петербурзї отруїв ся редактор журнала "Недїля", Вячеслав Гайдебуров, брат помершого недавно писателя. Причиною самоубійства була нервова недуга. — В Підволочисках було дня 4 н. ст. марта легке землетрясенє.   Дѣло 