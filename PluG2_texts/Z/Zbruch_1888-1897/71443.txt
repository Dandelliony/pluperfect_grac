Меморіял Видїлу краєвого в справі чистоти язика руского в Вістнику державних законів. 

Після обовязуючих приписів видає Міністерство Вістник законів державних у всїх язиках, признаних краєвими, в королевствах і краях репрезентованих в Радї державній; отже для Галичини також в язицї рускім.
Видїл краєвий післав до Міністерства пропамятне письмо. В нїм звертає увагу на часті наріканя Русинів, що центральна управа держави всї толкованя Вістника законів державних і майже всї инші акти та друки урядові не видає в чистім язицї рускім, лише мішаниною з мертвої староцерковної і московскої мови, котрої Русини в Галичинї так само не розуміють, як ческої або сербскої. Переклади через те незрозумілі і для нїкого не цїкаві. З того виходить те, що хоч Русини люблять свою мову народну, та тих актів урядових і вістників не купують, хиба дуже мало.
На ті друки иде богато грошей, а хісна з них нема, бо их не розуміють. До того Русини справедливо нарікають і жадають, щоби их мови не поганили, а радше в интересї держави і народу дбали о єї чистоту і стійність.
На доказ свого твердженя наводить Видїл краєвий для прикладу кілька розпоряджень і законів, поміщених у Вістнику законів державних. Переклади ті невірні і роблені стилем нїмецким, котрий далеко иншій, як рускій. А минувшого року вийщли з Відня нїби рускі друки, писані таким язиком що як хто не знає нїмецкого ибо польского тексту, то не зрозуміє их в жаден спосіб.
З того видко — сказано у меморіялї Видїлу краєвого — що урядовий перекладач на язик рускій при Міністерстві не вміє того язика і треба конче єго заступити ким иншим, що вмів би добре по руски і писав правописею фонетичною, котру вже Видїл краєвий завів у себе від цвітня 1891 року.
Видїл краєвий уважав своїм обовязком представити Міністерству тую справу, не лише з огляду на справедливі права народу руского, але й з огляду на дуже важний интересь самої Монархії. Той интерес вимагає конче, аби рускої мови не московщено.
Той меморіял переслав Видїл краєвий на руки президії Намістництва і просив переслати єго міністерству та підперти зі своєї сторони. 