Реформа устрою краєвих і провінціональних шпиталїв.

Соймова комісія санітарна ухвалила сего року поручити Видлови краєвому, щоби зревідував приписи і инструкції шпиталїв в Галичинї, та щоби зібрав закони і розпорядженя инших австрійских країв. Дальше жадала комісія санітарна, щоби Видїл краєвий предложить зібраний матеріял анкетї перед сесією соймовою.
Тая анкета мала застановитись над тим, чи треба предложити Соймови проєкт закона, котрий управильнив би правні відносини и устрій всїх шпиталїв у краю; та означив би докладно обовязки краю і поодиноких репрезентацій автономічних супротив хорих. Анкета мала також видумати спосіб, як зарадити тому, що кошти лїченя все збільшають ся.
Отже Видїл краєвий постановив скликати таку анкету и предложити їй закони, розпорядженя, нормалії, статути і инструкції шпиталїв в нашім і инших австрійских краях; бо користь з ясного представленя сеї справи може бути велика. До анкети ухвалено запросити одинадцять послів соймових, инспектор шпиталїв краєвих Савицкого, а провід дати членови Видїлу краєвого дрови Фр. Гошардови.
Речинець скликаня анкети буде означений пізнїйше, бо Видїл краєвий хоче, аби в нарадах могли брати участь і члени анкети, що тепер не мають часу, бо сидять в радї державній.
Сойм управильнив правні відносини провінціональних і публичних шпиталїв в р. 1870 законами: о надзорі над шпиталями і о радах шпитальних, а в р. 1875 закон, що за лїченє убогих має платити фонд краєвий.
Спосіб поступованя шпитальних властей при приниманю хорих в цїли сконстатованя их приналежности і стану маєткового, нормують розпорядженя, видані Видїлом краєвим. Тих розпоряджень дотепер в краю нашім бережено по змозї, а мимо того число убогих хорих збільшило ся, а тим самим і кошти лїченя в публичних шпиталях ростуть з року на рік. За десять лїт, т.є. від 1882 до кінця 1891 р. зросло число хорих в публичних шпиталях о 14.553 осіб, днї лїченя о 499.823, а кошти о 217.578 зр. Ті кошти заплатив край.
Розпорядженє міністеріяльне з р. 1857, що обовязує дотепер у всїх краях коронних, управильнює спосіб виміру такс за лїченє хорих в публичних шпиталях.
Вичисляючи видатки, котрі при обрахованю такси треба мати на увазї, містить се розпорядженє припис, що чинш за наєм льокалю на поміщенє хорих, треба зачислити після справдїшного видатку. А вирахованої суми чиншу від будинку, що єсть власностію шпиталю, котрого льокалї уживають ся на цїли шпитальні, не можна вчисляти до видатків при вимірі такси.
Видїл краєвий набрав з того розпорядженя пересвідченє, що коли шпиталь не має власного будинку, або коли у власнім будинку не може лишити ся, коли до того в цїлім містї нема відповідного дому до винайму, коли фонд шпитальний не має грошей на будову, а фонд краєвий не має обовязку давати гроші на будову — тогди нема иншої ради, як постарати ся о підприємця будови, котрому фонд шпитальний платив би пізнїйше чинш за наєм, умовлений з гори.
Предкладаючи Соймови справозданє о станї провінціональних шпиталїв в нашім краю, Видїл краєвий зажадав уповажненя до таких умов з громадами. Комісія санітарна, котрій придїлено се справозданє, була двоякої гадки. Меншість була за внесенєм Видїлу краєвого з малою зміною, а більшість казала, що правний характер наших шпиталїв єсть неясно означений, що громада має ті самі обовязки для громадских шпиталїв, що край для краєвих хоч тої справи не виясняє добре само законодавство. Більшість комісії запропонувала, щоби Видїл краєвий в кождім поодинокім випадку ставив Соймови внесеня в справі запомог з краєвого фонду в означеній сумі.
З даних, що зібрав Видїл краєвий, показує ся, що край наш має розмірно найменше шпиталїв, найменше ліжок для хорих, і що у нас найменше хорих користає зі шпитальної опіки. В Галичинї припадає на 1000 мешканців лиш 0.7 ліжка і 8 хорих; а напр. в долїшній Австрії 3.9 лїжок і 38 хорих.
На підставі зібраних даних поставив Видїл краєвий такі питаня анкетї:
1. Чи треба предложити Соймови проєкт нового закона краєвого що до шпиталїв краєвих і провінціональних, котрий би означив докладно обовязки краю і поодиноких автономічних тїл для бідних хорих?
2. Або чи вистане, коли Видїл краєвий поставить Соймови внесенє до ухвали, з яких фондів: чи шпитальних чи краєвих мають покривати ся кошти будови провінціональних шпиталїв?
3. Яких способів ужити, щоби не дати збільшити ся коштам лїченя убогих? 