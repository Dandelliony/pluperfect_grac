◦ ◦ ◦ ◦ ◦ ◦ ◦ ◦ ◦ ◦

    Цїсар затвердив вибір на маршалка ради повітової в Долинї директора посїлостій в Велдїжу Вінкентія Витославского а на віце-маршалка о. Іосифа Лопатиньского пароха з Долини.   Галицкій видїл краєвий, розглянувши ся в потребах комунікаційних околиць загрожених еміґрацією, віднїс ся з прошенєм до правительства центрального, щоби оно призначило додатковий кредит на субвенціонованє деяких доріг. Сим мало би запомогти ся людей, котрі потерпіли в осени в наслїдок нещасть елєментарних, а також запобігти дальшій еміґрації. Видїл краєвий прирік з своєї сторони підперти сю акцію з фондів диспозиційних і домагає ся субвенції на слїдуючі дороги: Камінка-Туринка в повітї жовківскім і каменецкім; Задворє-Новосїлки-Камінка струмилова; Буск-Холоїв; Буск-Топорів: Радехів-Щуровичі в повітї каменецкім; Броди-Залізцї; Плугів-Підкамінь в повітї золочівскім; Городище-Озїрна в повітї бережаньскім; Яричів-Підлїски в повітї львівскім; Львів-Щирець і Перемишляни-Поморяни.   Прикра пригода стала ся сими днями у Вікнї бувшому міністрови справ внутрішних маркізови Бакегемови. Підчас проїздки на кони — як подає Dziennik Polski — упав маркіз Бакегем з коня і здавало ся з-разу, що зломив собі праве рамя. Однак спроваджені з Грималова лїкарі — фізик міскій д-р Серет і д-р Ляхович сконстатували лиш потовченє горішного рамени. Маркіз Бакегем буде мусїв після ореченя лїкарів кілька днїв перележати в ліжку.   Видїл товариства "Сїч" у Відни оголошує отсим, що льокаль товариства [XVII. Veronikagasse 37] отворений через цїлий час вакаційний, ключ у портієра. Години урядові видїлу аж до 1-ого жовтня с. р. ві вторники, четверги і суботи від години 8 до 9 вечером. — При сїй нагодї видїл "Сїчи" повідомляє, що в послїдних тижднях завізвано письменно всїх тих Р.Т. бувших членів, що не звернули доси випозичених книжок, аби звернули их найдальше до кінця липня с. р. За дальші хоч-би і як неприятні наслїдки не переймає видїл одвічальности. — За видїл: Ив. Бережницкій голова. К. Тукевич бібліотекар.   П. Микола Вороний, письменник україньскій, пробуває довшій час у Відни на студіях літературно-наукових.   Більші вправи війскові мають відбуги ся при кінци серпня і з початком вересня в околицях Ярослава і Перемишля. Чи не міг би рускій театр взяти сю обставину під розвагу? — Чадо Марса.   Жертви повеней. В Коровниках [повіта перемиского), слуга тамошного економа, не зважаючи, що вода в Сянї прибула пустив ся в брід возом запряженим парою коней. Заледви кілька метрів віддалив ся від берега, порвала вода віз і затопила. За пів години при однім острім скрутї ріки видобуто з Сяну затоплені конї з возом, однак наймита доси не віднайдено. — З Буківска [повіта сяніцкого] доносять, що дня 7 с. м. тамошна почта, переїзджаючи з Новотанця через прибувшій потік [бо міст розібрано], затопила ся і до нинїшного дня єї не віднайдено. Візник, котрий також топив ся, з великою бідою внратував ся.   Крадежи. Недавно нічью обікрав в Синевідску Василь Смерека тамошного священика, забираючи 150 зр. готівкою, учителя, котрому взяв золотий годинник 100 зр. і зелїзничого урядника в Любінцях, у котрого украв 25 зр. готівкою і пару чобіт. Смерека утїк з жінкою до Львова і доси єго не зловлено. — Федько Гарасим господар в Заставі коло Яричева, зловив в коморі в ночи з 10 на 11 с. м. парубка Илька Нарембу, котрий довшій час займав ся крадїжію; але злодїй зі страху перед карою і зі встиду повісив ся того самого дня в стайни.   Зріст шкільництва в містї Львові. В роцї 1884-ім було у Львові 25 шкіл, 260 учителїв і 7.340 учеників і учениць, — а нинї єсть уже 33 шкіл, 470 учителїв і 12.000 учеників і учениць. Одинацять шкіл має власні будинки.   "Академія кравецка" має завязати ся в Липску під назвою "Академія моди" з властію законодатною, а рівночасно екзекутивною — панове професори будуть кравцями а челядники займуть посади доцентів. Цїлію "Академії" має бути: піднесенє кравецтва з приміненєм до теперішних вимог естетики і гіґієни, а також цїлковита реформа як мужеских так і жіночих одягів. Отворенє сеї "академії" наступить имовірно в серпни сего року.   Дрібні вісти. Вчера о годинї 8-ій рано приведено на стацію ратункову робітника Василя Демчука, котрий нагло захорував на улици. Д-р Марґулєс розпізнав холєру "nostras", длятого о випадку в мешканю зарібника повідомлено міскій фізикат, а той зарядив средства безпечности і відослав своїм возом слабого до шпиталю. — Коноводи появили ся в Золочеві і украли сими днями п. Ґріцови коня з візком вартости 300 зр.; слїд показав ся в напрямі до Львова. — В Перемишли помер нагло Дамян Чайковскій, співластитель книгарнї "Зайфарта і Чайковского" у Львові. — У Львові повісив ся вчера листонос, 38-лїтний Андрій Зіндерман.   Дѣло 