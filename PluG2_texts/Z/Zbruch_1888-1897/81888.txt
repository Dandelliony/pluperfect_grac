◦ ◦ ◦ ◦ ◦ ◦ ◦ ◦ ◦ ◦

    Посол Юл. Романчук виїзджає нинї вечером на кілька тижднїв до Підлютого.   Буря. З повіта мостиского доносять, що в недїлю дня 23 н. ст. липня, в тім самім часї, коли у Львові був хмаролом, навістила страшна буря повіт мостискій. Град, якій підчас того упав, знищив до крихти засїви в Крукеничах, Хлиплях, Судковичах, Вишенцї, Підлїсках, Самниках, Чижевичах, Містичах, Вовчищовичах і Волоскові. Сила вихру була так велика, що в Судковичах повиривала з корінєм старі дерева, а в Підлїсках поперевертала будинки.   Коштом Народного Дому уміщені були сего року в рускім женьскім воспиталищи у Львові чотири ученицї, а то три сироти по священиках і одна дочка бідного приватного офіціяліста. Всї чотири скінчили минувшій шкільний рік з добрим успіхом і остануть ся в заведеню також на другій рік. З тїй причини не буде совіт Народного Дому розписувати конкурсу на принятє учениць до згаданого воспиталища.   Помилуванє. На основі вердикту судьїв присяжних з дня 27 н. ст. цвітня с. р. засуджено — як ми свого часу доносили — Адама і Єл. Навротів на смерть за убійство дитини Єл. Навротової. Убійства допустили ся Навроти звірским поведенєм з дитиною. При обдукції дитини не найдено в жолудку єї нїяких останків поживи, натомість сконстатовано зломанє 4 ребер. Цїсар помилував обоих, а найвисшій суд засудив матїр на 18 лїт, а Адама Наврота на 15 лїт тяжкої вязницї.   Закінченє процесу. Голосний в своїм часї тернопільскій карний процес між ґр. Баворовским а Вайзером скінчив ся сими днями в львівскім повітовім міско-делєґованім судї секції III перед судєю Лекчиньским. Одержавши акт обжалованя від державної прокураторії в Тернополи, вручив Вайзер міністрови судівництва меморіял, в котрім обжалував прокуратора п. Саганка о сторонничість і зробив єму закид, що акт обжалованя оснований, на перекір результатам слїдства, на ложи і виготовлений лише на се, щоби придбати ласки у маґнатів. При розправі обставав Вайзер при правдивости згаданих закидів і покликав на свідків міністра судівництва ґр. Шенборна, презідента Симоновича, секційного совітника і управителя презідіяльного бюра в міністерстві судівництва і кількох гофратів. Свідки не були переслухані і Вайзера засуджено на 2 місяцї вязницї.   В справі будови зелїзницї з Галича до Тернополя прибула минувшого четверга до Галича комісія, зложена з членів видїлу краєвого Верещиньского і Савчака та совітника намістництва Моравеца. Згадана комісія має обїхати цїлу охрестність між Галичем і Тернополем, щоби розглядїти економічні, торговельні і топоґрафічні услівя для переденя дотичного проєкту.   Нещастна пригода. Властитель Плотичи коло Зборова, Цивиньскій, виїхав дня 22 н. ст. липня човном з двома паробками на став. В тім надійшла буря, зірвав ся сильний вихор і перевернув човен. Всї три потопили ся а трупів ще доси не віднайдено.   Дрібні вісти. Архикнязь Леопольд Сальватор з женою архикнягинею Блянкою повернув передвчера з Відня до Львова. — Намістник ґр. Бадені приїхав нинї з Буська до Львова, щоби взяти участь в похоронї міністра війни. — В брідскім повітї панує епідемічно віспа.   Дѣло   