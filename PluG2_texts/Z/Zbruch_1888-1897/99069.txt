◦ ◦ ◦ ◦ ◦ ◦ ◦ ◦ ◦ ◦

    Огнї. В Смереківцях повіта жовківского згоріли 23 господарства з 60 будинками. Огонь здаєсь був підложений. Страти великі. Сам начальник громади стратив около 3000 зр., а всего було убезпечено на 400 зр. — В Водниках коло Маріямполя повіта станиславівского згоріла деревляна церков і три доми. Причина огню незвістна. — На Клепарові під Львовом згоріла в недїлю вечером реальність Казимира Хміля. Доходженя поліційні виказали, що огонь підложила власна жінка Хміля, Розалія. По довшій суперечцї з мужем забрала она зі скранї свої коралї, книжочку каси щадничої і сїрники, вийшла на подвірє і з кількох сторін підпалила хату. Хмільову арештовано і віддано до суду. — У Львові вибух вчера около години 5-ої пополудни огонь в стайни касарнї Фердинанда на Городецкім. Завдяки скорій помочи огонь до години придушено. Кромі зірваного даху і малої скількости спаленого сїна иншої шкоди нема.   Зараза на риби і раки показала ся також в ставах в Урмани і в Бережанах. Ті стави тепер зовсїм пусті, а на берегах і полях видко богато неживих риб і раків, що их розносять птицї. 3і ставу урманьского люде масами вибирають неживі риби і закопують в землю, бо в наслїдок гнитя почав ся дуже занечищувати воздух.   Монако у Львові. Оногди приарештувала львівска поліція Давида Меркля, котрий на площи Краківскій обгравав селян і робітників в так звану "фарину". Фарина — се инструмент подібний до рулєти, але для властителя єго, в менше скомплікований і певнїйшій спосіб наганяє гроші в кишеню. На "фаринї" було 20 чисел, котрі граючі обкладали ставками. Виграючій діставав ставку 15 разів більшу, а банкир при обставленю всїх чисел все четверту часть всїх ставок брав до кишенї. Кілько на тім интересї заробив "Дувид", се здаєсь викаже судова розправа.   Приладу до усуваня людей і звірят з перед поїздів пробовано недавно під Витебском. Прилад такій, прикріплений до поїзду, хватає в бігу людей і звірята неначе до колиски. На пробу взято лоша, завязано єму очи і поставлено на шинах. Поїзд, при котрім був прикріплений такій прилад, надїхав зі скоростію 70 кільометрів на годину, а прилад хватив лоша і без найменшого ушкодженя перевіз єго на найблизшу стацію.   Дрібні вісти. У Львові померли полковник Мечислав Котовскій і купець Іосиф Ірґенс в 73 роцї житя. — В Римі недалеко Тіволї вилетїла у воздух порохівня, в наслїдок чого 13 осіб втратило житє. — Крил. о. Ант. Петрушевич виїхав на місяць до Жегестова на свіжій воздух.   Дѣло 