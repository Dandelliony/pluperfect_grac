Закон прасовий. — Справи ватиканьскі. — Скандали в англійскім High-life.

Закон прасовий. До Kurjer-a Lw. доносять з Кракова: Комисар тутешної полиції п. Иттнер візвав сими днями властителя друкарнї п. Корнецкого, у котрого друкуєся орган университетских студентів, часопись Ognisko, і повідомив єго, що після порученя висшої власти заряджує против Ognisk-a виїмкове поступованє прасове, а именно, що видрукованого числа сеї часописи на 24 годин перед видачею редакція накладу має вислатись по одному примірникови до полиції і прокураторії. Після §.17-ого закона прасового висилає друкарня примірник часописи до цензури рівночасно з видачею накладу редакції і поодиноким особам. Таке виїмкове поступованє з часописею можна би оправдати, коли-б заведено виїмковий стан, але доси о тім ще нїчого не чувати.
Справи ватиканьскі. З Риму доносять: Здаєсь що прийде тут до вельми цікавого процесу. Якійсь свояк Пія IX мав подати жалобу на папу Льва XIII о видачу величезного маєтку, говорять о миліонах, котрого управа Ватикану не хоче видати, бо уважає сі гроші власностію курії а не приватним майном папи. Гроші ті зложено в лондоньскім банку перед смертією Пія IX і они там суть ще доси. Чудуються загально, що сей свояк Пія IX доперва по 12 лїтах упоминаєся о свої права, до маєтку. — В дни задушнім мав папа Лев XIII заявити, що він предприняв заходи коло того, де він буде похоронений. Лев ХІІІ хоче бути похоронений в костелї Tribuna des Lateran, котрий він перестроїв і прикрасив мармором і цінними мозаїками. Тим способом хоче Лев XIII заощадити клопотів і коштів свому наслїдникови, бо звичайно папи виставляють власним коштом величаві памятники на гробах своїх попередників. Многі папи похоронені в костелї св. Петра, а папа Пій IX похоронений на власне желанє в костелї St. Lorenzo Fuori.
Скандали в англійскім High-life (гай ляйф, аристократія). Недавно тому подав парискій Matin в дописи з Лондону вістку, яких злочиньств допускаються в найперших клюбах лондоньских, де належить найвисша аристократія, а провинивші-ся в тій найновійшій справі скандальній стоять в близьких зносинах з лондоньским двором і занимають урядові становища. Злочиньств допускалися ті панове з хлопцями, що розносили телеграфичні депеші, і аж отець одного хлопця донїс о тім всїм полиції. Се відкритє подїлало мов пукненє бомби між аристократією в Лондонї, і хоч ще англійскі газети не подають имен участників, котрих єсть шістьдесять один, то все таки всї знають, хто се такій, а заразом єсть се доказом, як низько упала молодша генерація англійскої аристократії. Тимчасом ціла справа прибрала ще политичну закраску. Судья слїдчій предложив спис всїх виновних личностей тайній радї королевої, а відтак вже деякі високо поставлені особи постаралися о то, що судьї не дозволено увязнити виновників. Се не подобалось президентови полиції лондоньскої Monroe, і він заявив, що зложить свій уряд, єсли не дозволять увязнити виновників. Розумієсь, що єсли-б Monroe зрїкся уряду, подав би і причини, а тогдї цілу справу обговорювано-би в парляментѣ і коли-би виявилось, що министер внутрѣшних справ Matthews робив перешкоди слїдчому судьї, то і цілий габинет мусїв-би податись до димисії. Ся перешкода в цілій справі послужила до того, що два лорди вже утекли до Франції, один найбільше виноватий до Индії, а инші також десь укрилися, що годї их віднайти. 