◦ ◦ ◦ ◦ ◦ ◦ ◦ ◦ ◦ ◦

Медичний видїл на університетї у Львові уконституовав ся з початком сего року шкільного, а перше засїданє відбув дня 11-ого с. м. В склад колєґії входить тепер пять професорів звичайних і оден надзвичайний, а именно: д-р Генрик Кадій, настоятель института анатомії описової, д-р Ян Прус, настоятель института патольоґії загальної і експериментальної, д-р Андрій Обжут, настоятель института патольоґічно-анатомічного, д-р Володислав Немилович, настоятель института хемії лїкарскої, д-р Вячеслав Собєраньскій, настоятель института фармакольоґії і фармакоґнозії і д-р Адольф Бек, настоятель института фізіольоґічного. Деканом медичного видїлу на 1896/7 р. вибрано д-ра Кадія, продеканом д-ра Пруса, а делєґатом до сенату д-ра Обжута. Асистентами на львівскім медичнім видїлї именовано: при катедрі анатомії описової д-ра Льва Свєжевского, при катедрі гістольоґії і ембріольоґії д-ра Тадея Прашіля, при катедрі фізіольоґії д-ра Адама Ясиньского і п. Болесл. Блажка, при катедрі хемії лїкарскої д-ра Юл. Гікля, при катедрі фармакольоґії і фармакоґнозії д-pa Іос. Крисаковского, при катедрі патольоґії експериментальної д-ра Ром. Серковского, при катедрі анатомії патольоґічної д-ра Алекс. Тайхмана і д-ра Павла Кучеру. В зимовім семестрі року шкільного 1896/7 записало ся на медичний видїл у Львові 111 звичайних слухачів, а именно: 58 на III. рік, 26 на II. рік і 27 на І. рік. Крім того позволено користати з викладів анатомії і фізіольоґії паннї Фльорі Оґурек, котра виказала ся свідоцтвом ґімназіяльного испиту зрілости.   В станиславівскій касї почтовій в ночи з четверга на пятницю занюхав якійсь кандидат на злодїя колєкцію монет австрійскої валюти. Та испиту не вдало ся єму зложити, бо не знайшов способу отвореня вертгаймівских кас. Він пробував щастя й по урядових бюрках, але й ті показали ся не привітні. Цїле жниво злодїя обмежило ся на 5 зр., так що й потрачений труд не оплатив ся по людски. А тепер ще і поліція не лишить єго в спокою.   Спаленє урядових актів. Міністер судівництва зарадив, щоби в судових реєстратурах попалено непотрібні судові акта, бо при новій цивільній процедурі відповідні убікації будуть призначені на лїпшу цїль. Отже пропадуть вже слїди заплїснїлого бюрократизму.   Против фалшівника банкнотів Кравтгавфа вів ся від трьох днїв у Відни процес перед судом присяжних. Процес відбуває ся при замкнених дверех з огляду на скандальні родинні відносини обжалованого. Кравтгавф признав ся, що він підрабляв банкноти, але звалив всю вину на матїр, котра єго до того спонукала.   Фалшиві банкноти пущені вже в курс і в Тернополи. Шість таких банкнотів є вже в руках власти. Підозрінє о веденє торговлї фальшивими банкнотами впало на різників Ушера Басса, Лейбу Геллєра і Хаскля Зайда. Их відставлено до суду. Фальсифікати походять имовірно з Анґлії.   В установленю цїни женщин не згаджали ся всї старинній законодавцї. Мойсей оцїнив женщину на 30, а мужчину на 50 мішків срібла. Гомер оцїнював женщину на 4 штуки товарини. У Ґаллійцїв в Бретанії плачено за женщину в судовій дорозї 8 овець. Ґермане в гарценьских горах платили за женщину з рук до рук по 10 великих срібних монет римских цїсарів: Після карного кодексу давних жителїв Исляндії таксовано женщину мало що висше як на ґульдена. Цїна нареченої була у многих народів значно висша.   Дрібні вісти. Маршалок краєзий ґр. Стан. Бадені вернув в суботу рано з Відня до Львова. — Директор краківского асекураційного товариства Генрик Кешковскій переходить дня 1-го червня 1897 р. на пенсію а рівночасно буде именований куратором товариства. — В Кракові помер д-р Жигмонт Князьолуцкій, що мав у Львові репутацію спосібного лїкаря до дитячих хоріб.   Дѣло 