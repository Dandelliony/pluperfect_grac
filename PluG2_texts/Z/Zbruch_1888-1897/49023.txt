Процеси редакціі "Народа". — Оповістка.

Процеси редакціі "Народа".
Дня 10-ого с. м. відбулася в повітовім суді росправа карна протів видавця "Народа", обжалуваного поліцією за те, що не посилає обовязкового примірника презідіі міністерскоі ради (Ministerrats-Praesidium, Pressdepartement in Wien). Обжалуваний виказав редакційними актами й заприсяженим свідком (експедитором), що точно висилає названий примірник, пильнуючи сего особисто після того, як зараз по угоді дістав з міністерства urgens (із 16 грудня 1890 р.), щоби регулярно посилати "Народ" (Таких письменних і устних пригадок від міністерства, намістництва й поліціі, редакція "Народа" дістала ще три, одну по одній, і аж тоді поліція обжалувала підсудного). На свою оборону обжалуваний навів ще те, що не тілько не мав найменшоі причини не додержувати обовязку супротів міністерства (бо-ж обовязкові примірники навіть вільні від оплати почтовоі) а противно пильнував єго, бо в інтересі редакціі і руско-укр. радикальноі партіі, котроі "Народ" є органом, лежало, щоби те, що там було писано протів угоди, було зараз звісне міністерству (котрому, очивидно також о те ходило, як видно з єго енерґічних urgens-ів). Мабуть хтось неприхильний політиці "Народа" спирає той примірник для того, щоби міністерство не знало єі зараз із самого жерела. На підставі наведених доказів, судя увільнив обжалуваного, та прокуратор ще застерігся що до рекурсу.
Підносимо се прилюдно на увагу дирекцій почт у Львові й Відні тай посередних органів між почтою й міністерством, з просьбою, щоби розслідили справу і не допускали до кривди, яку через чіюсь недбалість чи злість мусить терпіти наша редакція.
При нагоді згадаємо ще про один процес, що видала редакціі "Народа" прокураторія перед краєвим судом карним за ширенє сконфіскованих статей. Справа така: прокураторія сконфіскувала 4 ч. "Народа" за виборчу відозву, а позаяк не хотіла сказати, за які уступи (що попередні прокуратори завше робили), то редакція сама навгад пропустила те, що по єі думці, могло бути сконфісковане, і видала так відозву осібно. Тай сим разом єі сконфісковано і ввесь наклад забрано а в додатку видано редакціі й друкарні процес за сповнене-ді таким чином ширенє сконфіскованоі статі. Після кількадневноі застанови, що би ще могло бути сконфісковане, ми пропустили рішучо все, що писано про всякі парляментарні партіі, про партіі галицкі, про угоду, митрополита іті., і видали відозву в-третє, і сим разом вона пройшла благополучно і була так розширена в 3000 примірниках. Процес іще те скінчений. Оповістка.
Др. Северин Данилович та Ілярій Гарасимович починають видавати оповіщену нами популярну газету під назвою Хлібороб, посвячену практичним справам наших робітних людей по селах і місточках.
Хлібороб буде виходити два рази в місяць, 8-ого і 21-ого, в обємі найменше пів аркуша, формату такого, як Народ, і на такім самім папері, і коштуватиме до кінця сего року 1 зр. 50 кр. Хлібороб буде друкований у Львові, але редакція буде в Коломиі, на ул. Міцкевича ч. 58 і туди треба посилати передплату, замовленя і всякі дописи й листи. Заграничні люде мають в справі "Хлібороба" обертатися до відвічального редактора Івана Франка у Львові, ул. Зибликевича, ч. 10. Експедиція Хлібороба буде також у Львові на ул. Академічній, ч. 22. Перше число Хлібороба вийде 8-ого квітня.
Відносини між нового газетою і Народом будуть такі, як ми вже писали. А іменно: "Хлібороб" буде йти в той самий бік, що "Народ", тілько що буде тикати більше безпосередні, практичні справи наших робітних людей і вести йіх уже в певнім безспорнім напрямку. "Народ" же буде, як досі, критикувати стан нашоі суспільности, класти на серце нашій інтелігенціі долю наших робітних людей, вказувати на поступ серед інших народів, виробляти думки про новий лад, який треба у нас заводити, виробляти людей спосібних до праці над матеріяльним і моральним двигненєм нашого простонародя — словом "Народ" буде, так сказати, учительскою семінарією, а Хлібороб практичною народного школою. Таким чином, обі газети будуть обопільно доповнятися. Інтелігентні члени нашоі партіі по містах і селах, обовязані передплачувати обі газети і обом помагати. Так само й освіченійші робітні люде по селах найдуть і в "Народі" не одно цікаве й потрібне для них. Особливо не зможуть обійтися без "Народа" ті з наших робітних людей, що мають вести перед між громадянами.   