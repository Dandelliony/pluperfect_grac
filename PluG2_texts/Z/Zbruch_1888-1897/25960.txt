◦ ◦ ◦ ◦ ◦ ◦ ◦ ◦ ◦ ◦

Пешт 23 серпня. Президенте министрів Тисса виїхав до морских купелїв. — Мин. Каляй предкладає знесенє в краях окупованих десятини від худоби, зменшенє додатку домового і збільшенє жандармерії.
Берлин 23 серпня. Розійшась тут і все ще удержуєсь поголоска, що австро-угорскій амбасадор Сеченій має рїшучо уступити з своєї посади.
Петербург 23 серпня. Ген. Игнатєв именований губернатором в Кієві.
Константинополь 23 серпня. На Кретї панує спокій. Порта наказала розброїти також і Вірмен в Азії, в наслїдок чого там настав великій переполох, бо Курди, котрих Туреччина не буде могла розброїти, будуть аж тепер робити всїлякі пакости Вірменам.
Берлин 24 серпня. Розійшлася тут поголоска, що цар відложив свою подорож до Берлина на час необмежений.
Мец 24 серпня, вчера приїхав сюди цісар з цісаревою. Маючі Французи тутешні виїхали з міста подібно як штрасбургскі на час гостини цісаря.
Рим 24 серпня. Вчера перед полуднем відбулося в Лєчче торжественне відкритє памятника кор. Виктора Емануїла в присутности короля Гумберта, наслїдника престола, Криспіого і множества народу. — Почала тут виходити газета Cronica nera, котра ставить собі за задачу боронити низше духовеньство против висшого. Газета ся розказує, що папа збирає величезні гроші і льокує их по банках у Відни і т. д. а кардинали уживають "Петрового гроша" на удержанє кузинок. 