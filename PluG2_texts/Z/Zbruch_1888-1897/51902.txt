◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені перебував сими днями в Перемишли в справі реґуляції водопроводів, бруків і т. и. При нагодї приїзду на містника маґістрат наказав дезинфекціонувати декотрі улицї. Gazeta Przemyska пише, що було би добре, щоби намістник частїйше заглядав до Перемишля...
Огнї. В Юридицї, передмістю брідскім, згоріли дня 16-го н. ст. мая три доми і шопа. Сторожи огневій бродскій треба дякувати, що огонь не розширив ся. Причиною огню була неосторожність господинї, що пекла хлїб. Шкода убезпечена. — Дня 22 н. ст. мая вибух в Кутах огонь і при великім вітрі обіймив значне число домів. Сторожа огнева з Вижницї приспіла з помочію. Остаточно згоріло 25 домів і жидівска школа. Огонь — як догадують ся — був підложений. Кажуть, що якійсь жид хотїв в той спосіб підняти свою асекурацію.
Велику сензацію викликало в Чернівцях звістне усуненє трох висших урядників скарбових в Чернівцях — директора скарбу сов. двору Тшценецкого, инспектора сов. Шольца і управителя митового уряду Кобєрского, а обсада их місць Нїмцями Іос. Вайґтом, Кар. Германом і Сосною. Новий директор Вайґт, приймаючи підчинених собі урядників, сказав до них: "Панове! я коррупції не стерплю!" Ся зміна викликала велике обуренє в черновецкій "Ґазетї Польскій", — а радість в Buk. Nachrichten. Поляки гнївають ся, що усунено Поляків і поминено урядників-Поляків, а Нїмцї тїшать ся з именованя Нїмцїв... ба ще надїють ся дальших Einschub-ів. Русинам і Волохам буковиньским нема чого анї тїшитись, анї сумувати, — каже "Буковина", — а час би вже подумати именно Русинам о вихованю своїх людей, котрих так мало, а майже й нема у всїх a всїх буковиньских урядах.
Почетне горожаньство надала рада громадска міста Глинян на засїданю з дня 20 с. м. бурмістрови Едв. Брікманови і бувшому судьї повітовому Іос. Товарницкому.
На вчерашних загальних зборах тов. "Академичне Братство" змінено статут товариства о стілько, що підвисшено річну вкладку на 4 зр., бо дотеперішна була надто мала в порівнаню з иншими подібними товариствами, введено в статут §. о членах почетних, спомагаючих і надзвичайних (котрими можуть бути і не-Русини, але без права голосованя і вибору) і ухвалено на памятку 20-лїтного ювилею видати не оден альманах, але цїлу серію менших книжок, бо ті скорше розходять ся. 