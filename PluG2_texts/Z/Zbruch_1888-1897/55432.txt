◦ ◦ ◦ ◦ ◦ ◦ ◦ ◦ ◦ ◦

Дирекція ц. к. привіл. зелїзницї Кароля-Людвика письмом з дня 25 н. ст. серпня 1891 признала членам товариства "Просвіта", хотячим їхати 27 серпня (8 вересня) с. р. на загальні збори товариства до Тернополя на цїлий простір лінії від Кракова взглядно Ярославля і Бродів до Тернополя і назад під условією відповідної лєґітімації і ужитя звичайних поїздів особових або мішаних [поспішні поїзди виключені] 33 1/3 опусту цїни їзди II-ою і III-ою клясою. Приміненє того зниженя наступить в той спосіб, що платячи за цїлий білєт І-ої кляси можна їхати там і назад ІІ-ою клясою, а платячи за половину білєта І-ої кляси можна їхати там і назад III-ою клясою. Купуючи білєт треба показати лєґітімацію за-для остемпльованя. Білєт лишає ся в руках подорожного і єго треба враз из лєґітімацією показати при поворотї з Тернополя при касї тамошній для поновного остемпльованя, і віддати там, де висїдає ся. Важність того зниженя означено на час від 5 до 8 н. ст. вересня для подорожи до Тернополя і від 8 до н. ст. вересня до повороту. Членам висилає ся лєґітімації разом з запрошенєм на збори.
Про пок. о. Ивана Наумовича носять ся від кількох днїв у Львові вісти, мов-то він не помер смертію натуральною. Один Галичанин, котрий з ним їздив, а розпращав ся з ним, щоби вернутись коротшою дорогою, полишив єго зовсїм здоровим. Чи ті вісти правдиві, годї знати, але ось і Dziennik-ови Polsk-ому доносять з Варшави, що покійний отруїв ся діґіталіною, а поліція не дозволила тїла єго секціонувати. Після донесеня до Dziennik-a причиною мнимого самоубійства була роспука, яка мала о. Наумовича обгорнути з причини зазнаного пониженя.
Посвяченє нововибудованої церкви відбуло ся в Рогізнї в повітї самбірскім дня 5 н. ст. серпня. Обряду посвяченя довершив мостискій декан о. Сїнкевич при участи ще двох священиків. Нова церков вибудована з твердого матеріялу за старанєм місцевого пароха о. Віктора Нероновича. В церкви знаходить ся чудотворна икона, до котрої в часї вітпустів приходять мешканцї і з дальших сторін.
Град і велика злива, сполучена з хмароломом, навістили в сих днях громади: Бабин, Рожен великій і Тюдїв в повітї косівскім. Шкоди великі.
Самоубійство. Вчера рано в касарни при ул. Яблоновских по змінї варти відобрав собі житє вистрілом з карабіну підофіцир 55 полку Седзеньскій.
Тиф у Львові явив ся в каменицях при улици Личаківскій і Вірменьскій. В одній каменици заслабло нараз 20 осіб. В наслїдок того вислав президент міста на улицю Личаківску комісію санітарну, щоби переконала ся, якій порядок в каменицях і зарядила строге удержуванє порядку та дезинфекцію. Ходить поголоска, що зараза тифові вийшла з головного шпиталю.
В справі будови нового польского театру у Львові згодив ся видїл краєвий приняти новий театр в заряд краю. Будинок має бути власностію громади Львова, котра зобовязалась виставити єго до шість лїт, однако-ж видїл краєвий жадає, щоби она до чотирох лїт будову окінчила. Тимчаоом продовжило намістництво привілей даваня вистав в театрі ґр. Скарбка до року 1896.
З Перегиньска пишуть нам: Магда Шляхтичева, дочка Ивана Шляхтича в Перегиньску, шукаючи грибів в дубинї скарбу митрополичого найшла кілька мідяків під лїсковим корчем, закликала свого батька, що недалеко косив, і обоє віднайшли в земли 620 штук мідних грошей з часів Марії Тереси з 1763 року. На однім боцї тих грошей находить ся образ Матери Божої і Спасителя, а на другім портрет цїсаревої. Мідь богато лїпша, як теперішна.
Велике надзвичайне представленє ґалеве цирку Сідолього має завтра (в суботу) відвідати архикнязь Леопольд Сальватор. Цирк Сідолього заслугує на повну похвалу. За час свого побуту у Львові старає ся директор п. Цезар Сідолі — як се наші читателї можуть зміркувати з міщених оголошень — займити Львовян що-раз иншою новиною і в тій цїли спроваджує на виступи знаменитих штукарів з різних сторін. Тепер гостять дуже добрі три музикальні кльовни, знамениті акробати.
Сміла крадїж в Бродах. В ночи з 16 на 17 с. м. закрали ся злодїї через пивницю до склепу В. Адамовича і забрали в-відтам всю готівку та ріжні вина і товари. Не вдоволені ще тим, забрали ся до каси вертгаймівскої, що важила 390 клґр. і стояла коло спальнї, і тихенько занесли ся до пивницї. Ту зачали єї розбивати, але им не удало ся. Коли зважити, що касу тую мусїло нести що-найменше шестеро людей, — а удалось им перенести єї зовсїм без гамору, — то видко, які то вправні і небезпечні були злодїї. 