◦ ◦ ◦ ◦ ◦ ◦ ◦ ◦ ◦ ◦

Академічне товариство черновецке "Союз" відбуло сегорічні загальні збори дня 11 н. ст. падолиста. До видїлу вибрані: головою Василь Дутчак, заступником Ґедимин Лисинецкій, секретарем Лев Ex, скарбником Лев Бачиньскій, бібліотекарем Олексій Мартович, господарем Мартин Туряньскій, контрольорем Никола Желехівскій. До комісії надзорчої вибрані: Атаназ Федорович і Евсіґній Ластовецкій. Всї вибрані суть студентами правничого видїлу.
Огнї. Дня 1. н. ст. падолиста повстав в Селковій, селї віддаленім 2 кільометри від Грибова, о 11-ій годинї в полудне огонь і в наслїдок сильного вітру обгорнув в одній мінутї кільканацять будинків і знищив их цїлковито враз зі збіжем. Згоріла також одна трилїтна дитина, а друга, пятилїтна, сильно попекла ся. Катастрофу спровадили згадані дїти, котрі пекли в стодолї бараболї, коли старші були на богослуженю. Завинили тут родичі, бо два днї перед тим нещастєм звертав сусїд увагу их на се, що дїти бавлять ся огнем в стодолї. Дня 4. н. ст. падолиста згорів на двірци зелїзничім в Грибові нафтовий маґазин. Єсли би не цїлковито тихій воздух і не енерґічна поміч зелїзничого персоналу і пожарної сторожі, був би огонь прибрав грізні розміри і знищив би найкраснїйшу часть міста. Маґазин і 120 бочок нафти фірми Федоровича і спілки стали ся жертвою огню. Потрясаючій і грізний був вид, коли бочки з гуком летїли в гору на кілька метрів і експльодуючи розливали на всї боки горючу нафту. Причина сего огню не звістна. На другій день дня 5 н. ст. падолиста в полудне відозвали ся знов зловіщо дзвони в Грибові, віщуючи огонь, котрий повстав в коминї дому, окруженого з усїх сторін будинками. Єсли би сторожа огнева не була прибула зараз в першій хвили на місце, то цїле місто було би могло стати ся жертвою огню.
Крилошане львівскі оо. Туршич і Білецкій виїхали оногди до Відня — як говорять — в справі дотацій крилошаньских.
Фальшівник двацятаків, Станислав Сомполиньскій, котрого викрито і увязнено у Львові під конець лїта с. р. — утїк вчера, в недїлю, з вязницї слїдчої. Сомполиньскій скористав з нагоди, коли то приходять свояки і знакомі відвідувати увязнених — а се дїєсь громадно в недїлю — і замішав ся між сю згадану публику. Відтак вийшов на подвірє вязничне, на котрім тепер будуєсь новий будинок судовий, розмавляв там з особами, приналежними до будови, а відтак перескочивши мур — найшов ся на воли серед оживленого руху на улицях Львова. Про утечу Сомполиньского повідомлено поліцію і певно не довго попадесь він назад під ключ. Сомполиньскій числить 30 лїт, низького росту, худощавий, чорнявий, має невеличкій вус чорний і на лици малу болячку. Одягнений був темно.
П. Денис Кулачковскій, дотеперішний начальник експозитури прокураторії скарбу в Кракові, перенесений до Львова. На єго місце именовано начальником совітника львівскої прокураторії скарбу д-ра Станислава Белциковского, котрий ще в сїм місяци обіймає урадованє.
Доповняючій вибір трех членів ради повітової в Борщеві, з курії громад міских розписаний на день 28 н. ст. грудня, а одного члена з ґрупи більшої посїлости на 30 грудня. — В середу дня 16 н. ст. падолиста відбуде ся доповняючій вибір одного члена ради повітової з ґрупи громад сїльских в Гусятинї і Чорткові.
Фундація селянина. Тома Бодзьох, господар з Замостя під Войничем, помершій перед 10 лїтами, записав суму 10.000 зр. на стіпендії для учеників рільничої школи в Чернихові. Після волі фундатора має виносити кожда стіпендія 100 зр. річно, а дістати єї можуть лише звичайні ученики краєвої школи рільничої в Чернихові, убогі і виказуючі добрі поступи в науцї. Право роздавань стіпендій має д-р Стан. Токарж, адвокат в Тарнові, а по єго смерти видїл краєвий. Акт фундації затвердило тепер львівске намістництво і фундація входить в житє сего року. Поки що має роздати ся 6 стіпендій по 100 зр.
Проєкт нової зелїзницї. З Коломиї доносять, що минувшого тиждня оглядали члени зелїзничої консорції проєктований шлях зелїзничій з Делятина до Коломиї і з Городенки до Залїщик. Що-до зелїзницї з Городенки, міністерство війни ще не рішило, чи буде она поведена з Городенки до Залїщик, чи до Устєчка. Як кажуть, то населенє повіта городеньского не конче вдоволене новим шляхом зелїзничим, бо ся зелїзниця не представляє для рільників великої користи, оминаючи місточка і більші села.
Проєкт нової зелїзницї. З Коломиї доносять, що минувшого тиждня оглядали члени зелїзничої консорції проєктований шлях зелїзничій з Делятина до Коломиї і з Городенки до Залїщик. Що-до зелїзницї з Городенки, міністерство війни ще не рішило, чи буде она поведена з Городенки до Залїщик, чи до Устєчка. Як кажуть, то населенє повіта городеньского не конче вдоволене новим шляхом зелїзничим, бо ся зелїзниця не представляє для рільників великої користи, оминаючи місточка і більші села.
Чим можна обидити адвоката? Суд віденьскій признав сими днями, що закид, зроблений адвокатови, що він не має клієнтів, єсть обидою і підпадає карі. В дотичнім случаю заплатив обжалований 15 зр. кари, хоч доказував, що зробив він замітку про брак клієнтів не для закиду або сміху, лише з причини співчутя для адвоката. 