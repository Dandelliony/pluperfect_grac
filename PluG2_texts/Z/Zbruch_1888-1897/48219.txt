◦ ◦ ◦ ◦ ◦ ◦ ◦ ◦ ◦ ◦

Затверджено цїсарским рішенєм ухвали соймові дотично оплат митових: обшару двірского в Куткори від мосту на ріцї Полтві, громади Свйонтонової від перевозу на ріцї Вислоку.
Ревізії поліційні не устають у Львові. Оногди перевела поліція ревізію у зецера Ивана Котика.
Віспа все ще ширить ся в Перемишли; минувшого тиждня померло 8 осіб. Окружна рада шкільна зарядила, що в школах народних в Перемишли зачне ся наука аж 10 марта с. р. Краєва рада шкільна зарядила то само для шкіл середних і учительскої семінарії женьскої.
Відгомін акції ратункової в минувшорічнім голодї. Президент Львова, п. Мохнацкій, яко предсїдатель центрального комітету ратункового польского, розіслав слїдуючу відозву: Щоби зложити рахунки з акції ратункової, переведеної минувшого року для потерпівших від голоду селян в Галичинї, комітет центральний просить всїх тих, що одержали аркуші складкові і не звернули их доси комітетови, щоби се вчинили найдальше до 10 марта с. р.; також взиває комітети льокальні околиць потерпівших від голоду, котрі одержали запомоги до роздачі а ще доси не зложили справозданя о тій роздачи, щоби також вробили се до 10 марта с. р.
Дуже траґічною смертію померла сими днями у Варшаві артистка театральна Марія з Лопатиньских Новаковска. Виступила именно з Моджеєвскою в Шілєровскій "Марії Стуарт" в роли Анни Кеннеді, няньки Мірії. В пятім актї в послїдній сценї, коли Марія идучи на смерть, пращає Анну словами: "А ти Кеннеді не плач!", Новаковска з криком упала на землю і вже не піднесла ся. Лїкарі сконстатували удар крови на мозок. Новаковска числила 45 лїт.
Голуба краска неба. На видїлї математично-природничім краківскої академії наук здавав справу проф. Ольшевскій зі своїх розслїдів над плинним кислородом. Проф. Ольшевскому удалось зладити приряд, котрим можна перевести в стан плинний кислород в більших скількостях. При тім він пересвідчив ся, що кислород плинний при верстві грубій на 30 мм має краску ясно-голубу, тому можна припускати, що голуба краска неба походить з кислороду, котрий єсть одним з найважнїйших складників воздуха.
Дрібні вісти. Д-р Рудольф Юнович директор висшої школи в Любляні, Русин, именований зі сторони цїсаря членом краєвої ради шкільної в Країнї. — Степень доктора прав в львівскім університетї одержав Адам Борисевич, родом з Чорткова. — Цїсар надав д-рови Маєрови, бувшому презесови краківскої академії наук, гідність тайного совітника. 