◦ ◦ ◦ ◦ ◦ ◦ ◦ ◦ ◦ ◦

Урядова газета руска. До численних вістей про видаванє сеї газети долучує "Червоная Русь" ще таку: Основанє такої газети вже рїшено а введенє в житє того дїла поручено совітникови намістництва п. Мандичевскому. Газета має печататись в друкарни Ставропигійского Института а шефом редакції буде именований один з урядняків намістництва рускої народности.
Жарт чи правда? Під таким заголовком поміщає Dziennik Polski таку новинку: Перед кількома днями донесли ми, що на розказ брідского старости увязнено половину мешканців села Поповець. Тепер пише нам д-р Вильгельм Орскій, речник сторони пошкодованої, с. є. поповецкого дїдича, що справдї увязнено около 70 селян і селянок з Поповець, котрі "допустившийсь публичного насильства через скошенє і випас двірского стависка мимо зарядженя слїдства судово-карного і найлагіднїйших представлень судьї слїдчого тревали дальше в своїм упорї і в присутности судьї допускалися насильств. Увязненє наступило не на порученє старости гр. Руссоцкого, але на порученє а взглядно рїшенє окружного суду в Золочеві." Жалуємо дуже, кінчить Dzien. Pol., що д-р Орскій не донїс нам рівночасно, чи не суть може ті селяне доси єще держані в вязници. Гадаємо, що добре було-би, єсли би тою справою занявся і п. президент апеляції. Відобрати 70 людям вільність, то не марна рїч — і подобає на робленє з голки вил.
Посол Валентій Яхим відкликав свою резиґнацію з мандату посольского. Після Dziennika Polsk., прийшло вчера до намістництза письмо від Валентія Яхима такого змісту: "Резиґнація моя з вибору на посла до сойму краєвого з менших посїлостей округа ниського, внесена дня 18 липня с. р. до ц. к. староства в Ниську, була вимушена на менї грозьбою, тому згідно з волею своїх виборців цофаю єї. Нисько дня 3 серпня 1889. Валентій Яхим."
Бюро спедиційне зелїзниці Кароля-Людвика під управою п. Ляйнкауфа, отвираєсь з днем 15 н. ст. серпня в готели Жоржа на розї пляцу Маріяцкого і улиці Академичної. Бюро спедиційне буде долагоджувати отсі справи: 1. Продажа звичайних билетів цивильних до всїх поїздів зелїзниці Кароля Людвика, як до стацій сеї зелїзниці так і до стацій сусїдних зелїзниць, лежачих по-за Перемишлем, Тарновом, Підгірєм і Краковом. 2. Продажа билетів до повороту. 3. Замовленя на окружні билети. 4. Експедиція пакунків до всїх поїздів зелїзниці Кароля Людвика. 5. Поясненя у всїх справах тарифових і транспортових, але без одвічальности зі сторони заряду зелїзничого. 6. Продажа тариф, инструкцій і зелїзничих реґуляминів, о скілько они не призначені лиш до внутрїшної манипуляції зелїзничої. Бюро спедиційне буде отворене щоденно від год. 8 до 12-тої рано й від 2 до 6-тої по полудни, а в недїлї і свята від год. 8 до 12-тої рано.
Будова линії телефоничної між Віднем і Будапештом пічнеся вже в половинї сего місяця. Договори між австрійским а угорским правительством вже покінчені. Правительство австрійске вибудує линію від Відня до Бруку а угорске від Бруку до Будапешту. Платитись буде за три минути розмови 1 зр., а також будуть т. зв. "пильні розмови", маючі право бути полагодженими перед всїми иншими розмовами, а оплата за них буде потрійна. Будова має покінчитись в жовтни. Будуть заложені три линії телефоничні, дві для биржевиків віденьских і будапештеньских і одна для публики.
Дрібні вісти. В университетї львівскім одержали степень докторів права пп. І. Савчиньскій, урядник видїлу краєвого і Каз. Солецкій, кандидат адвокатскій. — У Львові застрїлився вчера вояк 55 полку пїхоти. — Померли: Брон. Лопушаньска, жена старшого инспектора зелїзниці Кароля Людвика, в Берлинї в дорозї до купелїв в Нордерней; — в Перемишли Атанасій Любяньскій, урядник магистрату. — У Львові розійшлась вість, що кондуктор почтовий Стр. згубив шїсть мішків грошевих в дорозї зі Львова до Черновець; як показалось, вість та єсть цілком фальшива, а видумано єї з причини крадежи в урядї почтовім в Залучи, де украли 2.419 зр. — У Львові погорїли в ночи з суботи на недїлю дім і три шопи господарскі п. Ваґнера на янівскім болоню. 