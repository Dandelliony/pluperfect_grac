Про хрест галицко-руских князїв. — Жертви на будову руского театру. — З-під Перемишля.

Про золотий хрест галицко-руских князїв, забраний зі Львова 1840 р. Казимиром Великим, котрий то хрест — як загально говорять — пропав у Кракові, написав протоєрей П. Г. в "Московских Відомостях". П. Г. їдучи 1879 р. з Кієва до Карльсбаду задержав ся був в Кракові, щоби оглянути тамошні старинности. В костелї св. Вацлава між инчими историчними документами показано протоєреєви П. Г. і великій майже на метр довгій хрест золотий на срібнім пізнїйшого уже виробу визолоченім підніжку. В серединї хреста була заглубина з частинкою дерева з хреста Христового і мале срібне Розпятє, а на відворітній сторонї на поперечцї хреста напись великими славяньскими буквами: "Кієвскои митрополіи". "Той хрест, ваги 22 фунти, — пише П. Г. — я не тілько видїв, але і держав в своїх руках, при кількох католиках... коли-ж я переїзжав через Краків в 1880 р., уже на дармо я глядав за тим хрестом. Рівно-ж надармо старав ся я дістати фотоґрафію того хреста через археольоґа Киркора, до котрого писав в тій справі проф. Володимир Антонович з Кієва. Наконець я звернув ся до одного знакомого менї дїдича в кієвскій ґубернії В. И. М., доброго знакомого родини ґрафів Потоцких, у котрих краківскій епископ Дунаєвскій був домовим капеляном і з их претекції став епископом... Але-ж В. И. М., повернувши з Кракова, сказав менї, що такого хреста в краківскім костелї нема і не було. Коли в лютім 1890 р. професор кієвскої духовної академій С. Т. Гулубев їздив до Кракова для студій историчних, я просив єго, щоби він менї тоту річ розвідав на місци, — але і єму сказали ксьондзи в костелї, що такого хреста у них в ризници не було і нема. Що такій хрест був, о тім свідчить Длуґош, котрий пише, що Казимир Вел. обогатив костел св. Вацлава воєнною добичою, взятою на Руси, і умираючи завіщав тому костелови золотий хрест з частиною св. хреста, оцїнований на той час на 10.000 золотих. Що той хрест був там ще до недавна, о тім я пересвідчив ся, о тім знають і многі люде, що відвідували ризницю костела св. Вацлава; о тім знає між инчими і крил. Венедикт Литиньскій з Перемишля, котрий також видїв той золотий хрест в Кракові. Де подїв ся той хрест, — годї довідатись, але ймовірно стало ся се не без відомости еп. Дунаєвского..." Жертви на будову руского театру і на будову дому "Просвіти". В справозданю з ХХІІ-го засїданя видїлу товариства "Просвіти", котре містимо в нинішнім числї "Дѣла", єсть згадка о роздїлї жертв на будову руского театру і на будову дому "Просвіти". Жертви ті почали впливати від кількох років. Первістно впливали: "на дім Просвіти, де містилась би і саля театральна", пізнїйше уже окремо "на дім Просвіти", а окремо "на будову руского театру" і ишли або прямо до львівского видїлу тов. "Просвіти", або через редакції часописей, а тії доручували видїлови того товариства. Тепер видїл пересконтрував старанно всї дотеперішні жертви і роздїлив на два окремі фонди: на фонд на будову дому "Просвіти" і на фонд на будову театру. До нинїшного дня вплинуло дрібними жертвами на оба фонди в купі 1268 зр. 01 кр., а з-окрема: "на дім Просвіти" 442 зр. 21 кр., а на будову театру 825 зр. 80 кр. Жертви на дім "Просвіти" впливали головно з-разу, як лише почали ся складки, а на будову театру ишли переважно пізнїйші жертви. Так на будову руского театру вплинуло було до кінця 1889 року 528 зр. 62 кр., а вже за сей пів рік прибуло 243 зр. 18 кр. (До загальної суми жертв 1268 зр. 01 кр. не вчислений щедрий дар кількох сот рублїв, зложений перед кількома роками двома Русинами-патріотами з Кієва на руки п. Василя Нагірного, бо той дар находить ся до нинї в депозитї у п. Нагірного.) Подаючи нашим Впов. читателям перегляд фондів на обі цїли, повставших из дрібних жертв галицко-руских патріотів, поручаємо ласкавій памяти обі многоважні справи — будову дому "Просвіти" і будову руского театру у Львові — і надїємо ся, що жертви на обі ті цїли будуть напливати що-раз численнїйше і щедрійше. Магнатів рускій нарід в Галичинї не має, але сполученими силами могли би ми доказати того самого, що у инчих народів доказує жертволюбивість магнатска... З-під Перемишля. [Про реґулямін ради міста Перемишля.]
Хочу сегодня порушити одну справу, для Русинів більшої ваги, а маю на гадцї реґулямін ради нашого міста Перемишля.
Реґулямін сей ухвалений на засїданю ради з дня 13 вересня 1876 до ч. 6372, а знаходяться в нїм ось-такі параґрафи (цитуємо в перекладї з польского на руске:) §.35. Розправи відбуваються виключно в язицї польскім, мають вести ся з приличностію, без оскорби личностей і строго держатись предмету.
§.36. Бесїдника відступаючого від приписів §-у 35. повинен предсїдатель візвати до порядку або до річи, а по двократнім безуспішнім упімненю відобрати єму голос. Коли приглянути ся сим двом §§-ам реґуляміну ради міста Перемишля, то аж страшно стає Русинови, любячому свою землю і свій язик, коли бачить, як тяжко покривджений той рідний єго язик на рідній єго земли, в княжім рускім городї Перемишли! То так, як би в Празї в радї міскій постановлено було реґуляміном, що розправи мають відбуватись виключно в язицї нїмецкім, а коли-б Чех відступив від тої постанови і промовив по чески, то предсїдатель був би повинен візвати бесїдника до порядку, а взгдядно відобрати єму голос! Очевидно, в Празї чогось такого не може бути, але в княжім рускім городї Перемишли постанова забороняюча промовляти Русинови в радї міста по руски — истнує від 1876 року до нинїшного дня! Мова руска поставлена в §.35. реґуляміну на рівнї з неприличностію та оскорбою личностей!
Факт се сумний, глубоко оскорбляючій конституційні права і національні чувства Русинів — факт, котрий мусить обурити кождого честного Русина до глубини душі!
В радї міста Перемишля все засїдало кількох Русинів, а однакож не постарались о знесенє тих двох параґрафів, — ба, о скільки нам відомо, нїхто о те і не старав ся. Річ справдї сумна!
Тепер засїдає в радї міста Перемишля парох і крилошанин о. Подолиньскій. Отже на него вкладаємо той патріотичний обовязок, щоби постарав ся о зміну реґулямину в §§-ах 35 і 36 в тім напрямі, щоби рускій язик в радї міскій дістав рівноуправненє з язиком польским. Прецїнь же в соймі, а навіть в віденьскій радї державній вільно Русинови промовляти по руски!
Як поступить рада міста Перемишля з внесенєм о. Пододиньского, — се инше дїло. Можна надїяти ся, що не посміє посунути своєї нетолеранції до того ступеня, щоби не схотїла поправити похибки і дозволити Русинови на рускій земли уживати рускої мови, — така нетолерантність рівнялась би вже ненависти руского слова і руского народу. Коли-ж би стало ся инакше, тогдї очевидно будуть указані инчі средства для за стереженя належної чести і права рускому язикови в радї міста Перемишля.
Vigilans.
[Прим. Ред. Се, що написав наш Вп. дописуватель з-під Перемишля, годить ся взяти на увагу також Русинам членам ради міста Львова...] 