◦ ◦ ◦ ◦ ◦ ◦ ◦ ◦ ◦ ◦

Нові читальнї "Просвіти" заснували ся в Дрогобичи на передмістю Задвірнім, в Угорцї повіта ярославского і в Верчанах повіта стрийского. Щасть Боже!   П. Єротей Пігуляк, посол буковиньского сойму і недавно именований член буковиньскої краєвої ради шкільної, мав — як нам доносять з Відня — дня 26 н. ст. цвітня авдієнцію у цїсаря.   Порядок воскресних богослужень в львівских церквах. В архикатедральній церкви св. Георгія відбуде ся нинї, в суботу, о 5-ій годинї з полудня воскресна утреня з обходом; завтра, в недїлю відслужать ся рано читачі літурґії і посвященє пасок; о годинї 9½ рано торжественне архієрейске богослуженє, а о 5-ій годинї з полудня вечірня з проповідею; в світлий понедїлок: о годинї 6-ій рано утреня; о 9½ служба божа; о 4-ій з полудня вечірня; в світлий второк такій самий порядок, як в понедїлок. — В Успеньскій церкви відбуде ся завтра о 4-ій годинї з рана воскресна утреня, о годинї 8-ій служба божа, а о 5-ій з полудня вечірня з проповідею; в понедїлок і второк богослуженя як звичайно: о 6-ій і 10-ій годинї з рана і о 4-ій по полудни.   Виставу краєву має отворити, як довідує ся дирекція єї з найпевнїйшого жерела, архикнязь Кароль Людвик. Можливо, що на се торжество приїде також і жена архикнязя Кароля Людвика.   Суспензія кс. Стояловского. Львівска римо-кат. консисторія повідомила всї греко-кат. консисторії, що кс. пралат Стояловскій суспендований і що видавані ним ґазети, яко противні вірі і моральности заборонені всїми римо-кат. консисторіями в Галичинї. Кс. Стояловскій, як звістно, перебуває тепер в Римі, де старає ся пересвідчити компетентні церковні власти, що поступав згідно з церковними приписами.   Сахер-Масох, звістний нїмецкій писатель, помер сими днями в Лінденгаймі в великім княжестві гескім в 60-тім роцї житя. Єго повісти, писані на основі галицкого житя, були дуже читані і подобали ся помимо своєї тенденційности і неприродного прибільшуваня. В них відносив ся покійний автор з найбільшою симпатією до Русинів а дуже неприхильно до Поляків. Отець Сахер-Масоха був свого часу директором львівскої поліції. Сам Сахер-Масох мешкав по черзї в Празї, Градци, Пештї, Липску і кілька лїт в Парижи. В роцї 1883 став кавалєром почетної лєґії з нагоди ювілею своєї писательскої дїяльности. Писав романи, був автором кількох штук драматичних і заснував міжнародний перегляд літературний п. з. Auf der Hohe.   Відзнаки для бурмістрів більших міст. Ради міскі більших міст в Австрії, а в Галичинї рада міста Львова, ухвалили почетні відзнаки для своїх бурмістрів, котрі мають носити в часї торжеств. Видїл краєвий застановлював ся власне над тим, що часто лучають ся нагоди, коли бурмістр мусить виступити з уряду публично, як на пр. при огнях, зборах і т. ин. случаях і прийшов до пересвідченя, що в таких виступленях конечне, щоби кождий знав, що особа, котра промовляє і видає зарядженє, єсть бурмістром, котрому належить ся послух. Видїл краєвий ухвалив вислати в тій справі обіжник до тих 30 більших міст в краю, котрі обовязує закон громадскій з 1889 року, а в нїм підносить, що в краях західної Европи обдумано вже давно такі відзнаки. Суть се звичайно лепти. В Австрії ухвалили ради громадскі більших міст відзнаки для своїх бурмістрів (золотий ланцух), однако ті відзнаки призначені лише до виступів торжественних, а не при виповнюваню обовязків місцевої поліції. Длятого видїл краєвий взиває ті 30 міст, щоби після своєї вподоби завели можливо однакові відзнаки для бурмістрів. Сей обіжник буде висланий також радам громадским міст Львова і Кракова.   Дрібні вісти. Заступник маршалка краєвого, Ант. Хамєц, виїхав на кілька днїв до Відня. — Директор руху зелїзниць державних Альфр. Дейма повернув з Відня до Львова. — Вінчанє п. Романа Сарачиньского, урядника почтового у Львові, з панною Марією Курмановичівною відбуде ся дня 8 н. ст. мая о 7-ій годинї вечером в приватній каплици в Зарудю коло Зборова.   Дѣло 