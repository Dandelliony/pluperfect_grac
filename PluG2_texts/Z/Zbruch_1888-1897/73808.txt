◦ ◦ ◦ ◦ ◦ ◦ ◦ ◦ ◦ ◦

Звертаємо увагу Вп. читателїв "Дѣла" на конкурс розписаний "Рускою Бесїдою" у Львові, котрим глядаєсь адміністратора для "Руского народного театру". Розходить ся тут о чоловіка совістного і патріота, котрому би розвій сцени нашої лежав на серци. Винагорода буде відповідна, бо крім річної плати 720 зр., або й висше, адміністратор буде мати участь також в тантіємі з чистого доходу.
Львівске товариство ратункове. Оногди вечером відбули ся в львівскім ратуши збори лїкарів, задумуючих утворити у Львові стацію ратункову, подібну як у Відни і Кракові. На зборах принято статут предложений видїлом і рішено назвати товариство "Львівским товариством ратунковим". В тій цїли ухвалено внести до намістництва просьбу о затвердженє згаданого статута. Д-р Стройновскій відчитав відповідь на лист висланий до проф.-дра Мундого у Відни, найбільше заслуженого члена віденьскої стації, котрий минувшого року устроїв таку саму стацію в Кракові. Мунді обіцяв письменно удїлити веяких вказівок і заосмотрити товариство львівске в найпотрібнїйші прибори ратункові, а також обіцяв, що сам з тими приборами приїде до Львова і устроить стацію після найновійших досвідів і вимог гіґієни.
Хитрий злочинець. Перед недавним часом доносили ми, що арештований фальшівник двацятаків Сомполиньскій, користаючи з неуваги сторожі, утїк з вязницї слїдчої. Всякі заходи поліції, щоби злочинця зловити, не придали ся на нїщо. Аж ось вчера вечером увидїв комісар поліції Лишаковскій, идучи улицею Ягайлоньскою, Сомполиньского, котрий єму чемно поклонив ся, а користаючи з оживленого руху на улици, зник в одній хвили без слїду. Доси не удало ся поліції віднайти єго. — Вчерашні ґазети пополудневі подали вість, що Сомполиньского зловлено на Личакові, однако вість та показала ся неправдивою. Зловлено там вправдї фальшівника паперових ґульденів, але не Сомполиньского.
Промисл деревяний. Після оголошеної недавно урядової статистики промислу деревного в Австрії, має Галичина 494 тартаків, порушуваних водою, а 89 парових. Фабрик перероблюючих дерево истнує в Галичинї лише 9. Значно більшим розвоєм промислу деревного може похвалити ся Чехія. Она має 1195 водних тартаків, 132 парових і 59 фабрик перероблюючих дерево.
Фальшивого ґульдена паперового придержав перед кількома днями начальник філії почтової в середмістю у Львові. Фальсифікат досить легко розпізнати, бо відбитка фарб замарана, фіґури ангелів по обох сторонах цїлком зле викінчені, а написи Еin Gulden i Egy forint криво видруковані.
Огнї. Крім подаваних нами вістей з хроніки пожарної в Галичинї всхідній лучили ся ще такі значнїйші огнї в послїдних часах: В Білинцї, повіта самбірского, згоріло 8 домів з припасами збіжа, шкода 8.784 зр. в части обезпечена. — В Стїнцї, в повітї бучацкім, згоріли будинки фільварчні зі збіжем, вартости 8000 зр. — В Новім Селї, повіта жидачівского, згоріли у дворі стайнї, при чім погоріло також 10 коней і 40 штук худоби рогатої; шкода виносить 10.000 зр. — В Братківцях, в повітї городецкім, знищив огонь 6 загород селянских.
Пошести. В повітї долиньскім панує епідемічно шкарлатина.
Дрібні вісти. Дня 24 н. ст. падолиста відбула ся в львівскій лат. катедрі вінчанє д-ра Василя Галяревича з панною Марією Вандою Вєржбовскою дочкою пок. Володислава Вєржбовского лїкаря повітового. 