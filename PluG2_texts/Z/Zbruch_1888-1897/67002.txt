◦ ◦ ◦ ◦ ◦ ◦ ◦ ◦ ◦ ◦

Посол д-р Дамян Савчак ставав вчера перед своїми виборцями в Підгайцях. По службі Божій в церкві саля ради повітової битком заповнила ся виборцями зі всїх станів. О годинї 10½ д-р Савчак почав своє справозданє з двох сесій сойму і обговорив звиж 20 справ важнїйших. В переведеній опісля дискусії забирало голос до 20 осіб, переважно селян; ставлено різні интерпеляції. Цїлі збори були поважні і одноголосно ухвалили послови вотум довірія.
Радикальне нїби-"віче" в Станиславові мало відбути ся вчера. [Кажемо нїби-"віче", бо вічем назвати вільно лиш такі збори, де кождому вільний вступ, а на таке віче радикали вже не зважились.] Отже на те нїби віче прибуло сто кількадесять поименно запрошених селян і радикали: зі Львова пп. Павлик і Франко, з Городенки д-р Окуневскій, з Коломиї д-р Данилович, Вл. Герасимович і Трильовскій. В нарадї могли взяти участь лиш ті, що мали поименне запрошенє. Нарада мала відбутись в сали Седельмаєра, але що салю сю узнано за небезпечну [baufallig], то в послїдній хвили винайдено дуже недогідне місце в парни. Збори відкрив писар п. Творовскій, а предсїдателем вибрано д-ра Окуневского. Приступлено до 1-ої точки порядку дневного "загальне голосованє". По короткій промові селянина Сандуляка з Карлова, розговорив ся майже на 1½ години п. Трильовскій. Коли він скінчив, явив ся комісар староства Ярош зажадав спису зібраних і запитав Творовского: чи знає лично і поименно кождого чоловіка на зборі. Опісля зробив 8—10 т. зв. Stichproben, а коли Творовскій не знав людей, як зовуть ся, розвязав збори, бо — казав — скликуючій збори мусить знати лично і поименно кождого запрошеного. Против такої интерпретациї протестували д-ри Окуневскій і Данилович, та на дармо. Комісар цїлий час говорив по польски, хоч селяне жадали уперто, щоби говорив по руски.
Надзвичайні загальні збори тов. "Руска Бесїда" у Львові відбудуть ся дня 14 н. ст. червня, с. є. ві второк на другій тиждень, о год. 7-ій в комнатах товариства. На порядку дневнім зборів поставлені: Справозданє комісії контрольної і удїленє абсолюторії уступаючому видїлови.  — Вибори нового видїлу. — Внесеня членів.
З-під Немирова пишуть нам: В часї сегорічних цїсарских маневрів в околици Немирова має замешкати Єго Вел. цїсар в Грушові, повіта яворівского [а не в Великихочах, як було подано в дневниках]. Архикнязь Альбрехт при нагодї візитації войскової залоги в Грушові сказав, що там буде цїсар перебувати.
Про арештованє п. Невестюка медика з Кракова [члена тамошної "Академичної Громади"] в Волочисках, доносять, що єго силою взяли жандарми з австрійского ваґона, коли він не хотїв добровільно вийти з него. Після Gazet-и Narodow-ої найдено при нїм якісь компромітуючі папери. Kurjer Lwowski доносить знов, що Невестюк їхав до Россії в якихсь справах родинних.
Буковиньскі москвофіли, загадавши спаралізувати заходи буковиньских руских послів і взагалї народовцїв, котрі постановили скликати віче народне до Черновець, перебігли их і скликали собі віче на вчера. Однакож президент краю барон Кравс заборонив відбути се віче і селяне потрудились до Черновець на-дармо. Аранжери віча сформували депутацію до митрополита Морарію, але він єї не приняв.
Огнї. В Верблянах, в повітї камінецкім, згоріло 15 загород селяньских враз з припасами а також школа народна з цїлим устроєнєм. Шкода виносить 10.000 зр. і була лише в части убезпечена.
В справі арештованя в Kiїві Кондзельского, властителя готелю в Підволочисках, о чім ми доносили, одержали віденьскі часописи вісти, що увязнений зажадав від своїх свояків грошей і чобіт з холявами. З того вносять, що Кондзельского засуджено на поселенє в Сибіри. Посол д-р Соколовскій робив в тій справі представленя в міністерстві справ заграничних і у міністра Залеского. Оба міністри повідомили д-ра Соколовского телєґрафічно, що консулят австрійскій в Кіїві одержав порученє, щоби старав ся о увільненье Кондзельского.
Санкцію цїсарску одержав ухвалений соймом галицким закон, дозволяючій репрезентації повітовій в Величцї затягнути 80.000 зр. позички.
Дрібні вісти. Цїсар дарував громадї Волківцї, в повітї борщівскім 100 зр. на будову церкви. — Член видїлу краєвого Ант. Хамєц, заступник маршалка краєвого, повернув в пятницю до Львова і обіймив урядованє. — Совітник двору ґр. Лесь переводив сими днями люстрацію староства чортківского і бучацкого. — Рада громадска міста Городенки надала почетне горожаньство п. Ант. Хамцеви заступникови маршалка краєвого. — Ректором університету в Кракові вибрано посла до ради державної д-pa Станислава Мадейского. — Цїсар дарував громадї Демня, в повітї жидачівскім, 50 зр. запомоги на внутрішне устроєнє церкви. 