◦ ◦ ◦ ◦ ◦ ◦ ◦ ◦ ◦ ◦

Омнібуси у Львові. Як ми вже доносили, війде в житє в другій половинї червня у Львові предприємство омнібусів, заложене на взір віденьского товариства ґенерального омнібусів. Загальний плян обіймає крім середмістя і двірцїв зелїзничих також передмістя Жовківске, Янівске, Новий світ, Стрийске, Личаківске і Пекарску улицю, о скілько дирекція поліції позволить, щоби вози з Личакова вертали по полудни улицею Пекарскою. Тарифа має бути полосова, подїлена на 3 полоси: внутрішну (Середмістє), середну і внїшну. Цїни, котрі має ще затвердити намістництво, проєктовані: в II. клясї 4 кр., в І. клясї 5 кр. за кожду полосу і особу. Рух возів в містї має відбувати ся від години 7-ої рано до 11-ої в ночи. Першим шляхом має бути простір з площи Галицкої до парку Стрийского, відтак з зелїзницї до ринку а з відтам на Личаків. Вози, яких доставить одна надворна фабрика віденьска, суть найновійшої конструкції і обчислені крім візника і кондуктора на 14 сидячих місць і 4 місця стоячі.
В станї здоровля посла Юліяна Романчука зайшла від кількох днїв зміна на лучше. Недужний може вже — хоч поки-що очевидно ще з трудом — перейтись по комнатї. Зваживши, що до того часу не міг навіть трошка опертись на ногу, єсть се значна зміна на лучше.
Справа фонетики на Буковинї. На сегорічних повітових конференціях учительских на Буковинї буде поставлена яко одна з точок нарад справа управильненя правописи в школах. Инспектор шкіл народних п. Ом. Попович видав для народних шкіл буквар, де уживає правописи фонетичної. Конференції учительскі мають рішати, чи можна завести сей буквар в буковиньских школах народних і предложать дотичні рішеня тамошній краєвій радї шкільній.
Духовна місія відбуде ся в Стопчатові коломийского повіта в день перенесеня мощей св. о. Николая, дня 21 н. ст. мая. Місію устроює тамошний парох о. Ник. Сїменович, запросивши до участи в нїй доокрестне духовеньство.
Концесію на отворенє аптики в Мединичах одержав Генрик Кикевич, маґістер фармації, найстаршій віком і службою в званю.
Торжества волиньскі почались 13 н. ст. мая в Почаєві, а 14 н. ст. мая винесено чудотворну икону з Почаєва в дорогу до Володимира волиньского. Вечером того дня прибув похід до Радзивилова, а в Володимирі відбудесь торжество 28 мая. Нинї парастас в Берестечку на побоєвищи Хмельницкого з Поляками. Передом походу йдуть 2 сотнї кавалєрії і музика, а позаду піхота. Власти австрійскі забрали на граници богато жандармів і сторожи фінансової, аби селян не пускати. Мимо того деякі переклались, а деяких, н. пр. Шпундера пущено за пашпортом. В Бродах на двірци аґенти поліції задержали І. Ляховича і єго жінку з Поморян, заарештували Мих. Загарчука з Ляцкого, Илію Немировского з Дунаєва і О. Кухарского. Деяких відставлено зелїзницею до дому.
Дрібні вісти. Цїсар дарував громадї Августівка, в повітї бережаньскім, 50 зр. на будову шкоди. — В Тарнові задушило ся при чищеню каналу в тамошній касарни ляндвери трех селян, а четвертому що кликав о поміч розпорено живіт гаком, котрим єго добували з каналу. — Маєтність Петрівцї на Буковинї купили від адвоката д-ра Ромульда Климкевича д-р Маврикій Розеншток посол соймовий і єго сестра Ернестина Мізесова. 