◦ ◦ ◦ ◦ ◦ ◦ ◦ ◦ ◦ ◦

Рада міста Львова розпочала оногди наради і дискусію над буджетом. При буджетї шкільнім, котрий виносить загально 341.539 зр., ухвалено резолюцію, взиваючу маґістрат до відповідної редукції кляс по львівских школах народних, а то не тому, щоби зменшити фреквенцію, лиш щоби пересїчне число дїтей в одній клясї довести до максимального числа 70, бо тепер єсть по клясах лиш 30 до 40 дїтей і за-для того кошти удержаня одної кляси дуже великі (1.146 зр. річно) В Кракові кошти науки одного ученика в народних школах виносять 11.90 зр. річно а у Львові аж 32 зр., тож і шкільний буджет збільшає ся з року на рік. Єсли би справдї фреквенція збільшила ся, то будуть отвиратись нові школи. — Кошти адміністраційні міста Львова доходять до 400.000 зр. а помимо того нема ладу в адміністрації. Велика скількість справ не полагоджених, і так, коли п. Мохнацкій обняв президентуру міста, найшли ся справи не полагоджені з перед 18 лїт. Щоби заняти ся тою справою (ввести лад в адміністрації) вибрано анкету. — На справи санітарні видає Львів лиш 30.000 зр. Порішено: отворити кредит 400.000 зр. над вступними розслїдами дотично спровадженя більшої скількости води для Львова, дати 50.000 зр. на прибори до чищеня каналів у власнім зарядї міскім, і ухвалено виготовити точний плян каналізації Львова. Внесенє, щоби місто Львів отворило фабрику пудрети, не удержалось. — Наради будуть вестись ще кілька днїв.
Фальшівник грошей. По довгім слїдженю удалось вкінци командантови жандармерії в Журавици коло Перемишли, п. Іос. Баєрови, прихопити фальшівника грошей Ивана Михну, бувшого слюсаря зелїзничого, котрий від довшого часу підробляв срібні десятаки з цини і бакфону. При ревізії дома дня 23 н. ст. грудня найдено крім значного числа підроблених грошей, машину цїлком нової конструкції вигадки фальшівника і велику скількість матеріялу, з котрого фальшував гроші. Михну увязнено і відставлено до суду.
Наслїдки хлопячої бути. В тернопільскій ґімназії припадали именини одного ученика з IV кляси, Тадея Ґоґоєвича, сина поважаного народного учителя. Три товариші соленізанта, замість звичайних благожелань, кинули товариша тричи раз-по-раз на лавку підчас павзи і так хлопця обтовкли, що він повернув хорий домів, жалуючись на біль голови і під грудьми. Ще через два днї волїк ся до школи але більше не міг. Хороба взмоглась, хлопець почав діставати часто вомітів і гикавки, а прикликаний лікар сконстатував запаленє болони причеревної та инші лихі наслїдки ушкодженя. Хороба розвивалась швидко і хлопчина, доставши ще на додаток запаленя легких, помер. Справа тепер оперлась о суд.
Орґанізація курсу для дозорцїв меліораційних. Після ухвали сегорічного сойму оповістив видїл краєвий, що курс практичний для образованя дозорцїв меліораційних буде отворений у Львові дня 1 сїчня 1891 р. і візвав, щоби компетенти на той курс вносили поданя до видїлу краєвого. Зголосило ся кількадесять кандидатів, а видїл краєвий приняв з того числа десять. Курс практичний тревати має три роки; в першом роцї зачне ся дня 3 сїчня 1891 а в слїдуючих роках 1 грудня. Наука теоретична буде в чотирох зимових місяцях а робота практична при роботах в поли через 8 місяцїв лїтних. В часї науки теоретичної у Львові одержать всї повисші практиканти стипендію, місячно по 25 зр., а при роботах в поли відповідну винагороду з фондів реґуляційних або від властителїв грунтів, котра им цїлком забезпечить удержанє в часї цїлого курсу трилїтного. Видїл краєвий порішив плян науки і визначив учителїв. Управителем курсу, котрий відбувати ся буде в одній з саль комісійних в будинку соймовім, установлено инжінера краєвого бюра меліораційного п. Гас. Янковского.
Еміґраційний процес вадовицкій находить ся тепер в такім станї: Ореченєм з 28 жовтня с. р. на т. зв. тайній сесії найвисшого трибуналу, допущено до головної розправи перед касаційним трибуналом у Відни внесені зажаленя неважности обжалованих: Якова Клявзнера, Юліяна Наймана, Сімеона Герца, Юлія Ловенборґа, Исаака Ляндерера, Мотя Садґера, Маркила Иваницкого, Адольфа Костицкого і Іосифа Шенера. Розправу назначено на 28 сїчня 1891 і на дальших правдоподібно чотири або пять днїв. В заступстві ґен. прокуратора буде виступати совітник двору Сіґлєр, котрий один володїє польским язиком у віденьскій прокураторії. Оборонцї будуть: д-р Ст. Лазаревскій з Вадовиць за Якова Клявзнера і Ю. Наймана, д-р Маврицій Фрідман, адвокат від. і редактор Fremdenblatt-y, за Герца Левенберґа, д-р Илія Ґольдгамер з Тарнова за Иваницкого і Ляндерера. Оборону прочих віддасть трибунал заступнпкам з уряду. Всї обжаловані крім Костецкого сидять у вязници, а що арештованє их наступило 22 липня 1888 p., то сидять два лїта і 5 місяцїв, а час сей, в разї за два лїта і 5 місяцїв, а час сей, в разї засудження, до кари вчислити не можна.
Буджет австрійского міністерства краєвої оборони обчислено на 1891 р. в висотї 17,488.720 зр., отже о 546.000 зр. висше як в минувшім роцї. 3 тих грошей ужиє ся сума 75.511 зр. на то, щоби замість призначених на 1890 р. 4.000 резервістів запасових покликати на вправи при краєвій оборонї 6.300 людей. На системізованє 92 посад повітових фельдфеблїв визначено 67.896 зр. Здаєсь, що орґанізація і евіденція ополченя вимагає збільшеня повисшого персоналу. Скликуванє більших мас краєвої оборони на маневри і концентрація піших полків краєвої оборони вимагає збільшеня видатків о 40000 зр. В наслїдок дорогих цїль плодів природи збільшено видатки о 111.365 зр. До надзвичайних видатків вчислено третю рату на карабіни Манліхера в сумі 3,250.502 зр. Правительство заповідає ще, що на узброєнє трубачів, капралїв піонірских і персоналу різничого потребує дальшого кредиту в висотї 307.670 ар. Видатки на жандармерію збільшили ся о 68.484 зр.; з тої суми припадає 53.000 зр. на збільшенє жандармерії в Чехах і на Шлеску. 