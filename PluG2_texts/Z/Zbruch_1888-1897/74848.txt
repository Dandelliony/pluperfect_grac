В справі реформи рускої правописи.

"Галицкая Русь" принесла в суботнїшнім числї в рубрицї "Новинки" вісти аж про три нараз маніфестації против зреформованої правописи рускої для шкіл галицких: одну — зібраних мужів довірія "Русской Ради", другу — епископів руских, третю — редактора польскої "Gazet-и nauczycielsk-ої" виходячої в Коломиї, а редаґованої п. Трембицким [звістним з процесу Ольги Грабар посередником п. Маркова і Мирослава Добряньского в купнї "гуцуликів"].
Як звістно, в пятницю відбули ся в сали "Народного Дому" наради мужів довірія "Русской Ради". Про результат тих нарад мало-що подано до прилюдної відомости. Згадано лише, що збори радили про нинїшне положенє, про звістний рескрипт, про еміґрацію, про народну орґанізацію і про "фонетику или какоґрафію" — і лише що-до тої послїдної точки подано де що більше до відомости прилюдної. Зібрані члени "Русской Ради" підписали меморіял до цїсаря против заведеної недавно міністерством просвіти правописи рускої для шкіл галицких, а крім того вислали депутацію до митрополита, щоби єго ще раз "окончательно" запитати: "наміряєт ли он в интересї церкви виступити против фонетики?"
Отже депутація удала ся до митрополичої палати і вернула з вістію, що всї три епископи, мавши день перед тим конференцію, постановила вислати до міністерства представленє против заведеної міністерством правописи. "Гр.-кат. епископат — пише в тім дїлї "Галицкая Русь", — мавши в середу 10 (22) грудня наради, рішив вислати до міністерства просвіти протест против введеної фонетики. Дотичний протест уложив катихит о. Ал. Тороньскій, автор звістної Читанки, котрий був предсїдателем загального збору "Педаґоґічного товариства", коли рішено просити о введенє фонетики, і котрий сам голосував за фонетикою в анкетї, скликаній краєвою радою шкільною. На тім протестї з датою 10 (22) с. м. митрополит Сильвестер власноручно замітив, що стилізація тая принята всїми трема ординаріятами. Еляборат містить протест против введеня фонетичної правописи і заявленє, що одинаріятам не дано нагоди висказати ся "за" або "против" реформи. Вкінци виражено жаданє усуненя розпорядженя міністерского або бодай зарядити, щоби підручники науки реліґії були друковані правописію етімольоґічною, тїсно звязаною з церковними книгами."
"Галицкая Русь" сміє ся в кулак з факту солідарности "Русской Ради" і епископату русского в справі правописи, — тим більше, що сама не вірить в успіх анї меморіялу "Русской Ради" до цїсаря, анї протесту епископату до міністерства, бо-ж виразно пише: "Будетъ ли то представленіе [епископату] имѣти успѣхъ".
Щоби-ж немов підперти заходи "Русской Ради" і епископату руского против заведеної нової правописи, "Галицкая Русь" рівночасно містить по польски статью з Gazet-и Nauczycielsk-ої п. Трембицкого, де Русина, уживаючого правописи фонетичної прозиває ся: "szarlatan", "warjat", "cymbał"— і говорить ся н. пр. таке, що "fonetyką pisali pisarze ukraińscy dlatego, że byli to ludzie nie posiadający wyższych studyów" — хотяй правопись фонетичну укладали і писали нею люде знані в науцї і професори університетів [П. Кулїш, Н. Костомаров і другі].
Ми, приглядаючись тим поривам против заведеної міністерством правописи рускої для шкіл, зовсїм обєктивно, жалуємо лише, що тратить ся дармо час на непотрібну борбу, котра до нїчого не доведе — бо справа правописна вже res iudicata — а Русини чей-же мають в нинїшній хвили богато справ важних, котрих би не треба засипляти, але звертати на них як найбачнїйшу увагу... 