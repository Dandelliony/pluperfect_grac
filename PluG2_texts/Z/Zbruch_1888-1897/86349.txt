◦ ◦ ◦ ◦ ◦ ◦ ◦ ◦ ◦ ◦

В справі політики руского клюбу в радї державній донесла оногди Neue fr. Presse [в телєґрамі зі Львова], що мов то рішенє в тій справі відложено до часу, аж знов посли виїдуть до Відня на нову сесію і там розглянуть ся в ситуації політичній. Вість ся в Neue fr. Presse, повторена польскими дневниками, єсть — а кажемо се на основі информацій з певного жерела — простою комбінацією.   Кількох членів одної фракції радикалів руских [пп. Ив. Франко, Мих. Павлик, Ил. Герасимович і д-р Сев. Данилович] розіслали до кількох послів руских і до незначного числа видатнїйших личностей з трех сторонництв руских у Львові і на провінції запрошенє на зїзд до Львова дня 2 н. ст. лютого пополудни до салї Штадтміллєра, щоби зібрані, яко комітет тїснїйшій, обдумали солідарне дїланє Русинів. Ми не віримо в успіх тої иніціятиви членів найменшого сторонництва руского. Иніціятива мусїла би на всякій спосіб мати вид поважнїйшій.   Надані стіпендії. Намістництво надало опорожнені стіпендії з фонду наукового, призначені для молодїжи рускої по 105 зр. річно, почавши від 1893/4 року шкільного: Клим. Гвоздецкому слухателеви І року прав та Клим. Глїбовицкому і Ом. Терлецкому студентам II року фільософії на університетї у Львові.   Самоубійства в войску. Дня 20 н. ст. сїчня о 10-тій годинї рано застрілив ся в Перемишли вояк 77 полку піхоти. Причина самоубійства не звістна. — Дня 18 сїчня пробив себе баґнетом вояк 90 полку в кріпости на Липовици в Перемишли. Рана грозить житю.   Громадскі додатки податкові в містї Львові. На покритє недобору в доходах громади міста Львова рішила рада громадска наложити на 1894 рік додатки до безпосередних податків державних в такій висотї: А) На видатки громадскі: 3% додатку до податку грунтового; 3% додатку до домово-чиншевого податку від всїх в окрузї міста Львова положених реальностей або будинків, з виїмкою тих, що на якійсь час в цїлости або в части увільнені від домово-чиншевого податку; 3% додатку до податку заробкового; 20% додатку до податку доходового взагалї, як також і до податку доходового, а властиво домового, виміреного по мисли §.7 закона з дня 9 лютого 1892 р. (В. з. д. 17) від будинків увільнених від домово-чиншевого податку в цїлости або в части з титулу нової будови, єсли вимір належитости державного податку разом з надзвичайним додатком не переносить квоти 500 зр., або 30% додатку до податку доходового, єсли вимір річної належитости державного податку з надзвичайним додатком перевисшає 500 зр. Б) На видатки шкільні: 3% додатку до податку грунтового; 3% додатку до домово-чиншевого податку; 3% додатку до податку заробкового і 10% додатку до податку доходового взагалї. До побору тих додатків треба після §.92 міского статута дозволу видїлу краєвого. Кождому членови громади можна в справі тих додатків вносити до 8 днїв свої примітки, котрі будуть предложені краєвому видїлови.   Зі Стоянова в каменецкім повітї доносять: Жандарм в Стоянові Володислав Отоцкій любив ся в молодій, 18-лїтній дївчинї Юл. Цїхоцкій. Розлючений зневагою, яку єму зробила мати дївчини стрілив до любки з карабіна і убив єї на місци. Відтак стрілив сам до себе і розбив собі кулею голозу, так що нема надїї на подужанє.   Велика крадїж. П. Андрієви Р. украдено в недїлю дня 26 листопада м. р. з замкненого мешканя всї єго гроші т. є. звиш 7.000 зр. самими пятками і десятками. В першій хвили впало підозрінє на кілька осіб з найблизшого окруженя п. Р., але то підозрінє показало ся безпідставним. Поліція львівска не могла вислїдити злодїя. Аж перед кількома днями дізняла ся она, що зарібник Прокіп Семчишин живе собі понад стан і навіть гроші роздає знакомим. Поліція й вислїдила, що Семчишин украв ті гроші. Єго знакомий, також зарібник, працював давнїйше у п. Р., знав де той ховає гроші, і розповів то Семчишиному, а той вкрав 7900 зр. Зараз увязнено их обох, жінку Семчишина і трох участників, котрим Семчишин дарував по кількадесять до сто зр. Семчишин признав ся до крадежи грошей, з котрих уже 1000 зр. прогайнував, але що-до решти не хотїв дати нїяких пояснень. Вкінци вказав місце на кладовищи городецкім, де мав закопати остаючі гроші, але там их не найдено. По думцї Семчишина хтось єго підглядїв і забрав закопані гроші. При увязнених найдено лише кількадесять зр.   Дрібні вісти. Канонічну институцію на римо-кат. парохію Острів коло Сокаля одержав кс. Жигм. Ярош, парох з Заставни на Буковинї. — Игнатій Флях, професор ґімназіяльний в Бережанах, помер там-же дня 16 н. ст. сїчня. Похорон відбув ся дня 19 н. ст. сїчня, на котрім явило ся величезне число публики, бо пок. Флях ходив колись до шкіл в Бережанах, а відтак був там більше як двацять лїт учителем; тож знали єго цїлі Бережани. — Суд віденьскій засудив сими днями римского ґрафа Піятті на 3½ року вязницї за обманьства. — Сими днями був в Чернівцях совітник двора Екснер в справі заложеня школи столярскої в Чернівцях і школи для промислу деревного в Кимполюнзї.   Дѣло 