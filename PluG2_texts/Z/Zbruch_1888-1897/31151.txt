◦ ◦ ◦ ◦ ◦ ◦ ◦ ◦ ◦ ◦

Инфлюенца шириться у Львові чим раз більше. В рускій семинарії духовній сконстатовано около 30 случаїв; слабість проявляєся дуже легко.
Збірка тютюну. Истнуюче на Покутю "Товариство управи тютюну" віднеслося перед розпочатєм сегорічної кампанії відбирательної до генеральної дирекції у Відни з просьбою, щоби увзгляднила неможність випродуковати в сїм році доброго листя за-для елементарних нещасть — і одержало від неї приреченє, що при відборї тютюну будуть поступати прихильно. На жаль, показалося, що приреченє а виповненє то цілком окремі рїчи. Показалося, що традиційні шикани продуцентів урядниками не перестали, і лихо не дасться усунути так нараз одним замахом. Всї продуценти тютюну просять о більшу прихильність для сеї галузи рільництва.
Між учителями галицких шкіл середних розійшлась була недавно вість (котру і ми подали), що за-для переповненя гимназій і множества паралельок министерство просвіти утворить 16 посад надетатових учителїв. Тепер показуєся, що ся вість неконче правдива. Министер Ґавч призволив утворити лиш 8 надетатових посад і то лиш для таких учителїв, що мають квалификацію з нїмецкого язика. На посаду з такими условіями єсть лиш один канддат, д-р Янер в львівскій гимназії нїмецкій. Краєва рада шкільна рїшилась представити министерству, щоби утворити бодай 28 надетатових посад.
Будова кіпця Унії люблиньскої коштує дуже много і д-р Франц Смолька оповіщує що року свої цілорічні недобори, щоби бодай тим додати охоти до жертволюбности. І так в цілім р. 1889. зібрано на будову 709 зр. 26 кр., а коли відчислимо більші датки: міста Львова 500 зр. і міста Тарнова 100 зр. та з 50 зр. зібраних в пушках, покажесь, що приватна жертволюбність зложила ледве 50 зр. А через цілий рік 1889. видано на будову, разом з закупном і звезенєм каміня 5.376 зр. 47 кр., отже недобору було 4.667 зр. 21 кр. Д-р Франц Смолька так кінчить своє справозданє: Від початку видано на будову 53.923 зр. 83 кр., за той час зібрано 10.115 зр. 43 кр.; показуєся загальний недобір 43.808 зр. 40 кр., котрий я покрив власними фондами. — I чи потреба того всего?
Дрібні вісти. Жена намістника, графиня Баденьова, устроїла перед латиньским Рождеством льотерію фантову на дохід будови Дому праці для женщин. На льотерію понадсилали з цілої Галичини велике множество всїляких артикулів поживи, а чистий дохід з льотерії принїс 2194 зр. — Гр. Іосиф Потоцкій вибираєся в перших днях сїчня в далеку подорож до Єгипту і Индій. Гадає він найперше оглянути Єгипт і Арабію, головно, щоби винайти для славної своєї стаднини в Антонинах правдивих огерів арабских, котрі тепер вже надзвичайно рїдко лучаються а в Европі не можна их нїяк купити. При кінци лютого стане гр. Потоцкій в Индіях, де гадає брати участь в великих ловах на тигри в провинції Гайдерабад разом з вицекоролем Индій лордом Ляндсдовном. — З Коломиї доносять Kurjer-ови Lw., що совітник судовий Клюсик подався на пенсію. — Альбом з процесу вадовицкого звернула краківска прокураторія видавцеви; альбом купують численно, так, що роблять другій наклад. — Министерство справедливости оголошує в дневнику розпоряджень, що порїшило именувати другого нотаря в Яслї а осїдок нотаря в Криници перенести до Мушини з днем 1 сїчня 1890 р. 