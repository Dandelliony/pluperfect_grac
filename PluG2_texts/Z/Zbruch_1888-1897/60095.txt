◦ ◦ ◦ ◦ ◦ ◦ ◦ ◦ ◦ ◦

Дирекція руско-народного театру, перебуваючого тепер в Станіславові, виставить в суботу дня 19 н. ст. грудня на бенефіс артиста п. Карпиньскoro "Гальку", мельодраму в 4 актах, переклад О. Левицкого, музика Ст. Монюшка. Треба надїяти ся, що так симпатичний артист як п. Карпиньскій найде щире признанє в кругах публики, котра щільним виповненєм театру дасть найлучшій доказ своєї симпатії для артиста.
Великій аванс. Новий віцепрезидент дирекції скарбу, п. Коритовскій, взяв собі долю урядників до серця і старає ся о скілько можна о те, щоби, приспішити аванс урядників і надїлити практикантів адютами. Власне нинї, як довідуємо ся з достовірного жерела, панує між урядниками скарбової дирекції велика радість з причини нових именовань. Заким подамо поименний спис зазначуємо, що именовано: 3 старших совітників, 5 совітників (именованє трех дальших совітників наступить небавом), 19 старших комісарів і секретарів, 24 комісарів і 32 концепістів. Крім того дістало 44 практикантів адюти, між котрими суть і такі, що мають лиш по 1½ місяця служби. Від 1 н. ст. сїчня 1892 мають бути, після виказу віцепрезидента, всї практиканти адютовані.
Торговиця дївчат, Леопольда Мадира, походячого з Черновець а мешкаючого в Солуни в Туреччинї, арештував вчера в Стрию тамошний инспектор поліції, Бруммер, на телєґрафічне жаданє поліції черновецкої. В слїд за сим надійшла з Черновець судова реквізиція, домагаюча ся видачі Мадира черновецкому судови. Мадир, котрий вже від давна торгував дївчатами, віз тепер чотири жертви. Підчас ревізії найдено у него ще 10 фальшивих пашпортів і 10 контрактів заключених з дївчатами, звербованими нїби-то до якоїсь дамскої музики.
Огнї. Дня 11 н. ст. грудня згорів фільварок Острів коло Боринич. Огонь знищив не лише будинки з збіжем, але і весь инвентар. Шкода неубезпечена виносить до 40.000 зр. — Огонь навістив дня 12 н. ст. грудня село Витушинцї повіта перемиского і знищив до тла все добро двом господарями. Причиною нещастя була традиційна забава на св. Андрея, де хлопцї неосторожно обходили ся з папіросами.
Час середно-европейскій має завести ся також у Львові від дня 1 н. ст. сїчня 1892. Маґістрат ухвалив в тій справі представити раді міскій відповідне внесенє.
Сильна буря лютила ся в четвер минувшого тиждня в Перемишли. Буря тревала цїлу ніч і цїлу пятницю. Вітер розвалив кільканацять коминів, зірвав кілька дахів і ушкодив також вежу на ратуши.
Зміна власности. Маєтність Милятичі, в повітї львівскім, купив М. Трайстман від теперішного властителя, Забитовского, за цїну 75.000 зр. Контракт заключено дня 15 н. ст. падолиста.
Дрібні вісти. Д-р Мих. Бобжиньскій, віце-президент краєвої ради шкільної, виїхав на візитацію шкіл до Перемишля.
Величезний заклад. В кругах спортсменів справив велику сензацію заклад ґр. Іос. Потоцкого, виносячій 720.000 зр. Справа була така: Ґр. Іос. Потоцкій заложив ся з кількома спортсменами, що єго кінь одержить першу нагороду на т. з. Schnitzeljagd в Буда-Пештї. Заклад виносив, як сказано 720.000 зр. Коня вислано поспішним поїздом з Россії до Львова а з-відси на Стрий до Буда Пешту. Тимчасом в дорозї лучило ся нещастє. Кінь коло стації Білче Волиця вискочив задними дверми з ваґону і забив ся на місци. Тепер розходить ся о те, чи ґр. Потоцкій має заплатити 720.000 зр., чи може заклад уважатись буде за неистнуючій. Справа оперла ся о віденьскій, парижскій і лондоньскій "Джокей-клюб" і они всї мають вислати комісії до Білча-Волицї, щоби пересвідчити ся, яким способом міг кінь вискочити з воза, тим більше, що був увязаний на двох ланцах і сильнім шнурі, що в возї пильнував єго служачій ґр. Потоцкого і що двері воза мали бути після припису запльомбовані. Комісія віденьского "Джокей клюбу" була вже на місци і пересвідчила ся, що кінь не перервав насильно ланців, бо не має нїяких слїдів на голові. Однакож комісія не рішила ще справи і длятого надїють ся ще комісій з Парижа і Лондона. Забитий кінь находить ся ще доси з возом в Білчи-Волици. 