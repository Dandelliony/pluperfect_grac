◦ ◦ ◦ ◦ ◦ ◦ ◦ ◦ ◦ ◦

Дѣло, 04.08.1893 Відень 4 серпня. Австрійскій посол в Тегеранї Рости, перебуваючи тут на відпустцї, помер вчера нагло. Промислова анкета буде замкнена 11 серпня.   Прага 4 серпня. В Чехії велика нужда за для злих жнив. Намістник зарядив ратункову акцію.   Білград 4 серпня. Слїдча комісія переслухувала провінціональних префектів. Они всї зізнали, що міністер Рібарач не видавав им нїяких незаконних постанов.   Париж 4 серпня. Виборчій рух в самім розгарі. Соціялісти розбили збори радикалів. Правительство переговорює потайки з капіталістами о доставу фондів на виборчу аґітацію.   Лондон 4 серпня. В палатї послів заявив секретар державний, що треба смутитись над тим, що опозиція так остро критикує поведенє правительства в справі сіямскій. Дипльоматична кореспонденція каже, що нинїшне правительство поступало так само енерґічно, як єго попередники.   Петербург 4 серпня. Цар переносить ся дня 1 с. м. до Красного Села, де відбудуть ся великі маневри.   Буенос-Аирес З серпня. Намістник в Санта Фе піддав ся повстанцям і они зневолили єго зложити достоїнство. Пять тисяч революціонерів обсадило місто Ля-Плята.   Дѣло 