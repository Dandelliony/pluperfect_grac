◦ ◦ ◦ ◦ ◦ ◦ ◦ ◦ ◦ ◦

Огонь в театрі львівскім. В недїлю підчас представленя, устроєного артистом п. Фішером, займив ся огонь в театрі. На коритари при партерових льожах займила ся стеля від поломіни і ґазу. На щастє особи в льожи ч. 12 почули дим і один з панів, вийшовши та побачивши небезпеченьство, дав знати сторожи пожарній, котра пригасила огонь водою і вирубанєм белька в стели. Справдї можна назвати щастєм таке пригашенє огню, бо коли-б сей пан був лиш одно слово о грозячій небезпечности сказав до численної публіки, був би настав переполох і мабуть катастрофа, яка лучала ся при таких нагодах по инших театрах.
Нова система заводить ся в будові домів у Львові. Замість уставляти стелі на бальках, зачинають давати бетонові склепленя на зелізних шинах. Першу таку пробу завів будівничій п. Иван Левиньскій в каменици при ул. Браєровскій і в цїлім домі ужито бетонові склепленя. Такі стелї коштують вправдї більше анїж звичайні на деревляних бальках, але видержать довгі лїта. За границею сей спосіб будови заведено вже від давна.
Стан санітарний у Львові. Львівскій фізикат міскій оповістив о санітарнім станї міста Львова такій комунікат: Від січня с. р. с. є. від часу инфлюенци недуга і смертельність змогли ся у Львові більше анїж попередними роками. По инфлюенци появив ся пошестний коклюш, а тепер устала вже ся недуга. По коклюши наступив кір, також пошестно, а в арештах міских тиф пятнистий. Тепер вже пригас кір, а тиф пятнистий устав цїлком. Натомість появив ся пошестний тиф черевний і починає ся епідемія чорвінки. Віспа появляєсь спорадично і доси лучилось вже 10 случаїв занедужаня. Цїкаве при тім, що на віспу занедужали щіплені особи. Тифу черевного сконстатовано 20 случаїв. Найбільше число занедужавших на віспу появилось на улицях Жовківскій і Городецкій. — Згадати при тім годить ся, що після ореченя лїкарів щіпленє віспи хоронить від епідемій пересїчно лиш десять лїт, а по тім часї знов треба защіпити віспу.
Достави для войска. Міністерство війни приняло всї оферти шевцїв і римарів галицких, та лиш деяким виробам закинуло менші хиби, котрі можна легко усунути. Вироби римарскі п. Валихевича принято без закиду а також признано, що чоботи шевцїв куликівских лїпші від львівских. Так отже вже нїчо не перешкаджає галицким рукодїльникам взятись за ту доставу. Достава для войска дотичить, як відомо, ліверунків на 1891 р.
Велика спадщина. Ще в р. 1676 помер в Кольонії тамошний купець Иван Тієри, котрий лишив завіщанєм для своїх спадкоємцїв значний маєток, а то 500.000 люйдорів в золотї, зложених в парискім меростві, і 800.000 талярів, перехованих в монетарни венецкій. Мабуть не повідомлено о тій спадщинї спадкоємцїв, бо ще Наполеон І. застав в монетарни венецкій ті гроші і ужив их на цїли воєнні. Аж тепер найшлись спадкоємцї і порозумівшись з адвокатами зажадали від правительства француского, єсли вже не звороту цїлої спадщини, то бодай значного відшкодованя. Сею справою занимав ся недавно францускій парлямент і поручив правительству єї розглянути. Вибрано окремий комітет і всї цїкаві єго pішеня, бо обчислено, що капітал з процентами виносить тепер 31 міліярдів франків.
Дещо зі статистики. З виданого недавно в Франкфуртї річника: Otto Hübner's Geografisch statistische Tabellen aller Länder der Erde можна дізнатись, що людности на цїлій земли єсть тепер 1516 міліонів, отже о 8 міліонів більше як в р. 1888. Приріст людности єсть найменшій у Франції, котра на початку сего столїтя була в Европі на другім місци, зараз по Россії, а тепер вже стоїть низше від Вел. Британії і мабуть незадовго зійде низше Италії. Рух еміґраційний в Европі був найбілишій в р. 1888, бо навіть в Бельґії зменшало людей з тої причини. Від того часу рух сей зачав зменшати ся. Що-до продукції пива перше місце занимала в р. 1888 Нїмеччина, бо випродукувала 47 міліонів гектолітрів; в р. 1889 перевисшила єї в тім взглядї Анґлія. На третім місци стоїть Америка з продукцією 35 міліонів а відтак наступає Австрія, де виробляють 13 міл. гектолітрів пива.
Дрібні вісти. Президент Львова п. Едм. Мохнацкій виїхав на кілька тижднів до Карльсбаду. — Послїдними часами лучились на галицких зелїзницях значні крадежи; і так три злодїї украли при поїздї поспішнім на перонї в Кракові совітникови россійскому з Одесси п. Фрізе мошонку з 300 зр. і 2000 фр., а в ваґонї при поїздї поспішнім за Краковом п. В. 80 зр. і и. С. 1200 зр. 