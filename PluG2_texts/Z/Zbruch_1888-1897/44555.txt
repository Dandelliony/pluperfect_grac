В справі робітних людей і женщин у Галичині. — Робітницка партія в Галичині.

В справі робітних людей і женщин у Галичині.
Дня 14. ст. грудня с. р. буде у Львові, в великій салі ратушевій від 10 год. рано народне віч задля обговореня загального, безсередного, тайного голосованя. На тім вічу будуть робітні люде та йіх прихильники з усіх народностей Галичини, між іншими й члени нашоі радикальноі партіі, що має наведену повисше справу в своій програмі. Просимо-ж наших членів на провінціі, щоби, по змозі, явилися на тих зборах спільно з нашими сільскими робітними людьми, для котрих загальне голосованє так само важне, як і для міских робітників — як се вже доказали селяне і міщане снятинского повіту, що ухвалили внести в сій справі петицію до ради державноі.
Завважаємо, що й зібрані на згаданім народнім вічу у Львові будуть підписувати таку-ж петицію. Тим то й просимо тих наших прихильників, що вже перше не почали акції між селянами та міщанами, за загальним гососованєм, — як се робиться на Покутю, — збирати такі підписи від мущин і женщин та присилати на наші руки. Письма й телеграми для віча приймає також наша редакція, а в день зборів треба йіх прямо слати під адресою: Львів, ратуш, народне віче.
Нарешті підносимо, що на тім вічу будуть і женщини, котрих ся справа також безпосередно обходить. Львовянки дуже нею заінтересувалися. Ось яку відозву написали деякі з них, відозву що ходить приватно з рук до рук, між Польками, Жидівками та Русинками Львова:
"До наших женщин! Справа дуже важна і дотикаюча загалу женщин, буде небавом порушена публично. Народне віче, що небавом має бути скликане, для обговореня справи загального голосованя, дає й нам нагоду упімнутися о наші права людскі й горожанскі.
"В передових освічених державах европейских, справа допусту женщин до голосованя вже від давна на порядку дневнім. Вимовні та енергічні представниці публичноі опініі словом і пером домагаються рівноуправненя женщин у салі університетскій, в судовій палаті, на полі політичнім і на інших полях суспільного житя. Перед переконуючою силою йіх аргументів, при слушности йіх домагань, отворяються чим раз частійше для женщин домівки знаня й науки, в краю-ж свободи, в Америці, зазнають уже женщини благодатних наслідків виконуваня своіх горожанских прав.
"Чи-ж тілько польскі, рускі та жидівскі женщини мають оставатися позаду за загальним поступовим рухом? Чи-ж тілько вони мають своєю мовчанкою стверджувати кривдне для них підозрінє, що вони недозрілі духово, що не вміють відчути власного покореня, не спосібні забажати того, що йім слушно належиться??
"Пора й нам вийти зі стану пасивности і здобути ся на перший самостійний крок. Користаймо з нагоди, зберім ся численно на народнім вічу дня 14 грудня, заманіфестуймо численними підписами наші переконаня, сформулуймо наші бажаня і пристаньмо до численної громади женщин, свідомих своєі людскоі гідности і домагаючихся для своєго полу прав горожанских, на рівні з іншими, а в першім ряді права загального голосованя".
Не сумніваємося, що ся відозва припаде до смаку й загалови наших женщин та що й вони численно появляться на львівскім народнім вічу, навіть з провінції, тим більше, що віче має мати характер всекраєвий, а не тілько місцевий. Се добра нагода для наших Русинок зійтися з поступовими Польками, Жидівками й іншими в нашім краю, і спільно добиватися свойіх прав.
Як звісно, наші поступові Русинки подали в свій час петицію до ради державної о допуст женщин до університетів та отворенє жіночих гімназій. Отже власне, назване народне віче може спонукати й Польок, Жидівок і інших женщин нашого краю, зробити то само — вислати й від себе такі ж петиціі з численними підписами. В раді державній мають тепер над жіночими петиціями радити, отже чим більше йіх буде і чим більше женщин буде на них підписано, тим красше. Нам бачиться, що женщинам усяких вір і народностей нашого краю треба доконче зібратися на віче для устроєня бодай приватних жіночих гімназій. В такім разі найшлибися певне на те й приватні фонди і сили, а тоді вже й правительство тай рада державна мусілиби з тим фактом числитися і мусіли би допустити укінчені гімназістки в університети. Тай в загалі треба зважити, що такі справи, як жіноча, можна гарно розвязати тілько дружно: вони не національні, а інтер-національні, міжнародні.
М. П. Робітницка партія в Галичині.
Рух соціалістичний серед львівских робітників почався з першими рускими соціалістичними процесами 1877 та 1878 р. Рускі соціалісти, як видавець і відвічальний редактор "Народа", перші стали писати соціалістичні статі в заложеній 1878 р. "Pracy". Тоді-ж обернулись до львівских робітників і польскі соціалісти, як д. В. Лімановский і молодші. Серед польских соціалістичних процесів у Кракові 1879 та 1880 р., навколо "Pracy" повстав кружок польских, жидівских і руских соціалістів, котрі зовсім усуспільнили "Pracę" і зробили єі дуже пікавим органом нового руху в Галичині. Іменно ві Львові робітники стали громадно виступати на вічах, де ухвалювали ріжні соціалістичні домаганя і т. і. Та, після того, "Pracа" перебувала ріжне, через що вплив єі на робітників чим раз меншів, хоть рух робітницкий у Галичині, під усякими впливами, чим раз більше ріс. Зарисувались виразно два робітницкі табори — прихильників "Pracy" і єі противників. Сі остатні заложили сего року новий орган робітницкий Robotnik. Тоді й "Praca", що доти виходила дуже нерегулярно, стала виходити регулярно, і очивидячки піднеслася. Задивившися на такий величний та згідний виступ німецких соціалістів і, як нам бачиться, на нашу радикальну партію, прихильники Robotnika й Pracy стали порозуміватися і, після довгих та основних приватних нарад виступили 15 падолиста як одна партія — робітницка, з двома органами, Robotnikiem і Praca, що мають бути ведені згідно. Для веденя редакцій вибрано два комітети, а іменно до комітету Robotnika вибрано: Маньковского, Обірка, Бара, Смоковского та Гуржицкого; до комітету Pracy: Данилюка, Гудеца, Еліашевича, Нейбавера і Дашинского.
В відозві, поміщеній в обох газетах, нова партія не ставить програми, заявляє тілько, що стоятиме на грунті правнім, а зрештою пристає до програми німецких соціальних демократів (кажемо се на тій підставі, що нова партія звеся виразно соціяльно-демократичною). По нашому, оголошенє такої програми доконче потрібне вже хотьби через те, що загал галицких робітників і програми німецких соціяльних демократів не знає. Запевне, що в головнім, галицкі робітники повинні йти спільно з робітниками всего просвіченого світа, але-ж у нас найшлибися й спеціяльні потреби робітницкі, заспокоєня котрих треба добиватися і можна добитися скорше, ніж самого соц. демократичного ладу. Тоді ясно стало би, яке напр. становиско займає нова партія серед ріжних партій — польских, руских, жидівских і т. і. в краю й державі?
Нову партію ми розуміємо так, що вона обійматиме фабричних робітників та ремісників усеі Галичини. Робітники хліборобскі, вже задля окромішности своєі праці а, в одній частині Галичини, і задля окромішности мови (рускоі), мусять, по нашому організуватися осібно, хоть, розумієся, в союзі з партією робітницкою. Власне наша радикальна партія має на оці хліборобский робітний люд у східній Галичині, а сподіємося, що така-ж партія хліборобска повстане і в західній Галичині. Правда, названі робітницкі органи, дорікають нам хлопством та противурічєм із соціалістичними думками, але се, по нашому, чисте непорозумінє, котре помалу пропаде само собою. Ми радо витаємо нову партію і заявляємо, що будемо йти з нею дружно до двигненя робітного люду все одно чи фабричного чи хліборобского і до запроводу всякої волі та просвіти.
Ще одно. Органи нової робітницкоі партіі виходять в польскій мові, та з того не треба виводити, що партія чисто польска. Навивороть, вона складаєся з Поляків, Русинів, Жидів і т. і. робітників. Партія вживає мови польскоі очивидячки тілько через те, що по містах Галичини єі всі робітники найліпше розуміють. Давнійше, на підставі того факту заграничні польскі соціалістичні писателі, записували ввесь робітницкий рух, навіть у східній Галичині, під дах історичноі Польщі. Ми певні, що тепер того не буде, одно через те, що робітники галицкі не дадуться вловити на ніякий національний шовінізм, а друге, через те, що не такі тепер люде стоять на переді галицкого робітницкого руху. Зрештою, члени новоі робітницкоі партіі, обертаючися до всяких робітних людей в Галичині, будуть вживати і жидівскоі розговорноі і рускоі мови, і вже й тепер напр. афіші віча з 14 грудня, будуть друковані в усіх трох мовах, і на самих зборах бесідники говоритимуть і по руски.
Редакція. 