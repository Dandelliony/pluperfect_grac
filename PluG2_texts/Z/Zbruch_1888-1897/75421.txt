◦ ◦ ◦ ◦ ◦ ◦ ◦ ◦ ◦ ◦

Анкета конкурсова для преміованя руских творів драматичних — признала першу нагороду драмі "Катря Чайківна" (авторка Надежда Матїїв Кабалчич), другу нагороду драмі "Мужичка" (автор Константин Илич Писанецкій), третю нагороду драмі "Украдене щастє" (автор Иван Франко).
Товариство "Руска Бесїда" у Львові розсилає сими днями запрошеня на вечерки з танцями, котрі устроює в своїх комнатах (при ул. Вірменьскій ч. 2. І. пов.) в днях 21 н. ст. сїчня, 31 н. ст. сїчня і 11 н. ст. лютого с. р. Вступ на салю лиш за оказанєм запрошеня. Білєтів по цїнї 50 кр. від особи дістати можна в товаристві "Руска Бесїда" кожного дня від 7—8 год. вечером. — Для мужчин стрій балевий. Панї просить ся о строї народні або вовняні. — Початок о год. 8 вечером. — Всї, що брали участь в вечерках "Рускої Бесїди" минувшого року, приймуть безперечно повисшу вістку з радостію і вдоволенєм. В памяти их певно ще не погасли мрії і спомини перебутих забав, тож тепер як-раз нагода в практицї их відсвіжити. А треба знати, що теперішний льокаль "Рускої Бесїди" майже вдвоє більшій від давного; головна саля може помістити вигідно 50 пар в танци, тож тепер повинна постаратись львівска і замісцева публика руска, щоби в тих комнатах не було де й шпильки кинути. Ми надїємось, що так буде.
Дальші виклади для женщин відбудуть ся в недїлю дня 15 н. ст. сїчня о 3-ій годинї по полудни в комнатах "Рускої Бесїди". Викладати буде з гіґієни д-р Хомин.
З нагоди Нового Року і именин Впреосв. митрополита Сильвестра явились представителї народних товариств руских вчера, в пятницю, в палатї митрополичій, щоби зложити желаня Впов. достойникови. Але що Впреосв. митрополит не єсть присутним у Львові, то лиш вписано свої имена в книзї адресовій.
Вправи хоральні "Львівского Бояна" перервані з причини зміни льокалю і свят, розпочнуть ся на ново в четвер, дня 19 н. ст. сїчня о годинї 7-ій вечером в комнатах "Рускої Бесїди" при ул. Вірменьскій ч. 2 І. пов. (напротив Народної Торговлї). — В.Ш.
"Галицкая Русь" заповіла в своїм послїднім числї, що перестає виходити. Про видавництво якої нової ґазети на місце "Галицкої Руси" нема нїякої згадки.
Холєра. В Новосїлцї, в повітї борщівскім, прибуло троє дїтей недужих на холєру і дві старші особи; з тих двоє дїтей померло. Впрочім нема анї в повітї борщівскім, анї гусятиньскім нових случаїв холєри. 