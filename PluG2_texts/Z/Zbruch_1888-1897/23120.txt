З Каменецкого пишуть нам: 

"Nichtswurdig ist die Nation, die nicht ihr Alles einsetzt fur die Ehre" — тоті слова пригадуються і нам, коли роздивитись приходить в акції виборчій деяких руских округів. Ми — одвічний нарід на своїй земли, стара нація в Европі, що колись стояла на чолї народів, націй, в котрій в первий раз повстала назва Славян — до чого ми нинї зійшли? Леда підпанок, доробкевич, що на Руси не мав за собою традиції роду, котрого серце не чує наших болїв — а ми стелимося плазом перед ним, цілуємо руку, що кождої хвилї готова двигнутись на нас!
Каменецкій округ, колись добрий борець за справи народні, стаєсь нинї посміховиском для Руси. Та тілько чи насмішка не буде передвчасною? Не брак у нас патріотів — і межи священиками і межи селяньством — та брак енергичного провідника, брак віри у власні сили. Може бодай послїдна хвиля розбудить і нас до більшого житя, додасть сил заявити перед світом, що ми ще не завмерли, що ще не поцуралися народного достоїньства.
Очи наші звернені в сю пору на о. Мих. Цегельского, пароха Каменки струмилової і теперїшного члена ради повітової. Серед даних обставин, по гадці всего каменецкого повіту, він мав-би найпевнїйші шанси при виборах. О. Цегельскій єсть ревним і примірним патріотом і священиком, він люблений народом і священьством, знаний вже з давнїйших акцій виборчих яко випробований дїятель і борець. Щасливий єго темперамент, незвичайний такт, симпатична личність — все то зєднало єму поважанє (и не лиш у Русинів самих), тож і борба з ним не була-би так легкою — для противного кандидата.
З польскої сторони має виступивти яко кандидат гр. Станислав Баденій і він мав навіть висказатися перед Русинами, що для него "дуже милим" був-би одноголосний вибір в посли з повітів Каменка-Радехів-Буск. Єго добра лежать в радехівскім повітї, в бускім администрує він добра свого брата, теперїшного намістника, в каменецкім жде єго богата спадщина. Признати єму треба, що дбає про церкви і що в потребі помагає селянам — але в политичнім житю народу не рїшають єще самі чини гуманитарні. П. Баденій єсть властителем більших посїлостей і длятого не може щиро заступати интересів селяньства; він єсть Поляком, і длятого не може заступати интересів Русинів. В соймі, де тілько лїт послував, чи боронив він тих интересів? Коли відбирали громадам (т. є. радам шкільним місцевим) право презентованя учителїв, він виступав власне за тим відобранєм. П. Баденій нераз, перед Поляками і перед Русинами, висказувався і про руске священьство — він єсть рїшучим прихильником целибату, а весь консистор і семинарію віддати рад-би в руки єзуїтів та Змартвихвстанців. Тоті чини і думки п. графа не суть зовсїм такого рода, щоби священьство капитулювало перед ним, здавалося єму на ласку-неласку.
Кажуть деякі: граф Баденій єсть братом намістника, якже-ж можна виступати против него? Се бесїда дуже раболїпна! Не лиш супротив брата намістника, але і супротив самого намістника, супротив самих министрів дозволена в конституційних державах опозиція і агитація. Покійний намістник гр. Альфред Потоцкій був мужем державним великих впливів, а при послїдних виборах з Підгаєць-Козової станув рїшучо против него професор Анатоль Вахнянин, що і обїхав виборчі округи та — якби не Козова — був-би з славою остаояся на місци бою. Так дїлати повинні всї передові люде, патріоти.
Остаточна думка наша така: скликати як найскорше до Каменки, до Радехова і Буска передвиборчі зібраня, поставити на них кандидатуру о. Цегельского і повідомити о нїй також гр. Баденього з просьбою, щоби не мішався до сельских виборів, бо і так вибір єго обезпечений чи то з міста Ярославя чи посеред більшої посїлости.
Коли-ж не можна буде діждатися зібрань передвиборчих, то просимо центральний Комитет рускій, щоби поставив як найскорше від себе кандидатуру о. Цегельского — она у нас єдино можлива до переведеня. В повітах Каменецкім і Бускім єще досить патріотів, що доложать всякого стараня добути рускому кандидатови як найбільше голосів. При якій-такій помочи з Радехівщини побіда мусить бути наша. 