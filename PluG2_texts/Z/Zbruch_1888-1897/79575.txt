◦ ◦ ◦ ◦ ◦ ◦ ◦ ◦ ◦ ◦

Весна вже настала, снїгами Львів вкрасила! Від ранного ранку у нас снїг з дощем. Воздух дуже нездоровий, ба але й на кишенї нездорово, бо цїни на "злотні" артикули так підскочили, що просто годї чого-небудь докупити ся. Вигляд на будуче не зовсїм гарний. Весна припізнила ся, засїви лихі, холєра грозить, голоду що-йно не видко, пашї для худоби нема — от і радуйся Галичино, і паки реку радуй ся!   Про результати прокормленя вязнїв в державнім зарядї урядова Wiener Zeitung пише так: "Всї заведеня карні і всї вязницї при судових трибуналах, з виїмкою вязниць в Лєобенї, Кралевім Градци, Новім Санчи, Ряшеві, Яслї, Львові, Тернополи, Коломиї, Бережанах і Сучаві, виказують менші видатки, нїж в попередних роках. Недобрий фінансовий вислїд прокормленя вязнїв у власнім зарядї в названих галицких містах треба приписати в части лихим жнивам у послїднім роцї, також обовязуючому заказови в Россії на вивіз збіжа, в наслїдок чого цїни декотрих головних артикулів живности, як муки і овочів струкових, піднесли ся значно, а в части і тому, що кошти прокормленя в дорозї предприємства, наведені для порівнаня, були виїмково низькі. В кождім разї заслугує на увагу, що достатчуваний вязням харч у власнім зарядї був значно лїпшій і поживнїйшій, нїж харч доставлюваний предприємцями і що доперва від часу заведеня власного заряду удало ся витворити в галицких заведенях карних і вязницях вдоволяючі відносини з погляду санітарного, а передовсїм здержати епідемію пятнистого тифу, котра появляла ся перед тим що року." В наслїдок заведеня системи власного заряду заощаджено на 58 вязницях 72.304 зр.   Внесенє пос. Окуневского в справі жіночої ґімназії залунало широко по краю і заинтересувало все жіноцтво, котре розуміє своє теперішнє положенє. І так нинї одержав наш посол внескодавець лист в тій справі від п-ї Стефанії Пшеджимирскої, властительки Сїракович під Перемишлем. П-ї Пшеджимирска, подякувавши пос. Окуневскому за порушенє справи в раціональний спосіб, заявила що готова зробити на своїх добрах лєґат у висотї що найменше 50.00 зр., з котрої то суми відсотки по смерти лєґатарки ишли би на жіночу ґімназію. П-ї Пшеджимирска просила пос. Окуневского повідомити про се, кого треба, та донести їй про дальшу судьбу цїлого внесеня.   Міністер Залескій візитував оногди в товаристві п. Бобжиньского дві львівскі ґімназії, II-у [нїмецку] і Франц-Іосифа. Міністер був на годинах язика латиньского, мабуть хотїв пересвідчитись о стійности теперішної методи при науцї клясичного язика.   Зелїзниця на виставі львівскій. Дирекція державних зелїзниць згодила ся на будову шляху від будки ч. 7 зелїзницї черновецкої до площі вистави, на котрій стане дворець. Роботи вже почались і потревають добрий місяць.   Обманьство з новими грішми виходить уже на верх. У Відни невислїджені дотепер пташки посріблили велике числі бронзових двосотиків і пустили в обіг, яко десять-крейцарові монети. А що то буде незадовго у нас?!   Львівска стація ратункова в ратуши буде отворена в понедїлок. Опізненнє наступило в наслїдок великих приготовань.   Пробив баґнетом жовнїр Демко Скоропан Хаїма Дінера за те, що приловив єго на крадежи ковбас в шинку за Жовківскою рогаткою. Дінера раненого небезпечно відставлено до головного шпиталю. Скоропана віддала поліція у руки войскових властей.   Дрібні вісти. Витовт Воляньскій, звістний з недавного процесу в справі шляхотского "гонору", одержав почетний хрест ордера Іоганнитів. — В Стрию помер Стефан Тивунович, майстер боднарскій, участник мадярскої революції з 1848 року. — Презідент державних зелїзниць п. Білиньскій приїздить завтра з Перемишля осібним поїздом до Львова о 11 год. перед полуднем.   Дѣло   