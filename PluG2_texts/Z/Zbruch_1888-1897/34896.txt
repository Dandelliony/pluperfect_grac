Депутація виступивших семинаристів. — Львівскі амазонки. — Фальшованє цїнних паперів і купонів.

Депутація виступивших семинаристів була на авдієнції у митрополита, але не одержала нїякого катеґоричного заявленя на рішенє цїлої справи. При такім неяснім станї річей ходять по Львові рівні вісти, котрі можуть занепокоїти ще в більшій мірі всїх интересованих. І так говорять, що ректор семінарії старає ся в намістництві, щоби виступивші не були під нїяким условієм приняті назад до семінарії, бо тим способом хоче охоронити духовну семінарію перед можливим невдоволенєм і занепокоєнєм прочих питомцїв. Також говорять, що духовник семінарії о. Дольницкій гадає уступити з своєї посади в львівскій семінарії, бо єго ради і замітки що до теперішних порядків в семінарії не находять одобреня зі сторони ректорату. Як бачимо, то лиш енерґічне і рішуче виступленє всїх наших трех владик може полагодити цїлу справу. Львівскі амазонки. Три Львовянки внесли до цїсарскої канцелярії у Відни просьбу такого змісту: "Найяснїйшій Пане! Ми, женщини з Галичини укладаємо у престола найпокірнїйшу слїдуючу просьбу: Позаяк тепер до служби войскової приналежить кождий, як молодий так і старий, чому-ж би ми, женщини, часто сильнїйші і відважнїйші від випещених мужчин, не мали бути до неї здібними?! Система оружя єсть тепер так улїпшена, що потреба лиш як найбільше рук до єї обслуги. Най вволить Ваш Маєстат утворити охотничій корпус амазонок. Не буде се нїяким тягарем для краю, бо уніформ і конї справимо собі власним коштом і не жадаємо нїякої платнї. Най лиш Ваш Маєстат дасть свій найвисшій дозвіл і призначить нам на команданта якого кріпкого старого рубаку, а будемо щасливі, єсли будемо могли взяти участь в воєннім походї і положити житє в жертві за цїсаря и нашу вітчину. Львівъ дня 80 грудня 1889. В имени многих: Отилія Р., Марія К., Юлія M." — Се поданє відослано з цїсарскої канцелярії до міністерства війни, котре знов поручило львівскій командї корпусовій відповісти петенткам відмовно. Такі то наші Львовянки! Фальшованє цїнних паперів і купонів зачинає що раз більше лучати ся в західній Европі а навіть в Австрії появились вже фальшована рента державна. Занепокоїло се в великій степени біржи, а то тим більше, що фальшованє цїнних паперів видає ся мов би походило від добре зорґанізованої шайки злочинцїв, котра фальшовані вальори пускає рівночасно на всїх грошевих торгах Европи. І так майже рівночасно з придержанєм у Відни сфальшованих обліґів спільної позички державної, появили ся на мадритскій біржи фальшовані вальори кількох позичок испаньских, в Бруксели підроблені льоси міста Антверпії, в Парижи зручно сфальшовані италійскі позички державні, а в Прусах запрезентовано в послїдних часах велике число сфальшованих купонів від тамошних позичок державних. Трудности в фальшованю паперових грошей, видумуваних що раз штучнїйше правительствами і банками, приневолили мабуть фальшівників перекинутись на инше поле, с. є. до фальшованя цїнних паперів, далеко легших до підробленя, і до фальшованя аркушів купонових, видаваних публичними институціями в так примітивній формі, що для майстрів в підробленю наймістернїйших паперових грошей россійских єсть се майже забавкою сфальшувати купон о дуже легкім рисунку і незаосмотрений навіть у водні знаки. 