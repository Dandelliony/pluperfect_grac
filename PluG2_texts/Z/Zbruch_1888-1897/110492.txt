◦ ◦ ◦ ◦ ◦ ◦ ◦ ◦ ◦ ◦

З "Народної Торговлї". Довідуємо ся, що дирекція "Народної Торговлї" вислала одного аспіранта на начальника складу і двох помічників торговельних на курс пивничного господарства до Кльостернайбурґа. Дирекція має намір, коли проба покаже ся хосенною так для висланих як і для товариства, що року висилати на ті курси по кількох з службового персоналу товариства.   З Станиславова пишуть нам: Товариство Руских женщин устроює в четвер 18-ого н. ст. лютого в сали ново-касиновій при будинку староства вечер з танцями на дохід маючого утворити ся дївочого института. Запрошеня розсилає ся. Хто через недозір не одержить, зволить віднестись до товариства. Рівночасно повідомляємо, що саля і цїлий льокаль огріваний і догідний та що доложено всяких старань для доброї забави.   З Коломиї пишуть нам: Заходом коломийского "Руского жіночого кружка" відбуде ся вже в недїлю, 7-ого лютого в Коломиї аматорске представленє комедії д-ра Франка "Учитель", при участи і під проводом пп. Биберовичів, на дохід будови коломийского "Народного Дому". З огляду на симпатичну цїль представленя і хорошу гру під таким умілим проводом оно повинно під кождим взглядом удати ся. А вдасть ся тим красше, чим більше Русинів возьме в нїм участь. Отже помагай Біг! — Заходом товариства руских ремісників "Зоря" відбуде ся в Коломиї в четвер, 11-ого лютого в великій ратушевій сали вечер з танцями. Вступ від особи 70 кр., родинний білєт на 4 особи 2 зр. 20 кр., ґалєрія 50 кр. Добровільні датки принимає ся. Стрій вечерковий або народний. Початок о 8-ій год. вечером.   Політичний процес увязнених перед 70 днями в Перемишли Вит. Реґера, Сенька Вітика і тов. відбув ся дня 4-го с. м. перед перемиским судом присяглих і скінчив ся тим, що всїх обжалованих одноголосно увільнено. Розправа відбувала ся тайно під проводом радника Зайдлєра-Висляньского. Обжалованє вносив прокуратор Прахтель, а боронили: д-р Вяч. Реґер Витовда Pеґеpa, д-р Євг. Петрушевич зі Львова Петра Новаковского, д-р Е. Лілієн зі Львова Ант. Вискеля, а д-р Ґрек Сенька Вітика.   Дѣло 