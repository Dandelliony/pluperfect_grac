◦ ◦ ◦ ◦ ◦ ◦ ◦ ◦ ◦ ◦

Загальні збори руского товариства педаґоґічного відложено на вчерашнім засїданю видїлу на день 8 н. ст. грудня. При тій ухвалї руководив ся видїл з одного боку оглядом на учителїв народних, котрі в день 2 н. ст. падолиста не могли би прибути на збори за для науки шкільної, а з другого боку оглядом на се, що дня 1 і 2 н. ст. падолиста припадає перенесенє мощей Маркіянових, концерт, загальні збори "Народної Торговлї", так що богато осіб не могло би брати участи в зборах за-для втоми. Видїл розважав також близші речинцї н. пр. день св. Димитрія, 7 н. ст. падолиста і св. Михайла, 20 н. ст. падолиста, але з огляду на членів товариства священиків, котрі звичайно беруть участь в зборах, днї ті показали ся невідповідними, і длятого заявив ся видїл за днем 8 грудня, в котрий то день припадає латиньске свято Зачатія Пр. Богородицї. Проґрама загальних зборів товариства педаґоґічного лишає ся незмінена.   Предсїдателем "Міщаньскої Бесїди" в Стрию вибрано д-ра Евг. Озаркевича. До видїлу увійшли переважно міщане. Зараз першого дня вписало ся в члени сего товариства сто кількадесять членів.   Про доповняючі вибори в окрузї Жовків-Рава-Сокаль пишуть нам: З Жовківщини: В Туринцї при правиборах перепав о. Дрималик, предсїдатель звістного правиборчого віча в Жовкви. — З Равщини: У нас средством аґітаційним против кандидатури проф. Вахнянина єсть дурний оклик: Не голосуйте на професора, бо він буде брати дві пенсії, а на вас за те наложать більші податки. — З Угнова: Правибори кінчать ся. Наші сторони віддадуть переважно голоси на Вахнянина. — З Немирівщини: Наші сторони піддержать лиш кандидатуру проф. Наталя Вахнянина.   Етноґрафічний віддїл вистави в роцї 1894 заповідає ся що-раз гарнїйше. Працї пп. Шухевича і Пшибиславского в повнім розгарі. В короткім часї розпічне ся будова хат селяньских з різних околиць краю, між ними загорода краківска буде получена з взірцевою молочарнею.   Лїк на діфтерію. Д-р Едвин Клєбс, професор в Карльсруге винайшов по довгих і тяжких досвідах з культури бацілїв діфтеричних лїк, названий ним "антідіфтериною". Се нове средство убиває бацілї діфтеричні і лїчить недужі на діфтерію особи дуже скоро. Численні проби роблені з антідіфтериною сконстатували, що у чоловіка недужого на діфтерію, по зажитю того средства зменшає ся безусловно горячка до доби дуже значно, а тканки нищені бацілями відпадають самі собою і заразина дальше не розширює ся. Д-р Клєбс каже, що щіпленє людей антідіфтериною може раз на все усунути діфтерію зі світа.   В справі торговлї безрогами внесли галицкі купцї петицію до міністерства торговлї, щоби оно постарало ся о згоду правительства нїмецкого на висилку безрог просто з обсерваційної стації в Кракові, устроєної після найновійших вимог. Доси вільно було ввозити безроги до Нїмеччини лише з обсерваційної стації в Бялій, що було для галицких купцїв дуже невигідне.   Доповняючі школи рільничі. Власти шкільні в Галичинї займають ся тепер проєктом, щоби заснувати в кождім повітї бодай по одній доповняючій школї рільничій. Сїльскі ученики, що призначені займати ся в житю рільництвом, мали би таким способом нагоду добути в тих школах знаня, котрого конче в своїм званю потрібують. Проєкт се дуже симпатичний, бо вже не від нинї домагають ся загально, щоби в народних школах подавано більше фахового, практичного знаня. Доповняючі школи рільничі, хоч би й по одній в кождім повітї, відповідять бодай в части загальному бажаню.   Буджет міста Відня на 1894 рік. Маґістрат віденьскій виготовив прелімінар доходів і розходів на 1894 рік. Після сего прелімінаря має виносити загальна сума розходів 41,861,660 зр. Згадана сума буде покрита міскими податками в висотї 19,776.020 зр., власними доходами в висотї 11,268.810 зр., касовими припасами в сумі 3,713.560 зр. і позичковими капіталами на водопроводи в сумі 7,135.470 зр. Цїнних паперів має тепер віденьска громада на суму 2,267.357 зр. 27 кр.   Дѣло   