◦ ◦ ◦ ◦ ◦ ◦ ◦ ◦ ◦ ◦

Маґістрат міста Львова именував на своїм засїданю з дня 24 н. ст. вересня Ем. Косу старшим совітником маґістрату а Михайла Рихлевского секретарем в віддїлї концептовім.
Львівска рада повітова відбула в суботу 26 н. ст. вересня засїданє, на котрім ухвалено в засадї: перевести загальний викуп довжників банку селяньского в львівскім повітї. Довги, маючі викупити ся виносять суму 132,889 зр. Викуп має бути переведений за помочею повітового товариства задаткового.
Огнї. В пятницю вечером погоріло в Грибовичах малих в повітї львівскім 8 селяньских загород. Причина огню не звістна. — Дня 20 н. ст. вересня згоріло 5 господарств в Городищу через неосторожність крамаря, котрий наливав нафту при світлї. Страта велика, а була би й більша, коли б рускі "Соколи" з Купчинець і Денисова не були наспіли з сикавками і огонь обмежили.
В справі розкладу їзди на зелїзницях галицких на лїтний сезон 1892 їздив на конференцію до Відня начальник руху державних зелїзниць п. Керекярто. Після вістей, нотованих польскими часописями, будуть поїзди відходити зі Львова так само як до тепер з малими лише змінами а на шляху Львів-Краків прибуде другій поїзд поспішний, відходячій зі Львова коло 10 години перед полуднем а вертаючий назад до Львова рано так, щоби мати полученє з поспішним поїздом черновецким, котрий має виходити зі Львова о годину вчаснїйше. Дирекція зелїзниць державних має від 1 сїчня урядувати на головнім двірци, в містї же має полишити ся лише каса, уряд контролї доходів, видатків і матерялів а також бюро реклямаційне. На двірци буде урядувати секретаріят і віддїли: руху, машин, консервації і комерціяльний; віддїли ті будуть уміщені в головнім і прилеглім будинку а мешканя, заняті тепер даром, будуть опорожнені. В давнім двірци черновецкім будуть мешкати лиш ті урядники, що в интересї служби мусять на двірци мешкати, як начальники, касієри, урядники руху і т. д. — Обсяг дїланя дирекції львівскої і краківскої має бути розширений так, що дирекції будуть мати право переносити начальників поменших стацій, що доси могло дїяти ся лише за дозволом ґенеральної дирекції у Відни; крім того мають дирекції одержати право именованя служби і низших урядників. Язиком урядовим полишить ся і на дальше язик нїмецкій.
Приклонник просвіти. Провідник шайки опришків, що то недавно коло Солуня, зловила Италіянця Солініого а випустила єго на волю аж по зложенім викупі 2000 фунтів (20.000 зр.) показав себе великим приклонником просвіти. Він переслав недавно комітетови, закладаючому болгарскі школи в Македонії 170 фунтів на цїли шкільні.
Самоубійство співачки. Велику сензацію викликало у Відни самоубійство співачки надворної опери, Марії Вільт, котра в четвер коло 5-ої години по полудни кинула ся з вікна четверго поверха на брук і на місци забила ся. Марія Вільт, дочка убогих родичів осиротїла скоро і знайшла притулок у родини Треннерів, котрі видали єї за архітекта Вільта. Вже яко замужна виступала она на концертах a відтак рішилась виступати і в опері. Она співала з початку в Грацу, відтак в Лондонї а від 1867 року у Відни. Від 1869 року була надворною співачкою. В 1878 роцї уступила з надворної опери і співала в нїй послїдний раз 1886 року а коли сего року виступила підчас торжества Моцарта, показало ся що вже зовсїм стратила голос. Послїдними лїтами проживала Вільт у доньки замужної за співаком Ґоттінґером в Ґрацу. Маєток покійної цїнять на 1/2 міліона зр., бо хоч мала великі доходи, жила дуже скупо. Вже в пізних лїтах кохала ся кілька разів нещасливо. Зробила навіть запис в висотї 100.000 зр. на дім притулку для студентів ґрацкого університету. Минувшого року запала так на роздразненє нервів, що мусїли єї взяти в курателю. Сими днями поїхала до заведеня д-ра Голендра для нервових і з-відси виїхала нїби то до дентиста у Відни, з-відки вже не вернула. З Відня пишуть, що як тепер показує ся, Марія Вільт віддала на весну 400.000 зр. трієстиньскому товариству "Assiourazioui Generali" за річну ренту 33.000 зр. Перша рата мала бути заплачена 1 н. ст. падолиста. Спадкоємцї видадуть товариству процес, бо кажуть, що Вільт була божевільна.
Дрібні вісти. В Кракові помер звістний польскій учений і професор антропольоґії д-р Исидор Коперницкій в 66 роцї житя. — Оногди застрілив ся у Львові на високім замку 63-лїтний Наполеон Ґрохольскій, бувшій офіціяліст приватний. Причиною самоубійства була нужда. — Виставу пражску відвідало до 23 н. ст. вересня 1,914.041 осіб. 