Про будову нових костелів.

У Львові дня 7 (19) марта 1891.
В лїтї минувшого року указували ми, що в многих місцевостях всхідної Галичини в остатних часах побудовали ся і будують ся нові костели, і се дїє ся як би систематично після якогось з гори уложеного пляну. Тепер недавно латиньскій архиепископ львівскій Моравскій видав куренду до духовеньства своєї архидіецезії, взиваючи до будови дальших костелів або капличок. Куренда указує именно на те, що в декотрих околицях львівскої архидієцезії число латинників не тілько не зростає, але і зменшає ся, а причина сему єсть именно та, що за мало єсть латиньских костелів. Після найновійших обчислень латиньска архидієцезія львівска має мати звиш 700.000 вірних, а лише 240 костелів зі сталими душпастирями, з котрих кількадесять єсть в самім Львові, а по-за Львовом оден костел припадає нераз на кільканацять тисяч вірних, котрі отже часто і місяцями не бачуть при вівтари свого священика. Архиепископ відкликує ся про-те до свого духовеньства, щоби щедрими датками причиняло ся до того, аби з часом ві всїх тих місцевостях, котрі мають досить значне число мешканцїв, а віддалені суть від парохіяльного костела, повстали костели, а бодай каплицї. Кождий священик має зложити деклярацію, якою сумою щороку буде на тую цїль причиняти ся. Архиепископ надїє ся крім того на поміч парафіян.
Відозва тая виказала вже значний успіх. Сам архиепископ зложив яко даток на рік від себе 2,000 зр. і жертвував щорічно надсилані краківскою асекурацією провізії від убезпечених костелів і будинків парохіяльних, котрі провізії в сїм роцї дадуть 500 зр. Епископ Пузина дав за сей рік 1.000 зр., кс. Ґромніцкій з Бучача 100 зр. і т. д.; богато осіб обіцяли на тую цїль утворити стипендії мшальні. Польска праса консервативна підпирає також тую гадку. Przeglad взиває, щоби рахувати "наш обряд і польску народність", бо "єсли де, то тут na kresach, де віра і народність наша виставлена на тілько згубних впливів, які межи народом проявляють ся, ми повинні сильно стояти на сторожи віри наших предків". — Наслїдком тих відозв зачинає і польска шлахта в тім напрямі дїлати. Якійсь п. Козловскій з Сокальщини взиває до заименованя другого лат. сотрудника в Сокали, як не світского священика то монаха, щоби бодай раз на місяць був в кождім селї, і заявляє готовість давати єму кождим разом гостину і підводу, а взиває до того і других шляхтичів.
Ми не знаємо, кілько правди в тім, що число латинників в латиньскій архидієцезії львівскій зменшає ся, бо подрібний виказ сегорічної конскрипція єще не готовий. Ми думаємо, що таке зменшенє може бути хиба в поодиноких сторонах, але не взагалї. Впрочім коли-б оно і дїйстно в цїлости зменшало ся, то не дїяла би ся тим ще нїяка кривда анї католицкій вірі, анї польскій народности. Та-ж єсли де латинники покидають свій обряд, то не переходять на иншу віру, тілько на греко-католицку, то єсть они при католицкій вірі лишають ся а тілько зміняють свій обряд. Католицка церков яко така не поносить отже нї найменшої шкоди. І єсли латиньскі священики так часто, коли ходить о заступленє грецкого обряду латиньским, люблять виражати ся: to wszystko jedno, то нехай же приймуть ту саму засаду і там, де ходить о заступленє латиньского обряду грецким. Та-ж грецкій обряд в нїчім не єсть послїднїйшій від латиньского. Тим менше можна тут говорити о кривдї обряду або народности, що то очевидно не Мазури, не Поляки переходять на рускій обряд і руску народність, але самі Русини, котрі колись були руского обряду, а народности своєї ще і доси не затратили, бо дома все єще уживають своєї рідної рускої мови, дарма, що польскі ксьондзи враз з латиньским обрядом вщіпляють і польску мову.
Ми на ті найновійші заходи латиньского духовеньства і шляхти мусимо звернути увагу. Они мають нїби то лише дефензивну цїль, але при настроєню польского духовеньства і після дотеперішного досвіду можемо на певно припускати, що дефензива перейде в офензиву, і будуть заходи ити в тім напрямі, щоби na kresach Польщу скріпляти і розширяти. Ми не маємо претенсії анї до одного Мазура, хоть-би поселеного на рускій земли серед Русинів, але не можемо дальше анї одного Русина відступити Польщи, навіть такого Русина, котрий записаний в латиньскій метрицї. Ми не можемо допустити, щоби під позором обряду відбирано єму єго мову, єго народність. 