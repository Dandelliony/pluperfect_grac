Сварня між союзниками.

На сонци тридержавного союза (Австрії, Нїмеччини і Италії) почали остатним часом показуватись пятна. Полудневий союзник Австрії, на око сидить тихо і офиціяльно заявляв для неї як найбільшу симпатію, але "ирредента", що розсїлася в полудневім Тироли та в австрійских провинціях над Адріатиком, не перестає воювати давним своїм способом против Австрії і де може, стараєся заявити свою ненависть до "ярма австрійского", під котрим нїби-то стогне италійскій нарід в Австрії. Так поступають ирредентистичні товариства, як "Pro patria", товариства гимнастичні, "комитет екзекутивний для юльских Альп" і другі. Добру нагоду до такої демонстрації подала їм недавно нїмецка ескадра, що гостила на австрійских водах. Ирредентисти вислали до контр-адмирала нїмецкої фльоти кілька письм, в котрих звинялися, що не можуть витати приятелїв і союзників Италії так, як годиться, бо стогнуть тепер під "австрійским ярмом". Ба "екзекутивний комитет для юльских Альп" видав до нїмецкої ескадри привітну відозву, в котрій просто каже: "В борбї і війнї стоїмо ми против...  До радістного оклику Риму і Неаполя прилучався також і Трієст, пересвідчений, що Италія і Нїмеччина, скріпившися в своїй дружбї, признають наші національні права і лагодять наше сполученє з великою италійскою отчиною". Слова се аж надто ясні. А звістна рїч, що ирредента в Австрії не єсть виключно домашним продуктом, а мав своє жерело по-за границями нашої держави. При тім треба ще й то примітити, що Италіянці в приморских провинціях ведуть борбу не лише против самої держави, але ще може завзятїйше виступають проти полудневих Славян, з котрими жиють на одній і тій самій земли.
Так то представляєся нєофиціяльно союзник Австрії в полудня. Не лїпше виглядає також неофиціяльний союзник Австро-Угорщини з півночи. Сварня, яку розпочали недавно тому газети з-над Шпреї з австрійскою прасою віденьскою і пештоньскою, показала і відворотну сторону медалю, тілько-ж що тут справа ще більше скомпликована, більше запутана, а жерело єї ще мутнїйше. І тут входять в гру Славяне, ба як тепер показуєся, суть головною причиною, за-для котрої настала завзята сварка газет, котра мимо офиціяльних відзивів все ще не притихла. О що отже ходило в сїй борбї, котрої поодинокі фази ми на иншім місци нотували? Не о що иншого як лиш о то, щоби було так, як сказано в пословици: "скачи враже, як пан каже". Коли "Voss. Ztg." стала доказувати, що политика гр. Таффого стоїть в суперечности з политикою гр. Кальнокого і коли розпочалась полемика "Pester Lloyd-a", запримітила ческа "Politik" — здаєсь, зовсїм справедливо, — що статья в "Voss. Ztg." коли не вийшла таки з нїмецких опозиційних кругів віденьских, то певно була ними инспирована. Північному союзникови треба було конче вказати на то, що Славяне в Австрії беруть страшно верх, треба було єгоo візвати на поміч, бо инакше Нїмці в Австрії пропадуть. До того дав добру нагоду "Schwarzgelb", виступаючи дуже остро против Прус нїби то в оборонї Австрії. і дивна рїч! Ті самі газети, котрі доказували, що з-поміж стрічок "Schwarzgelb-a" пробивався заграничне золото, — котрі доказували, що видавець "Schwarzgelb-a" (буковиньскій жид Бресниц) єсть кореспондентом "Варшавского Дневника", — не обмежились лише на тім, щоби виступити против сеї газети, але старались втягнути до своєї сварнї ще і особи стоячі близько престола. Так "Kreuzztg." одержала була письмо в Відня, в котрім сказано, що францускій банкир (Гирш) зумів припомочи двох поетів, жидів-вихрестів, так вплинути у Відни на одну високу особу, що настроїв єї дуже прихильно для Франції а зовсїм ворожо против Нїмеччини. Лондоньскій "Standard" донїс був знов, що межи гр. Таффе а кн. Райсом настало якесь непорозумінє. З сего скористали нїмецкі газети і знов ударили на политику гр. Таффого, доказуючи, що через него росте в Австрії сильно партія противна австро-нїмецкому союзови.
До сеї борби вмішалася півурядова віденьска праса і рїч стала трохи розяснятися. "Fremdenblatt" пояснив насамперед, длячого віденьска праса не виступила против "Schwarzgelb-a", і сказав, що длячого бо газета ся була сконфискована, праса віденьска мусїла отже з оглядів прасово-законних мовчати. Наконець "Pol. Сorr." почала в инспированім з Берлина письмі, таке вельми характеристичне поясненє рїчи:
"Треба насамперед сконстатувати — пише "Pol. Corr." — що в добрих відносинах межи берлиньским а віденьским правительством не настала нї найменша зміна і в Берлинї пересвідчені, що відносини ті анї не стали анї не стануть холоднїйшими. Союз обох держав не основуєсь на чувствах, котрі дуже легко зміняються, але на спільних интересах. В поодиноких справах може бути між обома державами якійсь антагонизм, але навіть і такого непорозуміня; котре впрочїм не мало-би великого значїня, нема між обома правительствами. Також і то, що пишуть газети о якімсь непорозуміню між гр. Таффе а нїмецким послом у Відни, кн. Райсом, єсть чистою видумкою. Тілько-ж до сего треба додати, що по-при відносини правительства до правительства, суть ще відносини великих мас до себе, а они хоч і не мають безпосередної участи в политичній акції, мають все таки значїнє, з котрим кождий оглядний мусить числитися. Отже що-до відносин тих мас, то треба признати, що прилюдна гадка в Нїмеччинї в послїдних часах з якимсь невдоволенєм слїдить за тим, що дїєся в Австрії і добачує, що там ведеся з великою силою формальний похід против Нїмців. То невдоволенє, котрого не в силї сконтролювати нїяке правительство, пробиваєся нераз також в часописях, часом в дуже нетактовний спосіб, котрий не сподобався і тутешним (берлиньским) кругам міродайним. Що Нїмеччина дуже интересуєся нїмецким елементом в Австрії, се рїч зовсїм природна; дивно виглядало-би, коли-б дїялося противно. Однакож в голов голосах нїмецкої праси, котра звернула на себе у Відни увагу, годї добачувати що-небудь инше як тілько симпатії нїмецкого народу для судьби Нїмців в Австрії.
Наконець треба тут ще і то примітити, що у Відни можуть рїч лїпше осудити, як в Берлинї. Кажуть именно, що в однім крузї в Австрії, котрий якось нїколи не міг погодитися з австро-нїмецким союзом і готов би ще нинї приступити скорше до союза з Россиєю і Францією, як вязатися з Нїмеччиною, — що в тім крузї проявляються змаганя: піднести обговорюванє австрійских відносин в нїмецких газетах до чогось дуже важного, до погляду нїмецкого правительства, щоби тим викликати роздор між Нїмеччиною а Австрією. Можна сподїватися, що таке підриванє не принесе нїякої шкоди, скоро єго спостережеся..."
Характеристична рїч, що навіть инспирована з Берлина "Politische Correspondenz" згадує про невдоволенє "мас"... 