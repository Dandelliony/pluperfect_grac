◦ ◦ ◦ ◦ ◦ ◦ ◦ ◦ ◦ ◦

На рускі кольонії в Північній Америцї виїздить сотрудник з Бережан о. Ник. Стефанович, одержавши душпастирство в Шенандоа в Пенсільвенії. Недавно — як відомо — виїхав на кольонії о. Нестор Дмитрів з львівскої архіепархії і обняв душпастирство в Монт-Кармель.   П. Микола Левицкій, оперовий співак-тенор, звістний з давнїйших а особливо з найновійших сегорічних виступів на концертах в Шевченкові роковини у Львові і в Стрию, виїхав на доповняючу науку співу до Медіоляну.   В справі тернопільскої учительскої семинарії вибирає ся депутація до цїсаря. Дня 25 н. ст. цвітня розказав бурмістр тернопільскій Погорецкій на засїданю ради міскої всї дотеперішні заходи в тій справі. Так з самого першу, на вість про перенесенє семинарії, вислано депутацію до намістника, але намістник відослав депутацію до міністра просвіти, де справа не була ще рішена. Міністер заявив ся в засадї за постановою краєвої ради шкільної, але як почув, що Тернопіль бере на себе збудувати интернат і прирікає ще й наші користи, то відослав депутацію назад до намістництва. П. Погорецкій аж за другим приїздом застав намістника в дома. П. намістник згодив ся на висланє депутації до цїсаря, котрий — як казав намістник — все звідує ся про справу тернопільску. В депутації до цїсаря виїдуть бурмістр Погорецкій радний ксьондз Янер і асесор д-р Вол. Лучаківскій.   Про рух еміґраційний в Галичинї за 1894-ий рік зібрано такі дані: В тім роцї приїхало до Освєціма 1194 осіб задумавших переселити ся до Америки, а з того на саму Галичину припадає 982. Але 154 особи поліція завернула назад до дому, бо не мали чи-то потрібних паперів, чи то грошей на дорогу. Найбільше переселенцїв було торік з повітів: новосандецкого 103 особи кросняньского 98, новоторгского 81, мілецкого 71, тарнівского 49 і сяніцкого 44 особи. Понизше 40 осіб виказала повіти: Калуш 37, Домброва 35, Ясло 32, Долина і Пільзно 30, Бжеско 19, Ропчицї 16, Ряшів 14, Жовків 13, Бжозів 11, Камінка струмилова, Ланьцут і Стрий по 10 осіб. В тім самім часї переїхало через Освєцім з поворотом з Америки 5371 осіб. Найбільше з того припадає на повіт ясельскій, бо 520 осіб; прочі з повітів: мілецкого 329, гоплицкого 315, сяніцкого 308, тарнівского 277, ряшівского 226, ропчицкого 192, ниського 191, пільзненьского 182, новосандецкого 178, грибівского 121, львівского 120, кольбушівского 118, ланьцутского 109, бяльского 101, краківского 98, бжеского 88, тарнобжеского 63, брідского 50, домбровского і станиславівского по 51 осіб. З решти повітів число повернувших осіб не доходить 40.   Огнї. 80 морґів лїса, молоднику березового і букового, згоріло в пов. коломийскім в Падяках, маєтности кн. Романа Пузини; пожежа тревала всего дві години.   Весняні торги коло св. Юра вже розпочали ся, а першим табором розсїли ся гончарі з камяним начинєм.   Дрібні вісти. В Парижи помер голосний колись а нинї призабутий повістеписатель францускій Петро Закконе [Pierre Zaccone] в 78 роцї житя. Кромі повістей писав він також фейлєтони, що свого часу звертали на себе велику увагу. — Села Гарасимів і Деренок в повітї городеньскім купив ординат Чарковскій Голеєвскій за 325 тисяч зр. від спадкоємцїв пок. Антона Голеєвского; з цїни купна мабудь будуть покриті всї довги, які тяжать на тих селах.   Дѣло 