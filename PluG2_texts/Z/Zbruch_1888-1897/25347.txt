◦ ◦ ◦ ◦ ◦ ◦ ◦ ◦ ◦ ◦

Пожар Печенїжина. З Коломиї пишуть дня 4 н. ст. серпня: Вчера о год. 9-тій вечером побачили ми величезну луну, а вскорї повідомив телеграф, що горить Печенїжин. Вистрїли з моздїрів дали знати коломийскій сторожи огневій, що треба зібратися на ратунок. О год. 10-тій виїхала часть сторожи з сикавками, а решта о год. 11-тій поїздом льокальним. Хотяй сей поїзд їде лиш до Сопова, то сим разом поїхав аж до Печенїжина везучи ратунок. В Печенїжинї погорїло понад 200 домів, се значить майже ціле місточко. Три части ринку від сторони всхідної, полудневої і західної, а також улиці Рунгурска і бічні вигорїли до тла. Суд, почта, церков, костел, дистилярня і доми богачів не погорїли. Нещастє впало по найбільшій части на бід них жидів. В Печенїжинї стояли доми побіч себе, а що були деревяні, тому трудно було рятувати; єсли-би була коломийска сторожа огнева не приїхала ратувати, хто знає, чи остало-би що з місточка. Огонь займився з неосторожности жида, що з лямпою нафтовою пійшов до пивниці, де була також нафта. Коломийска сторожа огнева вернула домів о 9-тій годинї рано на другій день.
Огнї. З під Солотвини доносять нам, що в селї Манастирчанах, пов. Богородчаньского, згорїли три хати, всї три під одним дахом; погорїльці належать до найбіднїйших газдів в селї.
У Відни завязалося товариство акційне під назвою: "Перше австрійске заведенє годівлї і випасу свиней". До товариства належать більші властителї і продуценти, котрих задача купувати свинї і их відповідно годувати на зарїз. Подібне товариство вже довшій час существує в Штайнбрух в Угорщинї. Віденьске товариство загадує отворити на раз два заведеня, в котрих рівночасно буде годуватись 2000 свиней, по більшій части кукурудзою.
Шайка злодїїв появилась в околици львівскій коло Зимної води і нападає не лиш замешканих, але і подорожних. І так в ночи на 24 липня вломилися они до мешканя арендаря Лейби Каца і вкрали брилянтові ковтки, золоті перстенї, полотна, дві подушки, круг тютюну, дві капи і куфер з жіночими сукнями, зробивши шкоди на 400 зр. В ночи на 27 липня вкрали в такій сам спосіб тамошному будникови зелїзничому Фр. Вітровскому чотири великі подушки а дві малі, дві перини, 10 хусток, спідниць, все вартости 160 зр. Відтак украли з воза львівскому адвокатови д-рови Ю. Попелеви куферок з білєм і сукнями і П. Вишневскому також куферок з рїчами вартости 100 зр.
Дрібні вісти. В Парижи помер звістний посол-радикал Фел. Пія (Pyat). — Вибори доповняючі двох членів з більшої посїлости до повітової ради в Старім містї розписані на 10 вересня с. р. — В Перемишли пращано пиром п. Іос. Шабенбека, совітника судового, перенесеного з Перемишля до Тернополя. — В Коломиї помер лїкар тамошний д-р Як. Зинґер. — Епископ Лобос вернув до Тарнова з своєї каноничної визити, підчас котрої так часто вихваляв жидів поміщиків. — В Новім Йорку помер А. Барльо, найславнїйшій адвокат в Сполучених Державах. За одну справу одержав він 100.000 долярів заплати. — Д-р Едмунд Буржиньскій, кустос львівскої библіотеки университетскої, помер вчера у Львові. — Перед судом берлиньским ставали паньство Г. і просили о розвід, бо не могли якось погодитись; жінка числить 74 а чоловік 83 лїт і прожили з собою в супружестві 51 лїт.  