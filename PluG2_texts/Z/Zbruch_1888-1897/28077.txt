◦ ◦ ◦ ◦ ◦ ◦ ◦ ◦ ◦ ◦

В аренду беруть наші селяне млини в Завалю коло Снятина від властителя того села. До спілки приступили між иншими Илія Лазарук, Василь Вакарук, Андрїй Лащук і Николиха Пилипюкова. Та предприємчивість наших селян дуже не сподобалася Дувидови Ляндверови, тамошному арендареви, бо він гадав, що вже цілу околицю взяв у аренду. Щасти ж Боже тому предприємству наших селян!
В справі загаданого підкупства судьїв присяжних увязнено крім д-ра Исидора Бавманна ще двох львівских купців жидів: Іосифа Варуха Вухштаба і Рубина Бухштаба.
Д-р Иван Пулюй, професор нїмецкої политехники у Відни, демонстрував на послїднім засїданю віденьскої академії наук зладжений ним телєтермометр, котрим можна переносити на значні віддаленя означенє довільної температури.
При торжественнім отвореню нового року шкільного в львівскій политехниці здавав справу ректор д-р Фрайнд з розвою школи в минувшім році шкільнім. Записаних слухателїв було 168, між ними 34 чужинців. Число слухателїв на поодиноких видїлах було: на инжинерії 74, будові махин 54, на хемії техничній 25, а на будівництві 15. Що до народности було: Поляків 154, Русинів 10, Нїмців 2, і 2 иншої народности. В библіотеці було 5027 творів в 11.786 томах.
Дрібні вісти. Кн. Виндишґрец, командант львівского корпусу, був дня 12 жовтня в Бродах, відтак вечером відїхав до сусїдного села Дитковець а на другій день відїхав до Золочева. — З министром скарбу Дунаївским прибув совітник министеріяльний Коритовскій. — В Золочеві придержала жандармерія жида Файбиша Еттинґера, що занимався фальшованєм паспортів і вивозом дївчат з Галичини до Буенос Айрес. — При нагодї вінчаня доньки президента міста Львова д-ра Мохнацкого з д-ром Мучковским була депутація міста Товкача у д-ра Мохнацкого і складала єму желаня. Д-р Мохнацкій був перед 24 роками урядником судовим в Товмачи.  