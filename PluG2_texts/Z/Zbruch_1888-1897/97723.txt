◦ ◦ ◦ ◦ ◦ ◦ ◦ ◦ ◦ ◦

Друкарня Пйонткевича в Перемишли — як ми вже раз коротко згадували — дістала ся в остатнім часї в аренду Русинови. З днем 1-ого мая с. р. обняв сю друкарню о. Джулиньскій з Лапшина для свого сина на лїт шість, застерігши ще собі в контрактї першенство купна на випадок продаваня тої друкарнї. Друкарня, добре уладжена дає занятє шістьом складачам без перерви. Віддають їй свої роботи обі консисторії перемискі, уряди місцеві, команда війскова та й почала друкувати ся там часопись "Посланник" редаґована о. Джулиньским.   В справі зміни презідентури суду краєвого у Львові. Доносять з Відня, що просьба презідента суду краєвого у Львові п. Пйонтковского о перенесенє єго в сталий стан супочинку вже принята, при чім петент дістав одно з висших відзначень ордерових. — Презідентом на місце уступившого стане имовірно радник Бавх.   Огнї. Місто Жидачів, як подають вчерашні телєґрами погоріло. Погоріли: костел, суд, маґістрат та богато инших більших будинків. Будинок, де містить ся табуля ґрунтова, уратовано. — В фабрицї мила на Заболотю коло Живця повстав з невідомої причини огонь. Горюча товщ тяжко попарила двох робітників.   Відкритє незнаної старославяньскої книги. Недавно відбула ся в Монахії ліцитація бібліотеки по ґрафі Ностіцу — бібліотеки, що містила в собі дуже богато книжок незвичайно рідких. Між иншими був там старославяньскій служебник [Messbuch] друкований глаголитскими буквами 1494 року в містї Сінь [Zengg] в Хорватії. О сю доси незнану книгу убігала ся Хорватія, Сербія і Россія, але заходом Салая, директора національного музея будапештеньского, удало ся набути той служебник для музея в Будапештї. Відкритє тої книги викликало велике вражінє в кругах учених.   Против целібату латиньских священиків виступив п. Лєонард Кржечковскій в недавно що оголошеній друком розвідцї в котрій ту квестію дуже детайлічно розбирає. Привілєй гр. кат. священьства, що можна им женити ся, уважає автор великою кривдою для римо-католицкого священьства.   Музичні ноти — телєґрафом. Урядник телєґрафічний в Медіолянї Деметріо Алята винайшов спосіб пересиланя музичних нот телєґрафом і недавно показував той свій винахід италійскому міністрови почт в Римі. Міністер визначив комісію для розслїду того винаходу молодого урядника, одареного великим талантом музикальним. Він від довшого часу займав ся укладом відповідної для нот азбуки на телєґраф.   Сим разом не удало ся. Свого часу кравець Герман Цайтунґ, щоби стати голосним та поправити свій интерес, переїхав ся на виставу з Відня до Парижа в паці яко звичайний "Gepack" зелїзничій. Щоби пригадатись публицї, постановив в такій сам спосіб відбути тепер дорогу з Парижа до Мадрида. Що се удасть ся єму, заложив ся о 3.000 франків. Цайтунґ росту невеликого, тож казав зладити собі деревяне пудло, в серединї з вигідним кріслом; усадовив ся вигідно, набрав припасів поживи та велїв себе занести на дворець. Пудло мало отвори, щоби міг віддихати та дверцї, щоби, приїхавши до Мадрида, спокійно міг собі вийти на місто; на пудлї був адрес якогось неистнуючого испаньского оптика і написи: "верх" — "спід" — "осторожно", щоби ним дуже не кидали. Однак стало ся так, що комісар зелїзничій казав пудло отворити, кравця зловили та всадили вже не до пудла, але до арешту, обвиняючи єго о намірене обманьство.   Винахідник в священичій рясі. Римо-католицкій капелян в Вершецї в Угорщинї патер Франц Ксавер Вартль сконструував оріґінальний трицикль і постарав ся вже о патентованє свого винаходу в Угорщинї, Австрії і Нїмеччинї. Після ореченя і знатока одного берлиньского бюра патентового трицикль патера Бартля визначуєсь двома сильними колесами, сполученими між собою так, що они без спільної оси держать ся в докладно означеній віддали. Трицикль сей може нести на собі не лиш одну, але й кілька осіб, можна умістити на нїм вигідно і пакунок, бо особлива конструкція рами, котра сполучує оба колеса, дає цїлому трициклеви сильну опору. Трицикль сей особливо має годити ся для войскових цїлей, передо всїм для рекоґноскованя, мапованя і т. д. Кажуть, що вже при сегорічних маневрах будуть уживати того трицикля. На такій спосіб — по Бертольдї Шварцї, безсвідомім винахіднику пороху стрільного, патер Бартль був би другим слугою церкви, що прислужив би ся цїлям воєнним.   Дрібні вісти. Властитель дібр Володимир Бараньскій набув від Бавмана частину села Лукавиця горішна в повітї стрийскім за цїну 15.000 зр. — Вистава рогової худоби відбуде ся дня 29 н. ст. мая в Надвірній, заходом тамошного віддїлу товариства господарского.   Дѣло   