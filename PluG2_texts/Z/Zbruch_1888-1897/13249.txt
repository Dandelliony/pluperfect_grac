Перед вѣчем в Бережанах.

Кілька лиш днїв дїлить нас від хвилї, в котрій брати наші Подоляне зберуться на віче до Бережан, щоб голосно, сміло і з достоїнством упімнутись о права народу руского і обдумати средства до виходу з невідрадного положеня, стиснути собі взаїмно братню долоню, ободритись до дальшого труду для добра вітчини і сказати світови, що Русь на своїй прадідній, кров’ю і потом зрошеній земли, хоче жити лиш своїш житєм, не убоїться нїяких противностей, а ворожі коварства відопре або зломить кріпкою рукою.
Хвиля надто поважна, щоби хто посмів не брати в нїй участи. Чия душа не закостеніла в поганім егоїзмі; хто зрозумів і відчув кривди наші національнії; хто своїм розумом і досвідом хоче підперти меншого брата в єго змаганях до світла і добробиту; хто остався вірним традиції „всї за одного, один за всїх”; в кім мимо тяжких незаслужених ударів не зломилася сила нести добро и стояти за правду; хто в Руси бачить одну широку родину и хоче зватись єї вірним сином, — той на день 17 (27) вересня поспішить до Бережан і народови свому не відкаже прислуги в труднім єго положеню.
Не чужого ми бажаєм, а своїх прав на своїй земли! Не для демонстрацій збираєсь Поділє, а для позитивного труду. Опущені з одної сторони, знеговані з другої, хочемо самі дати собі раду, а против безправій піднести сильний однодушний протест.
Програма Бережаньского віча, першого в тих сторонах, широка, а предмети до нарад предложені дуже поважні. Ходить о то, щоб яко суставна часть конституційної Австріи, Русь галицка доборолась повної участи в конституційнім єї житю; щоби без нас не становлено; щоб дано нам можність класти своє veto, коли чужа рука несе нам шкоду. Лиш рівноуправненє, лиш справедливе надїленє нас свободами конституційними зможе успокоїти Галичину, зєднати сили интелигентні до спільного труду для добра краю і скріпити сили держави. Того хоче і віче Бережаньске і до так патріотичного діла приложить кождий Русин свою руку.
Интерес наш зрісся з интересами Австрії. Не наша в тім вина, що когось другого кликано заступати справу руску в тїлах парляментарних на шкоду Руси, на роздор в краю і обезсилюванє держави. Може від тепер сумна та картина закриєся вже в исторії Австрії. Може зрозуміють всї интересовані, що Руси не убити, нї єї приспати, а треба і з нею почислитись, дати їй повну свободу розвою національного і самопомочи економичної. Не руйнувати а будувати та Русь приходить. І дав-би Бог, щоб щире наміренє братів Подолян принесло свої добрі овочі!
Тому, честні братя Русини з над Липи, Стрипи і Поднїстровя, прибувайте на Віче Бережаньске як найчисленнїйше! До доброго дїла доложіть нескверних рук. Для дїтей Ваших будуйте красшу долю, спасайте край і вітчину від духового і матеріяльного підупадку! 