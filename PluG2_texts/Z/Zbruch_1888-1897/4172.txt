Унія в Раранчи.

„Gazeta polska“ подає звістку про дальші заходи митрополита Андрієвича щоби відвернути 100 родин раранецкух від переходу з православія на унію. В тих днях наказав митрополит випечатати посланія в рускім язицї народнім, котрі мають розіслатися до кождого селянина з осібна, що перейшов на унію. На верху єсть портрет’ь св. Ивана Сучавского a у внутрї повний титул митрополита Андрієвича і поздоровленє для названого по имени селянина. Дальше сказано, що митрополит довідавсь о переходї адресата на унію і тому питає єго, в чїм провинився св. Иван Сучавскій і цїла православна церковь, що єї покидає для західного Риму? Захваливши свою церковь нагадує митрополит, що міжь людьми єсть звичай, пращатися з тими, котрих полишуєся. Тому треба, щоби адресат попращався з православною церквою, і то в сей спосіб, щоби висповідався і запричастився в православній церкві. Має се бути дуже дотепний спосіб щоби можна по такім пращаню донести староству, що той а той на ново навернувся на православіє. — Замість вислати о. Тиминьского вислала консисторія Румуна о. Граматовича. Такожь і постерунок жандармеріи збільшили в Раранчи о 6 людей. 