◦ ◦ ◦ ◦ ◦ ◦ ◦ ◦ ◦ ◦

Буковиньске віче, скликане тамошними москвофілами до Черновець на 13 н. ст. цвітня, відложив комітет "на необмежений час". За причину подав комітет — роботи в поли і "місцеві обставини, з котрими треба числити ся"...
Львівска ц. к. прокураторія державна внесла акт обжалованя против п. Корнила Устіяновича і єго співробітника-маляря в звістній справі вимальованя страшного суду в церкві в Бутинах повіта жовківского. О тій справі розписували польскі ґазети чуда-дива, а змістом усеї писанини був поклик: Polizei! Polizei! Одна ґазета писала, що на малюнку в котлї смажить ся небіщик ґраф Аґенор Голуховскій [д-р Генрик Ясєньскій писав, що видїв котел власними очима, а в кітлї живісїнького ґр. Голуховского], а по кількох днях другій якійсь шляхтич [мабуть також такій самий совістний очевидець, як д-р Ясєньскій] пізнав в тій самій особі ц. к. старосту жовківского п. Ляникевича, і, подаючи се своє відкритє Przegląd-ови, забожив ся, що вичитав під п. Ляникевичем підпис "Duszytel"... Уже з того видко, кілько було правди в доносах до газет польских. Впрочім і се годить ся піднести, що самі Бутини — то правдиве пекло — то тая нещастна громада, що то про сумні відносини в нїй говорив остатної сесії посол д-р Король а опісля богато писало ся в часописях, — і справедливо можна би сказати, що п. Устіянович своє "пекло" малював "y пеклі"... Ми не сумнїваємо ся, що п. Устіянович дожидає розправи судової зі спокоєм. Процес сам, з огляду на оріґінальний предмет, будить очевидно цїкавість.
Д-р Дамян Савчак, член видїлу краєвого, виготовив і почав своїм накладом друкувати у товариства им. Шевченка рускій збірник законів найпотрібнїйших для громад і взагалї для горожан держави і краю. В збірнику будуть між иншими поміщені всякі закони виборчі, закон громадскій, і другі. Збірник вийде обємистою книжкою, до 30 аркушів друку. Не потребуємо чей-же над тим і розводитись, як дуже потрібна у нас така підручна книжка в рускім язицї і яка велика користь певно вийде з неї в практицї. Длятого велика вдячність належить ся Вп. д-рови Савчакови, що підняв ся труду і коштів такого многоважного виданя для громад руских і загалом для Русинів.
Нові бронзові монети на один сотик (гелєр) і на два сотики пускають ся в хід нинїшного дня. Натомість від нинї будуть стягати з обігу мідяні монети чотирокрейцарові.
П. Данила Козарищука, редактора "Науки", випущено позавчера из слїдчої вязницї віденьскої на вольну стопу в наслїдок телєґрафічного порученя від черновецного краєвого суду карного. [Черновецкій суд, навіть на основі рішеня львівского суду краєвого, як звістно, наставав на те, щоби Козарищука відставлено з Відня до Чернівцїв, однак до того не прийшло] П. Козарищук був увязнений 19 н. ст. грудня 1892 року, отже висидїв в арештї слїдчім три місяцї і 13 днїв. Розправа карна против п. Козарищука — після информацій "Галичанина" — відбудесь имовірно в другім кварталї сего року — не знати тілько, чи у Відни, чи Чернівцях, бо черновецкій суд не відступає справи судови віденьскому.
Кс. Стояловского, звістного авантурника екс-Єзуїта, редактора Wieńca і Pszczółki, знов увязнено сими днями в Кракові — не відомо з якої причини.
Незвичайне явище природи. Дня 29 н. ст. марта о годинї пів до четвертої пополудни показала ся коло Ряшева гарна дуга на чистім небі, але майже в зенітї трохи від західної сторони. Один конець дуги був звернений на полудневий всхбд другій на північний всхід. Була она у всїх своїх барвах і незвичайно ясна, а тревала 15 мінут. О три чверти на четверту почала блїднїти, але на полудневім заходї в білій хмарцї показала ся ясна, огниста куля з блїдо-рожевим світлом, котра по 5 мінутах замінила ся в скісний стовп дуговий, звернений на полудне. Селяне ворожать з сего на сухій рік. 