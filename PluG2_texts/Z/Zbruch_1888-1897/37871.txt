Спадщина з Америки.

Перед трибуналом судьїв присяжних в Коломиї закінчила ся дня 10 н. ст. червня дводнева розправа против: Александра Каратницкого, бувшого адюнкта суду повітового в Заболотові; Олекси Маковійчука, війта з Тулукова, і Мойсея Герша Тава, обжалованих о обманьство і спроневіренє. Єсть се епільоґ многих увязнень, слїдств і розправ карних, які заповняли від року суд коломийскій, а всї они відносять ся до величезної спадщини з Америки, унаслїдженої в р. 1886 родиною селяньскою Маковійчуків.
Трибуналови проводив сов. Підляшецкій, вотантами були сов. Кавецкій і авскультант Ківальскій; обжаловував заступник прокуратора Пшилускій; боронили: Каратницкого д-р Трахтенберґ, Маковійчука д-р Дембицкій а Тава д-р Ріттіґштайн; именем сторон пошкодованих виступали д-р Kpобицкій і п. Ярош.
Акт обжалованя такого змісту: З села Любковець, пов. снятиньского, вийшла перед лїтами молода дївчина сїльска Олена, донька господарів Стефана і Марії Маковійчуків. Як проживала в Коломиї а відтак у Львові, лїпше промовчати. Досить, що вкінци найшла ся на острові Кубі і там в столици Гаваннї розпочала "витратне" (так назвав обжалуватель) предприємство, на котрім заробила величезний маєток. Умерла в р. 1886 в станї вільнім і полишила тілько, що по оплатї всїляких коштів і належитостей переслано до Австрії понад 158.000 зр. для єї законних наслїдників. Щасливими наслїдниками були родичі помершої Стефан і Марія Маковійчуки, а що Марія вже не жила, то половина спадщини мала припасти для пятеро дїтей: трех доньок і двох синів.
Величезна спадщина для бідної і темної селяньскої родини зробила в околици величезне враженє. Першим наслїдком вісти, як говорять, був факт, що з повіту снятиньского щезло велике число молодих дївчат, щоби мабуть глядати щастя за морем. Відтак старому 70-лїтному Стефанови Маковійчукови по просту перевернуло ся в голові. Їздив зелїзницею лиш 1-ою клясою; грішми сипав на всї сторони: коли приїхав до Заболотова, збігали ся жидики і цїлували єго по руках а він кождому давав десятку... Але дїяло ся ще і гірше. Множество обманників злїтало ся до дурного селянина з різними интересами, а він робив, що хотїли: підписував векслї цїлими купами, позичав, дарував гроші по тисяч і кілька тисяч зр., одним словом, оголомшений богацтвом, розкидав гроші. А результат того такій, що тепер по кількох лїтах Стефан не має нї крейцаря зі спадщини, має множество незаплачених векслїв, процесують єго і родину на всї сторони, а з богача став таким самим а може і більшим як перед тим бідаком. Як прийшли гроші, так і минулись.
Але ті гроші не вийшли на добре не лиш самим Маковійчукам, — они втягнули і инші особи в карні слїдства і процеси, от хоч би і згаданих трех обжалованих.
Адюнкт судовий в Заболотові, Каратницкій, на вість о спадщинї, зблизив ся до родини Маковійчуків, і просив о руку котрої-небудь з трех дочок Маковійчука. Яко будучій зять, помагав свому тестеви адмініструвати маєтком. Між иншим дістав від Маковійчука три векслї по 2000 зр., а також ще і инші векслї брав до себе переховувати. Коли ж Маковійчук стратив маєток, то Каратницкій відрік ся супружества, а за свою поміч адміністраційну попав в дісціплінарне слїдство а відтак і в суспензію...
Два другі обжаловані за то, що Олекса Маковійчук привласнив собі вексель Сте фана на 1050 зр. а так отуманивши Стефана видурив вексель на 1050 зр.
Судьї присяжні, мабуть признали правду виводам оборонцїв, мов то обжаловані поступили собі некрасно і негонорово з старим 70-лїтним Маковійчуком, але их чини не суть так доказані, щоби підпадали під параґраф карний — і лиш шести голосами потвердили их вину а трибуаал увільнив всїх обжалованих від закиненого им злочиньства. 