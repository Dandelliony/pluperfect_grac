◦ ◦ ◦ ◦ ◦ ◦ ◦ ◦ ◦ ◦

Рускі посли до ради державної замешкалі у Львові, пп. Юл. Романчук і Ол. Барвіньскій, виїхали на засїданя ради державної до Відня вчера, а пос. Телишевскій, перебувавшій у Львові, виїхав позавчера. Адреса до руских послів [при браку иншої]: Abgeordnetenhaus.
Збори робітників львівских, котрі мали відбути ся в недїлю дня 23 н. ст. жовтня, а з формальних причин були поліцією заборонені, відбудуть ся в недїлю дня 6 н. ст. падолиста о 10-ій годинї рано в ратушевій сали. На порядку дневнім стоять справи: дорожнї, III-го зїзду купцїв і промисловцїв та справа податкова.
Зміни власности. Маєтність Городловичі висші, в повітї сокальскім, дотеперішну власність спадкоємцїв Іосифа Пайончковского, бувшого директора товариства кредитового, купив сими днями Едвард Пашкудскій, властитель Городлович низших за 86.000 зр. — П. Франц Туровскій, властитель Тарнави нижної, в повітї турчаньскім, купив від жида Абрама Файбіша, сусїднє село Шандровець, колишну власність Кешковских.
Холєра. Намістництво видало таке оповіщенє: "Позаяк від чотирнацятьох днїв в містї Кракові не лучив ся нїякій свіжій случай занедужаня на холєру, а всї недужі, котрі лишились при житю, після телєґрафічного справозданя пана презідента з дня 3 н. ст. падолиста, виздоровіли вже з холєри, длятого узнає ся холєру в містї Кракові за вигаслу. В §.1 бук. а. розпорядженя міністеріяльного з 2 вересня 1881 (В. з. д. 154) містячій ся заказ вивозу мяса, ковбас всякого рода, молока, сира і масла, ярин і овочів з округа міского, також заборона збираня шматя в окрузї міста Кракова, обовязують аж до чотирох тижднїв, від дня 3 падолиста с. р. Що подає ся до загальної відомости. — В Будапештї було оногди 15 занедужань і 7 случаїв смерти, а вчера занедужало 16 осіб, а померло 11. — Після виказу варшавского оберполіцмайстра було в тамошних шпиталях від полудня 28 до полудня 31 н. ст. жовтня 44 осіб недужих на холєру, прибуло 8, виздоровіло 7, умерла 1 а лишило ся ще в шпитали 44. — Урядове справозданє про холєру в Россії виказує між иншими за час від 18 до 30 н. ст. жовтня в містї Кіїві 157 осіб недужих і 36 случаїв смерти; в ґубернії кіївскій занедужало 2171 осіб, умерло 786; в ґубернії тамбовскій занедужало 647 осіб, умерло 275.
Приватну стацію ратункову задумало устроїти кілька львівских лїкарів. Стація була би отворена не тілько в день, але також і в ночи. Кошти урядженя стації покриють иніціятори тої институції.
Огнї. Дня 23 н. ст. жовтня погоріли в Чанижи, в повітї каменецкім, деякі будинки, як шопа і шпихлїр зі збіжем, на фільварку ґр. Стан. Баденього. Шкода виносить около 14.000 зр. Догадують ся, що огонь повстав з неосторожности паробків, котрі перед огнем набирали солому до ладованя возів. — Дня 26 н. ст. жовтня згоріли в Пукеничах, в повітї стрийскім, дві загороди селян: Михайла й Василя Лесюка. Шкода необезпечена виносить 3.800 зр. Причиною огня була неосторожність. — В Саранчуках, в повітї бережаньскім, вибух дня 4 н. ст. жовтня з неосторожности 6 лїтної дитини огонь в стіжку збіжа, перекинув ся на сусїдні будинки і спалив загороди 28 селян, а також один будинок на фільварку. Шкода виносить 89.774 зр. Обезпечений був лише будинок на фільварку. — Дня 17 н. ст. жовтня згоріло в Синевідску вижнім, в повітї стрийскім, 7 загород селяньских зі всїм добром. Шкода в половинї обезпечена виносить 6470 зр.
Перед віденьским судом відбула ся вчера розправа карна против двох купцїв з Калуша Гофмана і Фрайнда, обжалованих о кривоприсягу в процесї их з віденьским адвокатом д-ром Львом Ґеллєром. Обжалованих боронили адвокати: д-р Ціпсер з Коломиѣ і д-р Ельбоґен з Відня. Оба они доказали богато брудних справ д-ра Ґеллєра, котрому віденьска комната адвокатска має видати дисціплінарку. Обох обжалованих засуджено на 4 місяцї вязницї.
Самоубійства в австрійскій армії. Від 1873 до 1891 року було в австрійскій армії 5.808 самоубійств. Найбільше случаїв було в ґарнізонах: прагскім і йозефштадтскім, найменше у Відни і Вадарі. Причини були різні: з причини неохоти до войскової служби 587, в наслїдок розстроєня ума 259, за-для личної обиди 274, з причини невдоволеня з житя 247, з любови 266, з причини довгів 274, за-для родинних обставин 167, з инших різних причин 178. Вкінци що-до 2.358 случаїв не можна було відкрити дїйстної причини. 