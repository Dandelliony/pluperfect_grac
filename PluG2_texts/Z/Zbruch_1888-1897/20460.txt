Нова фондація.

Панї Исабеля Кшечуновичева — як пишуть нам — основує фондацію имени Корнила Кшечуновича, свого покійного мужа, з основним капиталом 20.000 зр., а призначену для єї сел: для Болшівця 6000, для Слобідки болшовецкої 2000, для Поплавник 2000, для Гановець 2000, для Гербутова 2000, для Скоморох старих 3000 і для Болшева 3000 зр. Від капиталу мають роздаватися піврічно проценти: а) на круглі сироти, б) на вдови обтяжені дїтьми, в) на зарібників і ремісників обтяжених дїтьми, г) на халупників обтяжених родинами, д) на калік і хорих на лїки і лїченє, е) на потерпівших від огню або повени — все для христіян греко-кат., вірмено-кат. і римо-кат. обряду — з виключенєм жебраків з професії, піяків і неморально себе ведучих. Великодушна фондаторка має до смерти ті запомоги сама роздавати тим убогим, котрих громада предложить, а місцевий священик потвердить і поручить. По смерти фондаторки роздавати буде запомоги найстаршій член єї родини, а коли-би єї села перейшли коли в чужі руки, то зелїзний капитал переходить на кожду висше названу громаду з обовязком, щоби після постанов фондаторки роздавано процент, а рахунки предкладано правительству. Се основа акту фондаційного. Панї Кшечуновичева — женщина знана из благодїяня для людей убогих і нещастних. Она і доси в кождім своїм селї роздає убогим постійні запомоги місячно, убогих хорих лїчить свом коштом, кождого потребуючого, кого представить священик, без підмоги не відправить, — тепер фондацією бажає лишити памятку по собі і увіковічнити память свого мужа. Нехай же пожиє як найдовше і сама надїляє бідних из своєї фондації!  