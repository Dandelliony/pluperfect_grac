◦ ◦ ◦ ◦ ◦ ◦ ◦ ◦ ◦ ◦

Дня 19 н. ст. сїчня с. р. відбуло ся одинацяте звичайне засїданє фільольоґічної секції наукового товариства имени Шевченка під проводом проф. Ивана Верхратского. П. Маковей перечитав вступні частини зі своєї розвідки про рекрутскі і вояцкі піснї в Австро-Угорщинї. Праця єго є продовженєм і доповненєм дотичних праць Драгоманова і Василева, подає исторію мілітаризму в Австрії, зображує погляди народу на вояцку службу на підставі просторого матеріялу і подає збірник рекрутских і вояцких пісень, нїгде доси не друкованих. — На внесенє проф. Грушевского приступлено до уложеня проґрами збираня матеріялів етноґрафічних. Дотичні россійскі проґрами для уложеня квестіонаря разібрали між себе члени: д-р Грушевскій, д-р К. Левицкій, п. Копач і Щурат. — На видаванє збірників етноґрафічних прелімінував видїл 200 зр. річно. — Проф. Верхратскій відчитав простору рецензію на посмертне виданє И. Срезневского: "Матеріяли для словаря древнерусскаго". Рецензію сю порішено помістити в V-ім томі "Записок". — Вкінци перечитав О. Макарушка свою коротку розвідку "Причинок до професорскої дїяльности д-ра Омеляна Огоновского" і подав зладжений покійником і доповнений автором словарець тих слів арабсках, перских і турецких, що стрічають ся в язицї малорускім. — О. М-ка.   Товариства "Руска Бесїда", "Клюб Русинок" і "Львівскій Боян" устроюють в льокали "Бесїди" на днях 26 н. ст. сїчня, 9 і 17 н. ст. лютого товарискі забави при фортепянї. Вступ від особи 30 кр. Стрій для пань вовняний, для панів вечерковий. Хто не одержав би запросин, зволить зголосити ся до господаря "Бесїди".   З Станиславова: Пригадуємо, що великій вечер з танцями, устроюваний товариством Руских Женщин в Станиславові, під протекторатом Впреосв. епископа станиславівского, відбуде ся в сей четвер 24 н. ст. січня в сали касина міщаньского. Початок о годинї 8-ій. Прибувайте, Вп. Землячки і Земляки, з близьких і далеких сторін, горнїм ся разом в одно, заявім нашу народну солідарність і покажім світови, що там, де йде о загальне народне руске дїло, як тут о основанє института дївочого, дїло, котрому й Бог благословить, все ми всї разом! — Від Комітету устроюючого вечер.   Директором учительскої женьскої семинарії у Львові на місце Людв. Дзедзицкого, именованого недавно шкільним радником, має стати Мечислав Барановскій, дотеперішний инспектор окружної ради шкільної міста Львова. Єго наслїдником на инспектурі має бути, як кажуть, Юл. Фонфара, директор женьскої школи видїлової або один з учителїв реальної школи.   Правнучка цїсаря, баронівна Зефрід, уроджена дня 4 н. ст. сїчня с. р., померла в суботу по кількадневній недузї. Причиною була зміна мамки в наслїдок чого вивязав ся нежит кишок. Наступило запаленє черевної плївки і дитина померла. З Відня покликано до недужої проф. Відергофера, але поміч була спізнена.   Дѣло 