◦ ◦ ◦ ◦ ◦ ◦ ◦ ◦ ◦ ◦

З нинїшним числом "Дѣла" починаємо в "Бібліотецї найзнаменитших повістей" друк историчної повісти "Мазепа". Друк заповідженої повісти "Марко проклятий" ми були спонукані залишити з тої причини, що тут проєктує ся повне виданє творів Олекси Стороженка, в склад котрого увійшов би очевидно "Марко Проклятий" яко один з томів повного виданя.
В Тернополи говорять, що патри єзуїти, коли віддадуть костел властителям єго Доминиканам, побудують собі костел і монастир в Гаях тернопільских, куда перенесло ся руске мішаньство, виперте жидами з міста. Одна частина тих Гаїв має належати вже до патрів Єзуїтів, мав записати им якійсь міщанин чи міщанка.
Огнї. У Зворі, в самбірскім повітї, згорів дім нотаря Каспарка і шопа, в котрій були тогдї два конї, дві корови, девять кірцїв пшеницї і декотрі знаряди господарскі Соломона Вільфа. Все те згоріло. Шкоду обчислено на 1000 зр. Підозрілу о підпал Хаю Вільф увязнено. — В Убиню, в повітї каменецкім, згорів двір Стан. Поляновского з цїлим урядженєм. Шкода більше як 7.000 зр. Огонь взяв ся з того, що в коминї запалилась саджа і комин пук. — В Добрянах, в стрийскім повітї, згорів дім бар. Ромашкана, замешкалий жидом Горовіцом. Шкода 600 зр. Огонь вибух з неосторожности. — В Пятничанах, в стрийскім повітї, згоріли три стодоли зі збіжем, вартости 1.880 зр. власність Гната і Михайла Буринів і Федя Данилишина. І ту повстав огонь з неосторожности. — В Жупаню, в Стрийщинї погорів жид Гальперн. Шкода обезпечена виносить 3.410 зр. Причина огню незнана.
Отроїв ся головками з сїрників з незнаної причини Панько Ханас дня 9 с. м. в Дубовцях в тернопільском повітї. Ханас був господарем ґрунтовим.
Вислїджені злодїї. Як ми доносили, лучила ся в Кракові у тамошного віцепрезідента суду, Мадеєвского, значна крадїж. Оногди вечером удало ся поліції віднайти злодїя і дві инші особи підозріні о співучасть. Найдено також розбиту касу і значну часть готівки. В касї була ще більша половина вартостних паперів. Завдяки тому вислїдженю пущено на волю увязнених служачих віцепрезідента, котрих з початку підозрівано о крадїж.
Скажені пси в Станиславові. Kurjer Stanisławowski доносить: Пес підозріний о скаженину перебігав дня 14 н. ст. сїчня улицями міста, покусавши на улици Третого Мая вояка, на площи Мицкевича урядника зелїзничого і малого хлопця. Утїк в напрямі до Опришовець, доси не зловлено єго. — У одного з тутешних офіцирів артилєрії сказив ся пес і покусав трех артилєристів. Зроблена дня 17 н. ст. сїчня ветеринарем секція, виказала дїйстно скаженину. Покалїчені вояки відїхали ще того самого дня до Пешту, щоби лїчитись.
Рада міста Львова именувала на довірочнім засїданю дня 19 н. ст. сїчня инжінєром Паненку, надетатовим инжінєром Дзюбанюка, адюнктами будівництва Крижановского і Брунека, а асистентом елєвом Пежаньского.
За перину. Варвара Кокочка 25-лїтна дївка з Подолянок коло Праги в Чехії удержувала зносини з паробком Вячеславом Гуначком і з тої звязи прийшла на світ дня 10 н. ст. сїчня с. р. дитина. Гуначек обіцяв Варварі, що оженить ся з нею єсли она буде мати в приданім перину і подушки. Отже Кокочка рішила роздобути за всяку цїну жадані річи. В тій цїли пойшда до Радонич, до своєї знакомої 77-лїтної старушки Єлисавети Фрішової, впросила ся до неї на ніч і в ночи зарізала старушку, а забравши перину і дві подушки утїкла. Однако вже на другій день вислїдила єї жандармерія і увязнила.
Дрібні вісти. У Львові помер дня 23 н. ст. сїчня в 66-ім роцї житя кн. Людвик. Никодим Пониньскій, шамбелян, емерит. староста, совітник намістництва і властитель дібр. — На почтї в Кракові пропав рекомендований лист, в котрім находило ся 4200 зр. — Дня 7 н. ст. лютого відбуде ся в Галичи вінчанє п. Теофіля Копистяньского з панною Александрою Заячківскою, дочкою тамошного начальника суду повітового. 