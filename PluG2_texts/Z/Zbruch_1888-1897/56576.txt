◦ ◦ ◦ ◦ ◦ ◦ ◦ ◦ ◦ ◦

Олександер Мишуґа, б. тенор опери варшавскої, прибув до Львова і виступить в тутешнім театрі польскім три рази.
Нову страту потерпіла польска більша посїлість в Галичинї. Оногди таки продала ґр. Miрова маєтність свою Камінку струмилову Прусакам. Контракт вже підписаний.
Зміни власности. Маєтність Струтин повіта золочівского перейшла від маси спадкової по бл. п. Титї Киляновскім на власність Ив. Пайґерта.
Испити для лїсничих відбудуть ся 6 н. ст. жовтня а испити для помічників в службі дїсній 14 н. ст. жовтня в будинку намістництва у Львові. Кандидати допущені до испиту мають зголосити ся день перед испитом.
Виклади мікроскопічної химії мають бути заведені на львівскім університетї a цїсар именував професором для викладаня того предмету д-ра медицини і фільософії В. Немиловича, котрий викладав той сам предмет на віденьскім університетї. Имя молодого, бо 27 лїт числячого, професора звістне вже в світї науковім з єго творів, печатаних в публікаціях віденьскої академії наук.
З розпуки і з нужди. На Буковинї коло стації Истеншеґич найшов будник саме в хвили, коли мав надійти поїзд зелїзничий, досвіта, — селянку Марію Юзґан, з двома маленькими, бо 3 і 5-лїтними дїтьми на трасї, де уложені всї троє на шинах очікували певної смерти від надходячого поїзду. Будник мав ще на стілько часу, що постягав дїти і жінку і зелїзниця перешуміла без нещастя. Показало ся, що жінка опущена мужем, котрий утїк за границю, з нужди рішилась була покінчити житє разом з дїточками такою страшною смертію.
Збори кравецких робітників і робітниць відбули ся у Львові в недїлю 20 н. ст. вересня в ратуши. Робітник Сеґета, котрий яко відпоручник кравецких робітників, брав участь у віденьскім з’їзди, представив хід нарад на зїздї робітників у Відни. З єго представленя розвою промислу фабричного виходить, що положенє наших кравцїв єсть дїйстно невідрадне, на пр. машина до крою робить при помочи 3 людей в однім дни більше як 30 робітників за цїлий місяць. За роботу одної пари штанів платить ся 8—30 кр. Сеґета завізвав відтак зібраних щоби прилучили ся до ухвал віденьского зїзду а то: стреміти до професіональної орґанізації основної на підставі новочасного робітницкого руху за помочею товариств, осмотрених касою на случай стрейку; видавати фахову часопись; домагати ся охорони робітників промисловим і політичним законодатством і святкувати день 1 мая. Всї зібрані приняли ті точки а провідник зборів Кульчиньскій закрив их серед окликів робітників: "Най жиє соціяльна демократія, най жиє солідарність робітницка!"
Карна розправа судова відбула ся в двох послїдних днях в львівскім судї карнім против Антона Далького, фабриканта сторів у Львові, обжалуваного о намірене убійство Хрістофа, свого бувшого принципала, також фабриканта сторів. Справа була така: Дальке бувшій аґент Хрістофа, відправлений ним задля невідповідного поведеня, забажав на Хрістофі пімститись, а коли і фабрика заложена Дальким не приносила нїякого доходу і він попав в довги збільшила ся єго ненависть до Хрістофа. До того донїс єму спільник єго Недзвецкій, що Хрістоф мав постарати ся в поліції, щоби фабрику Далького замкнути. То розлютило Далького так, що купивши револьвер побіг 27 н. ст. червня вечером до мешканя Хрістофа і стрілив до него 3 рази, ранячи єго лиш легко в ухо. По тім віддав ся сам в руки поліції. Переслухувані при розправі свідки висказували ся всї дуже добре о Далькім і признавали, що він був чоловіком ощадним і трудолюбивим. Трибунал признав Далького винним і засудив єго на два роки тяжкої вязницї. Дальне зголосив жалобу неважности.
Межинародний конґрес, котрий має радити над зарядженями против нещастних пригод в копальнях розпочав ся в понедїлок в Бернї швайцарскім. Доси зголосило ся 300 участників a між ними 137 з Франції, 31 з Нїмеччини, 11 з Австрії і 8 з Италії.
Зміна одежи в нїмецкім войску. Проби з бездимним порохом роблені в Нїмеччинї висказали цїлковиту невідповідність одежи в нїмецкім війску. З тої причини займають ся там тепер справою зміни одежи. Deutches Wochenblatt містить статью одного високопоставленого війскового нїмецкого, де той каже, що передовсїм треба замінити блискучі шеломи на шапку з широким дном без дашка; дальше треба змінити мундур на темні блюзи запинані на гатки місто гузиків. Все має бути темне й не лищаче, щоби вояк міг легко укрити ся в поли і не давати знаку о собі пестрими красками своєї одежи.
Дрібні вісти. Дирекція зелїзниць державних, по відбутій конкуренції кількох заграничних фабрик, віддала урядженє цїлої стації водної на двірци зелїзничім у Львові, краєвій фірмі Л. Зеленевского з Кракова. — Архикнязь Евгеній в поворотї з маневрів до Угорщини переїздив 20 н. ст. вересня через Стрий, де заночував. — В Перемишли умер примарій тамошного шпиталя д-р Іос. Орловскій. — Вчера в ночи умер у Львові нагло д-р Мат. Дзидовскій адвокат краєвий в 67 роцї житя. Маршалок краєвий кн. Евст. Сангушко повернув до Львова. 