◦ ◦ ◦ ◦ ◦ ◦ ◦ ◦ ◦ ◦

Кореспондент Neue fr. Presse доносить під днем 19 н. ст. липня, що на зібраню руских послів соймових, котре має бути скликане до Львова, мають спонукати одного з ново-вибраних послів, щоби відступив свій мандат упавшому в Самборї сов. Бережницкому. Не знаємо, з-відки кореспондент Neue fr. Presse прийшов до тої вісти, а знаємо тілько то, що сю справу піднїс адвокат п. Искрицкій з Сянока. Прибувши там того тиждня до Львова, він почав ширити гадку, щоби або судья Герасимович в Жидачеві або о. Сїрко в Бродах зрїкся мандату в користь сов. Бережницкого.
З Белза пишуть нам: Нинї, в суботу, роздїлив белзкій староста між погорїльців Прусинова підпомогу цісарску в квотї 500 зр. Слези вдячности і радости полились нещастним за так велике добродїйство.
Буря лютилася дня 15 н. ст. липня в ночи в повітї бучацкім, при чім ударило кілька громів, а один грім влетїв комином до крамниці христіяньскої в селї Порховій, розлупав дверї і зробив три дїри в стїнї, не ушкодивши при тім нїкого з людей, що були під той час в комнатї коло крамниці.
Дрібні вісти. В Ярославли застрїлився фирер Матвій Чикайло. — Ярославскій репрезентант филії бюра оголошень п. Баян вигадав спосіб, як-би стягнути довги від довжників. Розліпив по містї плякати заповідаючи, що так само оповістить имена всїх довжників, коли не заплатять довгів до означеного речинця. Добрий спосіб але не дозволений. — З заведеня божевільних в Кульпаркові утік перед кількома днями Вербицкій, що то стріляв в зимі до одної панни в Кракові. — В университетї львівскім одержав степень доктора философії п. Ив. Павликовскій, родом з Лисовод. — Громада Теглів, пов. равского, відержала 100 зр. підпомоги від цісаря. — Бар. Чедик, президент державних зелїзниць, приїхав вчера до Львова.  