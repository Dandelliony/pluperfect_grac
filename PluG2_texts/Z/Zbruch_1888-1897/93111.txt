◦ ◦ ◦ ◦ ◦ ◦ ◦ ◦ ◦ ◦

Вчера відбула ся пробна їзда елєктричною зелїзницею від Віденьскої каварнї до церкви св. Петра і Павла на Личакові. Віз переїхав цїлий шлях без перешкоди там і назад за пів години. Довгота лінії від головного двірця зелїзницї до церкви св. Петра і Павла виносить 5.3 кільометрів а на переїзд сего простору треба було 38 мінут часу. На сїй лінії буде ходити 11 возів що 8 мінут і задержуватись будуть на 10 перестанках.   Рада міста Львова на своїм засїданю 26 с. м. рішила між иншими справами: Розібрати провізоричну лінію елєктричної зелїзницї від школи имени св. Софії до площі вистави і зажадати від фірми "Сіменс і Гальске" поставленя ждальних павільонів: коло школи имени св. Софії, при Цловій площи, при улици Личаківскій коло шпиталю св. Софії і коло Личаківского кладовища. — Дальше приняла рада нову жертву Антона Білиньского в сумі 30.000 зр. призначену на будову павільону для неулїчимих [кромі вже збудованого за єго попередну жертву такого-ж дому] з тим услівєм, що рада міста заплатить всї кошти даровщини і буде від сеї суми платити відсотки жертводавцеви аж до єго смерти. — Цїкава знов справа була з даровщиною бл. п. Жигмонта Ромашкана в сумі 1000 зр., призначеною на народну школу имени св. Софії під услівєм, щоби улицю им. св. Софії назвати єго именем. Отже рада міска сеї даровщини з таким услівєм не приняла і виразно заявила, що почестій не купує ся, тим більше, що барон Ромашкан лишив своїм наслїдникам 1½ міліона а за 1000 зр. хоче купити собі безмертність...   П. Кароль Баєр, купець і обиватель львівскій, передав на руки підписаного щадничу книжочку на 50 зр. на будову руского театру. За щедрий той дар складаємо сим Вп. жертводавцеви сердечну подяку. — За Комітет В. Ильницкій.   Станиславівскі робітники устроїли сими днями спокійну демонстрацію за загальним голосованєм: відбули збори, а відтак обійшли в походї улицї міста.   Нові пориви еміґраційні на галицкій Руси. Після вістей з Кракова — тамошна поліція задержала три родини з 17 осіб з повітів брідского і каменецкого, котрі, попродавши свої грунти й хати, вибрали ся без потрібних лєґітімацій і фондів до Бразилії. Голови придержаних родин називають ся: Стефан Гавришко, Петро Супрун і Семко Козачок. Поліція завернула их до родинних місць. Як наш нарід рве ся до еміґрації, — видно з того, що згаданий Петро Супрун, зачувши, що в Боснї роздають даром грунти, пійшов був туди, але гірко розчарувавшись, вернув домів, зібрав знов де-що гроша і вибрав ся до Бразилії. — Вчера знов довідались ми о такім цїкавім фактї: Селянин Андрух Туркало з Підлися, золочівского повіта, дав був свого свого сина на приготовляючій курс учительскої семинарії у Львові, а вчера приїхав по сего хлопця господар підлискій і забрав єго домів, бо, як казав, батько хлопця разом з 50 другими господарями, головно з села Розваря, вибирає ся до Бразилії, куда дістали вже дві т. зв. шіфкарти. На наше запитанє: чи мають уже пашпорти зі староства, відповів селянин, що пашпортів не треба, бо вистане потвердженє громади і метрика. Подаючи сі вістки, просимо наших Вп. читателїв, маючих відомости о руху еміґраційнім, информувати через нашу часопись публику не лиш про самі факти, але — що єсть дуже важне — і про причини еміґрації нашого народу. Нам здаєсь, що не легкодушність, але прикрі політичні й соціяльні відносини, серед яких живе наш нарід, спонукують єго — як казав Римлянин — terga vertera нашій Галилеї.   Вісти з краєвої вистави. Після урядового справозданя відвідало виставу взагалї 1,160.000 осіб. — Завтра, як буде погода, грати-ме на виставі музика. — Глубоке верченє на площи вистави не буде вже продовжати ся, бо краєвий видїл відказав дальшої підмоги на сю цїль з причини, що правительство не хоче нїчим до сего причинити ся. — Рускі товариства позабирали вже свої річи з руского павільона, а сам павільон виставлено на продаж.   Холєра. З Залозець доносять, що в послїдних пятьох днях занедужало там 25 осіб а з тих 9 умерло. Намістництво поручило вислати там одного лїкаря з Бродів, але нїхто не хоче їхати, лише фізик д-р Соболєвскій доїзджає часто і заряджує, що потреба.   Дрібні вісти. В Буенос Айрес застрілила 18-лїтна дївчина Олена Парсон професора Анджеля Петралія за несправедливе очерненє дївочої єї чести. — Видїл самбірскої палати адвокатскої на місци д-ра Исидора Тавбенфельда заименував д-ра Юліяна Кмицикевича ґенеральним субститутом помершого адвоката Маркила Добошиньского. — Збори членів філії общества Качковского в Самборі відбудуть ся там дня 1 листопада с. р. в комнатах "Рускої Бесїди". — Намістник ґр. Бадені виїхав в товаристві радника Мавтнера до Самбора на люстрацію тамошного староства.   Дѣло 