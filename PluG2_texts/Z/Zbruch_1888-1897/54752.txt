Дім для невилїчимо хорих,

якій — як ми вже доносили, — будує місто Львів на давнім кладовищи Городецкім, має вже до тепер гарний капітал 500.000 зр. і то з різних записів в остатних кількох лїтах. Послїдним из записів єсть запись 60.000 зр. бл. п. Тита Киляновского, помершого минувшого місяця у Львові. В завіщаню своїм постановив покійник, що записані 60.000 зр. мають становити фундацію для невилїчимо хорих але фундація тая увійде в житє аж по смерти жени єго Анни, а то в той спосіб, що річні відсотки по 5 від ста будуть уживані на згадану цїль. Фундація має стояти під зарядом видїлу краєвого, а єсли би видїлу краєвого вже на той час не було, перейде она під заряд громади міста Львова. До сего часу — каже ся в завіщаню — нема ще у Львові заведеня для невилїчимо хорих і часть их уміщена у Сестер милосердя а часть в заведеню кс. Ґораздовского. Єсли-б отже по смерти Анни Киляновскої не було ще у Львові такого заведеня то треба проценти від записаних 60.000 зр. дїлити між Сестри милосердя і заведенє кс. Ґораздовского, з виразним застереженєм, що гроші пливучі з тої фундації призначені виключно для невилїчимо хорих христіян. Єсли-ж би коли чи край, чи місто Львів, чи хто иншій хотїв урядити у Львові заведенє для невилїчимо хорих, то має видїл краєвий, а єсли би єго не було репрезентація міста Львова постановити, чи на будову дому для невилїчимо хорих христіян має ся ужити цїлої суми чи лише части єї. — Додати годить ся, що всї записи на се заведенє починено за часу истнованя теперішної ради громадскої міста Львова. 