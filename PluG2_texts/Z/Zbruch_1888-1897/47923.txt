Катастрофа зелїзнича. — Львівска дирекція почт і телеграфів.

Катастрофа зелїзнича під Стриєм.
Зі Львова вислано комісію під проводом старшого инжінера, п. Керекіярта, а слїдство виказало на разї отсі подробицї: Зі Львова зажадано машини, на котру всїв для догляду Хехлиньскій. Коли цїлий шлях зелїзничій був заставлений, зворотник, гадаючи, що машина має лиш шибувати, наставив зворотницю умисно в напрямі до Дрогобича, а то в тій цїли, щоби машина могла видобутись хвилево на вільний шлях. Тимчасом стало ся инакше. Заметїль так була сильна, що Хехлиньскій нїяк не міг доглянути, що машина замість до Львова їде до Дрогобича. В якійсь час по виїздї машини зі стації зворотник побачив, що стало ся і повідомив о тім сейчас урядників руху. Заалярмовано будників, дано всї потрібні сиґнали — однак надармо. і в тім мабуть станула на перешкодї заметїль. В хвили наїзду машини з поїздом машиніст Новоритко стояв на своїм місци, палїй при гальмі а між ними стояв Хехлиньскій. При наїздї Хехлиньскій ударив головою о каблук зелїзний так сильно, що голова і щоки поторощились. Смерть наступила сейчас а углє з тендера присипала тїло. Машиніст Новоритко віднїс дуже тяжке ушкодженє в голову й мабуть надшибнув собѣ внутренности, а палїя Ґротковского нема надїї удержати при життю, бо також скалїчений в голову. На машинї поїзду тягарового були: машиніст Фіхтель, палій Кулачковскій а при гальмі в першім ваґонї кондуктор Зеґарлицкій. Фіхтель і Кулачковскій досить тяжко покалїчені, а Зеґарлицкій спас ся тим, що бремза була отворена і він при наїздї вилетїв на копицю снїгу. Наїзд був надзвичайно сильний, бо машина і поїзд тягаровий гонили з цїлою силою пари. Обі машини значно ушкоджені, а вісїм ваґонів тягарових розлетїлось на куснї. Машиніст Фіхтель каже, що заметїль була так сильна, що на два кроки не можна було нїчого добачити, а за для сильного вітру годї було почути сиґнали. Катастрофа лучила ся при будцї ч. 71. Зі Стрия вислано сейчас машину з лїкарем і службою зелїзничою. Похорони Хехлиньского відбувають ся нинї в Стрию по полудня. Тяжко ранених машиніста і палїя, лиш з великим трудом забрано з машини на ноші і привезено до Стрия. Поторощені ваґони повкидано тимчасово до рова коло насипу, щоби не було перерви в руху поїздів. — Додати треба, що Хехлиньскій полишає кромі молодої жени, з котрою перед тижднем подружив ся, і котра, як доносять ґазети, збожеволїла з жалю, — ще родину і старого отця спараліжованого від кількох лїт. Львівска дирекція почт і телеграфів оповіщує:
Після повідомленя межинародного бюра почтового в Бернї не можна впроваджувати до Румунії анї в пакетах почтових анї в звичайних посилках вартістних слїдуючих предметів: 1) оружія войскового, муніції з приналежностями; патронів до якого небудь оружія стрільного, вироблених чи то з паперу чи з тектури; 3) стріл воєнних, куль, бомб, ґранатів, набоїв картачевих і т. п.; 4) пороху до стріляня до карабінів і рушниць стрілецких, пороху до підкопів; 5) предметів запальних і експльодуючих, як також предметів піротехнічних; 6) сїрники; 7) карти до граня; 8) льоси; 9) сіль в кождій формі, соль камінну, мороку і пр.; 10) румуньскі монети з бронзу; 11) тютюн в листю, як також в кождій переробленій формі; 12) лахи і шмати; 13) макуляторовий і вибракований папір; 14) вату, зі старої вовни перероблену; 15) винну лозу, винні корчі і виноградь; 16) дерева, цвіти, цибульки рослинні, корінь, овочі, ярини і всїлякі продукти огородові, взагалї всякі зелені і засушені рослини. Виїмку становлять засушені зїля і цвіти до ужитку фармацевтичного призначені; 17) живі звірята і сире мясо. — Се подає ся в мисль розпорядженя міністерства торговлї з дня 7 сїчня 1891 ч. 177 до загальної відомости.   