Наше раболїпіє.

З Рогатиньского.
В Рогатиньскім повітї ходять тепер збирачі жертв на церков в Тростянци великім повіта брідского. Переглядаючи книжку их, де записують ся датки грошеві з кождого села, можна представити собі сумний образ раболїпія наших урядів громадских, — можна бачити, як то они мов раки самі лїзуть до сака польского, та не шанують своєї питомої бесїди і свого письма, а що-ж уже говорити о инших наших народних правах!
І так читаємо в книжцї жертв: Настащин: "Gmina całkym bidna і stego powodu nichodzili na chwestiją. Wasyl Rubaszny wujt". — Куропатники [печать полска]: "Kolekanci zebrali razem gatuwki... Michał Klesura". — Поплавники [печать полска]: "Gmina nie pozwala chodzić bo bardzo bidna i niс nie ofiarują. Wasyl Szykyla wujt". — Ганівцї, Дубрнів, Библо, Підшумлянцї, Загірє конкольницке, Мартинів старий, Тенетники, Букачівцї, Бурштин, Коростовичѣ, Юнашків, Куничѣ [Nykola Pasternak], Конюшки, Уїзд [Michał Olejnik], Chochoniów [Jakiw Perepiczka wójt], Конкольники, Скоморохи старі і нові, Чесники, Стратин, Залуже, Вербилівцї, Бабухів, — у всїх тих громадах руских печатки чисто польскі. В декотрих селах, хотяй єсть руска печать, та підписи війтів польскі, н. пр. в Жовчові [Gryńko Paduczak Naczalnik].
Єсли ви, панове Громади, боїте ся чи не хочете подати свого підпису в своїй рідній мові і азбуцї в мізерній книжцї коллєктанта, то коли ви відважите ся писати в своїй рідній бесїдї до ц. к. староства, до суду і т. д.?! А прецїнь се мусить колись бути!
Всї теперішні уряди на нашій рідній земли польскі — они нам самі не піддадуть ся добровільно анї нїхто не схоче брати ся зневолювати их ставати рускими, — лиш ми мусимо самі під них приступити з цїлим арсеналом чорнила, густо наѣжених пер, — цїлими стосами руских письм засипати всї староства, суди, уряди податкові, табулярні, нотаріяльні, адвокатскі, почтові і т. д. Лиш під таким напором они мусять піддатись. Поодинокі тут-там стріли переминуть безслїдно. Нам треба виступити всїм до штурму, громадно, однодушно і з повною свідомостію в святість нашої справи народної і в певність побіди!
До такого загального штурму треба нам приступити чим скорше! Команду най скоро бере на себе львівска "Народна Рада" і означить один день, від котрого має ся зачати серіозна і з цїлою силою акція в тім дїлї по всїх урядах громадских, радах шкільних місцевих, комітетах парохіяльних, урядах парохіяльних, школах, судах, сгароствах і т. д. А коли почують сильний голос наш братя наші в мурах урядів судових, політичних і др., скинуть і они кайдани з своїх рук та спрагненою рукою возьмуть за подане им оружіє... Енерґічну свою акцію повинна "Народна Рада" оголосити всїми часописями і осібними письмами до всїх истнуючих у нас урядів і зарядів...
Член "Народної Ради". 