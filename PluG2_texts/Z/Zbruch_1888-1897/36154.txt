Вистава рільничо-лїсна у Відни. — Краєвий склад публичний для збіжа і спірітусу.

Вистава рільничо-лїсна у Відни. 
Виставу отворив вчера о год. 11-тій перед полуднем цїсар, яко єї протектор. В торжестві взяли участь між иншими архикнязї: Кароль Людвик, Франц Фердинанд д'Есте, Франц Сальватор і князь Филип Кобурґскій, відтак міністри Кальноки, Таффе, Бавер, Каляй, члени тїла дипльоматичного, президії обох палат ради державної, посли ради державної і угорского парляменту та бурмістр віденьскій. На повитанє цїсаря розлягались оклики: Hoch! і Eljen! Перед цїсарским павільоном промовив кн. Колльорадо зазначуючи, що від р. 1876 не було у Відни жадної вистави рільничої, та подякував цїсареви за протекторат над сею виставою. Цїсар в відповіди зазначив, що радо заопікував ся рільничо-лїсною виставою і єсть пересвідчений, що та вистава викаже великі поступи в послїднім десятилїтю на широкім поли рільничої культури. Висказавши бажанє, щоби се було заохотою до дальшого розвою на будучність, оголосив виставу отвертою. По представленю цїсареви членів дирекції і ґенерального комітету, оглядав цісар виставу. Цїсареви подобала ся дуже вистава ґр. Артура Потоцкого, котрий надіслав убиту звірину підчас тридневних ловів в своїх добрах. В галицкім павільонї промислу домового приймав цїсаря ґр. Володимир Дїдушицкій. Цїсар хвалив красу килимів, котрими прибрано цїлий павільон. На замітку ґр. Дїдушицкого, що Володислав Федорович удержує в своїх добрах школу килимів, сказав цїсар до п. Фкдоровича: Маєте велику заслугу. Відтак архикнязь Кароль Людвик в довшій розмові з п. Федоровичем піднїс, що треба старати ся що-би нарід сельскій по-при рільництво мав ще і иншій спосіб заробку. Коли ґр. Дїдушицкій проводив цїсаря по виставі, п. Федорович повів арх. Кароля Людвика і двох єго синів до стайнї; гостї з великим занятєм розпитували ся про гарні окази і дуже похвально висказували ся о галицкім промислї домовім і о виставі з Галичини. — Вистава займає місце 80.000 квадратових метрів і до сеї цїли ужито кромі величезної ротунди з огородом також значну часть Пратеру. Цїла та просторонь забудована множеством павільонів і домиків, між котрими перше місце займає павільон цїсарскій збудова ний в стилю Людвика XIV. В самій ротундї поміщена вистава продуктів рільничих, промислу рільничого, лїсництва, пчільництва, просвіти і ловецтва. Ловецтво дуже обильно репрезентують: придворний уряд ловецкій, князї Ліхтенштайн, Шварценберґ; Штаремберґ, ґр. Тун, ґр. Артур Потоцкій і многі инші вельможі. Не менше богатим єсть віддїл промислу домашного, а єсли у всїх майже віддїлах Галичина добре єсть репрезентована, то се дасть ся в першім рядї примінити до вистави промислу домашного, де, після загального осуду, буде верховодити наш край як що-до скількости так і що до якости предметів. Між павільонами найбільші і найобильнїйше заосмотрені павільони трех найбільших властителїв земских: архикн. Альбрехта, кн. Шварценберґа і кн. Ліхтенштайна, відтак павільони Угорщини, Франції, Швеції, Италії, Румунії і міністерства рільництва, де уложено предмети маючі звязь з ловецтвом від доби камінної аж по теперішний час в хронольоґічнім порядку, і павільон цукроварників австрійских і угорских, занимаючій 1000 метрів простору. Павільон цукроварників, високій на 25 метрів, має салю машипову на 440 метрів велику. На ту виставу зложились майже всї цукроварнї. З павільонів заграничних держав занимає перше місце павільон Швеції, котра призначила на сю цїль 40.000 корон. Павільон францускій побудований в стилю тонкінско-хиньскім і майже 100 виставцїв виставили свої предмети. Правительство француске устроїло виставу шкіл господарских і лїсових в републіцї, а місто Париж надіслало плян і взори каналізаційної системи. В павільонї италійскім виставлені вина і шовковничі вироби. Нїмеччина виставила переважно се, що входить в обсяг шкільний і запровіянтованя. Вистава дїлить ся на сталу і часову. В сталій виставі єсть вісїмнацять ґруп, з котрих десять єсть австро-угорских, а вісїм межинародних; в часовій виставі єсть дванацять ґруп, між тим три межинародні. Вистава стала обіймає: 1) продукти рільничі кромі ярини і хмелю; 2) продукти промислу і рукодїльництва рільничого; 3) продукти лісні, промисл лїсний і средства помічні для их виробу; 4) ловецтво; 5) управа вина і господарство пивничне; 6) риболовля; 7) пчільництво; 8) огородництво; 9) машини і знаряди господарскі та лїсові (межинародне); 10) машини рільничі (межинар.); 11) молочарство (межинар.); 12) промисхь домовий; 13) промисл в интересї управи землї ; 14) средства помічні до веденя господарства на рілї (м.); 15) ветеринарство (м.); 16) меліорація і инжинирія рільнича (м.); 17) просвіта і література рільнича та лїсова (м.); 18) апровізація і зужиток відпадків по більших містах (м.). Вистава часова обіймає: 1) пси, 2) худобу рогату, 3) безроги, 4) вівцї, 5) огородництво, 6) риболовля; 7) пчільництво; 8) огородництво; 9) машини і знаряди господарскі та лїсові (межинародне); 10) машини рільничі (межинар.); 11) молочарство (межинар.); 12) промисл домовий; 13) промисл в интересї управи землї; 14) средства помічні до веденя господарства на рілї (м.); 15) ветеринарство (м.); 16) меліорація і инжинирія рільнича (м.); 17) просвіта і література рільнича та лїсова (м.); 18) апровізація і зужиток відпадків по більших містах (м.). Вистава часова обіймає: 1) пси, 2) худобу рогату, 3) безроги, 4) вівцї, 5) огородництво, 6) садівництво, 7) дріб (м.), 8) орнітольоґію (м.), 9) пси (м.), 10) продукти молочні, 11) хмелярство, 12) управу і торговлю ярин. — З виставою будуть получені екскурзії до взірцевих господарству проби машин, і вкінци, конґрес рільничо-лїсничій в перших днях вересня, на котрім виголосять ся розвідки из квестій рільничих і економічних. — Міністерство торговлї визначило від себе 30 срібних і 60 бронзових медалїв для ґруп промислу і рукодїльництва. Взагалї визначено для преміованя виставцїв 84 золотих, 1222 срібних і 1486 бронзових медалїв. Краєвий склад публичний для збіжа і спірітусу.
Виконуючи рішенє сойму краєвого з 16 жовтня 1888 р. отворено вчера, в присутности члена видїлу краєвого, д-ра Верещиньского, публичний склад для збіжа всякого рода і спірітусу. Сойм порішив, як звістно, для складів збіжевих 20.000 зр. річної субвенції, с. є. по 10.000 зр. для Львова і Кракова та дозволив затягнути позичку 400.000 зр., в половинї для Львова і Кракова; процент і амортизацію позички покривати буде повисша субвенція. Склади збіжеві і спірітусові містять ся на Городецкім, при рампі зелїзничій, а именно склади збіжеві в будинку, купленім від кн. Пониньского за 105.000 зр., а склади спірітусу в новім будинку, вибудуванім за 70.000 зр. Внутрішнє устройство скадів коштувало 20.000 зр. Склади публичні суть призначені: 1) для збіжа всякого рода краєвого і заграничного, як підпадаючого оплатї митовій так і трансітового, для зерна ростин стручкових і олійних та для насїня, подрібно не вичисленого; 2) для спірітусу підпадаючого оподаткованю, доки оплати податкової не заплачено або спірітусу не вивезено за границю; 3) для збіжа і спірітусу, котрі при введеню на консумцію міста, підпадали би також консумційній оплатї міскій. — Орґанізацією складів займав ся від падолиста их директор п. Порцері, а технічною частою п. Хршищевскій, управитель бюра мельораційного в Кракові, при помочи инжинира краєвого видїлу, п. Барановского. Адміністраційну часть перевів п. Порцері при помочи бухгальтера п. Ґранатовского і ліквідатора п. Стршембоша, прокуристів складів краєвих. — Краківскі склади війшли в житє дня 15 лютого с. р., бо они мали далеко легшу задачу, обнявши по галицкім банку для торговлї і промислу вже готові маґазини і тори зелїзничі, а противно у Львові треба було все на ново орґанізувати і переводити пертрактації з властями і зарядами зелїзничими. — В львівских складах єсть місце на 100 ваґонів спірітусу (100.000 гектолітрів), котрі вже замовлені, і на 150 ваґонів збіжа сипаного або також на 200 ваґонів збіжа в мішках. — Обсяг дїланя складів краєвих єсть такій: 1) приймає до переховку вичислені повисше продукти, 2) виладовує ті продукти і уміщає в складах, 3) переховує на складї приняті продукти і полагоджує всї чинности і маніпуляції потрібні до відповідного их переховку, 4) видає і наладовує, а також висилає зі складу продукти призначені до висилки після порученя тих, котрі товари зложили або суть управнені до відобраня товарів, 5) оплачує на порученє і рахунок складаючих товари або управнених до відобраня: мито, податок і оплати консумційні та покриває в заступстві складаючих товари або управнених до відобраня та на их рахунок кошти перевозу продукту до складу і видатки получені з експедицією тих товарів, 6) убезпечує від огню продукти приняті до складу, 7) побирає від складаючого або управненого до відобраня товару всякі оплати, що тяжать на зложенім продуктї, а то: оплачене мито, податок, оплату консумційну, належитість за убезпеченє від огню та кошти транспорту, відтак обчислені на підставі тарифи належитости за склад та за виладуванє і наладуванє, провітренє, мішанє, чищенє і важенє продукту, вкінци всї инші оплати і видатки. Склад краєвий видає на зложені продукти варранти, на підставі котрих можна одержати задатки в тутешних институціях кредитових в висотї 75 процент вартости зложених продуктів. Банк краєвий буде побирати за ті завдатки 5% на рік і призначив 500.000 зр. на варранги. Заряд складів оголошувати буде що місяця в ґазетах, які засоби находять ся в складах. — В складах збіжевих заведено освітленє електричне, відтак мотор ґазовий о силї 12 коней, вінди, елєватори, 2 ваги автоматичні, 2 млинки аспіраційні а на другім поверсї тори зелїзничі, 3 телєфони і т. п. — В проєктї єсть також поставити склад на 500 ваґонів збіжа (5000 тон) і дом адміністраційний. Внутрішне устройство єсть після першорядних европейских складів збіжевих. 