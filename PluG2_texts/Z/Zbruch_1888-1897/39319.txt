◦ ◦ ◦ ◦ ◦ ◦ ◦ ◦ ◦ ◦

Похорон бл. п. Михайла Димета відбув ся в недїлю дуже величаво. Похід похоронний провадив митрат о. Сїнгалевич з крилошанами оо. Малиновским, Карачевским, Пакижем, ректором Бачиньским і другими священиками, при гарнім співі питомцїв рускої духовної семинарії. Поперед чотирокінного каравана з мощами, на котрім завішено кілька вінцїв, між иншими від ради міста Львова, їхав попереду окремий двокінний віз завішений дуже многими вінцями. За домовиною ступала родина, депутації институцій та товариств, в котрих покійний брав участь, і знакомі покійного. З виднїйших Русинів бачили ми: д-ра Ом. Огоновского, посла Романчука, надинж. Гавришкевича і др. На кладовищи личаківскім промовив перед спущенєм домовини до родинного склепленого гробу член ради міскої инжинір Сирочиньскій і віддав честь покійному, яко довголїтному, бо 27-лїтному членови ради міста Львова. Торговлю бл. п. Михайла Димета буде вести дальше вдова при помочи дотеперішного управителя скепу.
З Рожнова (на Мораві) пишуть нам: Дїлю ся з Вами милою звісткою, що наш сердечний брат Чех, Франтішек Ржегорж, майже цїлком виздоровів і єсть повна надїя, що небавом наново розпочне свої працї на поли рускої етноґрафії. Між купелевими гістьми єсть тут громадка Русинів: адюнкт судовий п. Дольницкій з жінкою, отець Гиль з дочкою, професор Браник з жінкою. П. Ржегорж став ся душею руского товариства. В купелевій читальни находять ся чотири рускі часописи (Дѣло, Батьківщина, Народ і Дзвінок).
Град вибив 13 н. ст. липня засїви в околици Перемишля, а то в селах: Уйковичі, Стібно, Стібенко і Маховичі. Град падав майже годину і то величини бульби. Худоба на пасовисках покалїчена, а гуси, качки і кури поубивані.
Страшна буря. З Рави доносять, що дня 17 липня лютилась о год. 7-мій вечером в Камінцї Гораєць страшна буря, так що завалила стайню, покриту на ново ґонтами, власність адвоката д-ра Чайковского. В стайни було 77 штук худоби посесорів Нахмана Тепфера і Зіндля Камера і з того около 30 штук погибло а решта тяжко покалїчена. Староство вислало ветеринаря. Шкоду обчислюють на 2000 зр.
Давна метода вихованя. Pädagogische Unterhandlungen, орґан заведеня філянтропійного в Дессав, з кінця 18 віку, подає таку згадку посмертну одного тогдїшного педаґоґа: "В тім часї помер Häuberle, ювилат учитель в місточку Н. Н. в Швабії. Підчас свого учителюваня, через 51 лїт і 7 місяцїв, роздав він, після свого середного обчисленя: 911.527 ударов кієм, 124.010 ударів різкою, 20.989 "пац" і кляпсів лінією, 136.715 ущипнень в руку, 10.235 ударів в лице, 7.905 ударів по за уха, 1,115.800 куксів, 22.763 "notaben-ів" біблією катехізмом, молитвословом і граматикою; 777 разів казав він хлопцям клячіти на горосї, а 613 на триграннім дереві; 5001 мусїли носити ослячі уха а 1.701 тримати в горі різку; крім того було ще много инших кар, які він повигадував при нагодї. Ударів кієм около 800.000 припало за латиньскі вокабули, а 76.000 ударів різкою за библійні притчи і молитви. Слів до ганьбленя мав він понад 3000, з того 2/3 частей дала єму вітчина 1/3 часть се єго власня вигадка."
Дрібні вісти. Папа именував архієпископа львівского Северина Моравского асистентом папского престола. — Петро Войтович з Перемишля, ученик висшого віддїлу різьби у віденьскій академії штук красних, одержав стипендію державну на подорож артистичну. Стипендію сю признає колеґія професорів академії яко одну з 36 нагород найлїпшим ученикам. П. Войтович образуєсь в віддїлї різьби під проводом проф. Зумбуша. 