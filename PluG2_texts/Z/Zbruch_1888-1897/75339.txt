◦ ◦ ◦ ◦ ◦ ◦ ◦ ◦ ◦ ◦

У архикнязя Леопольда Сальватора у Львові відбув ся ві второк о 6-ій годинї по полудни обід, на котрім між иншими були Впреосв. митрополит Сильвестер Сембратович і митрат о. Мих. Сїнгалевич.
Раду міску в Вижници на Буковинї розвязало правительство краєве і установило комісаря політичного аж до переведеня нових виборів. Причиною розвязаня був нелєґальний вибір маґістрату.
Неофіт. Начальник стації в Ґурагуморі на Буковинї жид Зіґфрід Зільбербуш перейшов дня 17 н. ст. грудня з жінкою і троїма дїтьми на римо-кат. віру.
Нещасні пригоди на провінції: Мариська Дрозд з Гарбузова вертала дня 15 грудня з Олїєва до Гарбузова в повітї золочівскім і в дорозї замерзла. Тїло єї віднайшов на другій день єї муж Остап Дрозд. — В Майданї гологірскім в лїсї в шопі найшли дня 18 м. м. тїло якоїсь жінки. Тепер дійшли, що се була Горпина Кисїльовска з Жукова. Она була несповна розуму, а до того терпіла на падачку. В нападах божевіля скидала з себе всю одежу і бігала по селї та по полях. Послїдний раз видїли єї дня 4 і 5 м. м. у Шпиклосах, а від тогди аж до 20 м. м. нїхто єї не видїв. Отже єсть підозрінє, що она попавши в божевілє і в нападї падачки вибігши в поле, скинула з себе всю одежу, зайшла до шопи і там замерзла. — В Петричах в повітї золочівскім ладив 20-лїтний паробок Иван Гупало оборіг дня 20 м. м. Скінчивши роботу скочив з него так нещасливо, що пробив ся на деревляних вилах опертих о оборіг і через те зараз помер. — Дня 23 грудня вечером віз селянин Антін Станько з Камінки волоскої в повітї равскім дрова з лїса. Віз перевернув ся і потовк єго так сильно, що він на другій день помер. Станько був пяний. — Дня 9 м. м. найдено на дорозї з Винограду до Обертина тїло жида Лейби Рінднера з Обертина. Він замерз в дорозї.
Огонь в палатї архикнязя Леопольда Сальватора. Вчера рано перед 7-ою годиною повідомлено телєфонічно міску сторожу пожарну, що в середнім сальонї мешканя архикнязя Леопольда Сальватора вибух огонь. Прибувша на місце пожару сторожа огнева сконстатувала, що в наслїдок злої будови печи займили ся бальки під помостом. Поміст зірвано і за дві години угашено огонь. Крім зірваного помоста і зітлїлих бальків не було від огню нїякои більшої шкоди.
Зявище природи. З Винограду під Отинією пишуть про таке зявище: Дня 9 н. ст. сїчня около 3½ години пополудни видно було при цїлком погіднім небі, з обох боків заходячого сонця в невеликих, а рівних від него відступах два світлі стовпи, яснїючи всїми красками дуги. Були се як би два кінцї чудової дуги. Крім того третій стовп незвичайно ясного золотавого блеску сягав від сонця до землї. Висота всїх стовпів була однака і малїла разом з заходом сонця. Вид був пречудний. Нарід уважає такі зявища заповідею дуже сильних морозів.
Длячого Ева не потрібувала служницї? На се питанє так відповідає якійсь Американець: Ева обходила ся без служницї, бо Адам не казав їй нїколи церувати панчіх, не просив єї нїколи, щоби єму пришивала ґузика, анї щоби єму зашивала скоро розпорені рукавички. Не прийшло єму також нїколи на гадку читати ґазет до смерку, а відтак верещати як зголоднїлий вовк: длячого вечеря ще не готова? Сам розкладав огонь під кітлом, сам стругав моркву і бараболї, сам кормив корову і сипав курам зерно, а також не мав звичаю приводити на вечерю дванацятьох приятелїв, тогдї власне, коли дома не було нї одного кусника мяса. Не лучалось єму також вертати зі склепику по півночи, або з вінта над раном і гнївати ся на Еву за те, що з слезами ждала на него. Не пересиджував в шинку, коли Ева колисала малого Каїнка, не розкидував також пантофлїв по комнатї, але ставляв их враз з чобітьми під фіґовим деревом; одним словом уважав, що жінка не на се сотворена щоби бути служницею свого мужа і охотно помагав їй в домашній роботї. Длятого Ева обходила ся без служницї. 