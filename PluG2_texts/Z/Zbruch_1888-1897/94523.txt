◦ ◦ ◦ ◦ ◦ ◦ ◦ ◦ ◦ ◦

З Стрийскої лїтописи. Дня 8 н. ст. грудня відбулись в Стрию сходини делєґатів читалень "Просвіти" за иніціятивою Стрийскої філії. Щоби річ обговорити основно, запрошено на ті сходини делєґатів лише з пяти сел, а именно: з Любінець, Семигинова, Дашави, Долгого і Уголни, котрі явились в повнім комплєтї. Наради велись довшій час і були дуже оживлені. Обговорювано способи, як би піднести заинтересованє читальнями вже истнуючими і як-би получити их з институціями економічними. Всї делєґати прирекли дїлати енерґічно в тім напрямі. В Уголнї, де доси читальнї не було, порішено заснувати читальню "Просвіти" і сейчас підписано статути. В Дашаві має приступити читальня "Просвіти" в короткім часї до відкритя крамницї. Сходинам проводив о. сов. Федусевич, а про справи читалень реферував д-р Олесницкій. Порішено відтак в найблизшім часї відбувати наради по черзї з делєґатами других сел Стрийщини.   Завтра дня 28 н. ст. грудня розпочинає сойм свої наради. По торжественних богослуженях, які будуть відправлені о годинї 9½ в архикатедральнім храмі св. Юра, а о годинї 11-ій в архикатедральнім костелї латиньскім, наступить отворенє сойму о 12-ій годинї в полудне. На дневнім порядку уміщено десять перших читань справоздань краєвого видїлу, між иншими о провізорії буджетовій на 1895 рік, пять справоздань краєвого видїлу о веріфікації виборів послів: Фр. Розвадовского, ґр. Леонарда Пініньского, Зд. Обертиньского, Казим. Беляньского і Тад. Федоровича, вкінци три справозданя о удїленє митових концесій.   Посвященє церкви в Попівцях, брідского повіта, відбуло ся дня 4 н. ст. падолиста. Чину посвященя довершив о. Стефан Кончевич з Підкаменя в сослуженю оо. Ад. Жуковецкого з Панасівки і Алекс. Глїбовицкого з Накваша, а проповідь виголосив о. Мих. Ваврак з Кутищ. Церков збудована з твердого матеріялу і коштувала 16.000 зр.   Студенти політехніки у Львові заходять ся коло будови дому, в котрім могли би біднїйші товариші мати поміщенє за умірену цїну. Будинок вже на окінченю. Землю під будинок подарували архитект Левинскій і проф. Захарієвич. Згаданий дім находить ся на Кастелівцї при ул. Стріла, віддалений від політехніки 8 мінут ходу, стоїть вже під дахом а в жовтни 1895 р. буде відданий до ужитку. В сутеренах поміщена обширна їдальня, кухня, мешканє для сторожа і служачих, ванни, пральня, пивниця і склади. Всїх комнат на двох поверхах єсть 32, в котрих може мешкати 59, взглядно 80 студентів за цїну 4 зр. місячно.   Неофіт. В архикатедральнім храмі св. Юра у Львові відбув ся вчера перехід Мойсея Фелькера з віри жидівскої на гр.-кат. віроисповіданє. Неофіт одержав при хрещеню имя Стефана. Чину хрещеня довершив о. Мудрик в сослуженю оо.: Павла Кудрина і Володим. Герасимовича. Хрестними родичами новоохрещеного були п. Мел. Ганчаковска і п. Ром. Жарскій.   Карна розправа перед звичайним трибуналом у Львові відбуде ся дня 3 н. ст. сїчня 1895 р. против Иванни Пшиґоцкої кравчихи, Авг. Урбановского машиніста, Ив. Лозиньского друкаря, Ант. Климкевича і Фр. Смульского столярів, з причини, що дня 1 н. ст. мая 1894 р. повертаючи з робітничої прогульки на "Пасїках", взивали против орґанів поліції людей до опору, а коли ті орґани арештували кілька осіб призивали більше людей на поміч. Крім того обжаловує прокураторія Пшиґоцку, що обидила чинно і словами адюнкта поліції Соботу. До розправи візвано на свідків 10 комісарів, ревізорів і поліціянтів.   Дрібні вісти. Сильне землетрясенє дало ся чути дня 23 н. ст. грудня в кількох місцевостях долини Ваґу в Угорщинї, найсильнїйше в місточку Ваґ-Найштадль. — В Римі помер дня 16 н. ст. грудня славний астроном о. Франческо Денца, директор ватиканьскої астрономічної обсерваторії в 60-тім роцї житя. Єго наслїдником має стати о. Ляіс, ученик славного астронома о. Секкі. — Вибори до черновецкої ради міста відбудуть ся при кінци сего місяця і з початком сїчня 1895 р.   Дѣло 