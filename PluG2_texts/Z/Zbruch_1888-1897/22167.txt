Поясненє від Ивана Франка. 

На допись о. Никифора Лещишака з Волосатого, поміщену в 90 числї "Дѣла", скажу ось що: В 1883 році передав менї о. Лещишак бруліон своєї етнографичної збірки з Білични для перегляненя і евентуального опубликованя. Переглянувши ту збірку і переконавши ся о єї дїйстній стійности, я сказав о. Лещишакови, що праця та стоїть публикації і просив єго полишити рукопись у мене для переписаня і упорядкованя, що я й справдї зробив. Не бачившись від кількох лїт з о. Лещишаком і не знаючи єго адреси, я не вважав себе в праві без єго відома публикувати єго збірку. Коли-ж лїтом минувшого року віднїсся до мене д-р Коперницкій, член краківскої Академії наук, з просьбою, щоб я подав єму адреси знаємих менї Русинів у горах, котрі-б могли допомогти єму зібрати як найбільше етнографичного матеріялу про наших гірняків, я між иншим вказав єму о. Лещишака, хоч і не міг подати єго адресу, і додав, що посїдаю єго збірку лемківских пісень і проч. Повернувши з своєї подорожи і не бачившись з о. Лещишаком, д-р Коперницкій просив мене, щоб я прислав єму для проби дещо з збірки о. Лещишака. Я й вислав єму зроблені мною копії з 68 пісень, з гори застерїгаючись, що збірка ся не оброблена і для друку не готова; і що, коли-б д-ру Коперницкому показалася для виданя пожаданою, я можу за порозумінєм з о. Лещишаком піднятися єї наукового обробленя. Що д-р Коперницкій, не вважаючи на те застереженє, предложив мою копію комисії антропологичній Академії наук яко прислану о. Лещишаком, сему я не винен. Думаю однакож, що зробив він се тілько з погляду на важність збірки. Що-до похибок, котрих о. Лещишак боїться, то мушу замітити, що треба их почислити на карб случайного справоздавця з того засїданя комисії. В тім самім справозданю оно вперве появилося в Now-ій Reform-ї, (а не, як звичайні, урядові справозданя Академії, в Czas-ї) було богато инших помилок. І так Колесса був названий Кулешою, а число приповідок в моїй збірці подане було також хибно 1450 замість 4500. — Иван Франко. 