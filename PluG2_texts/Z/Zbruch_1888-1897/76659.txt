Петиція "Підгірскої Ради"

в справі безпосередного голосованя і збільшеня числа послів до ради державної.
"Підгірска Рада" в Стрию вислала до ради державної на руки посла Романчука таку петицію:
Висока палато послів!
Одною з найжизненнїйших і для малої земскої власности в Галичинї взагалї а для руского народу в особенности найважнїйших справ єсть в теперішнім часї справа реформи ординації виборчої до ради державної.
Від часу конституції терплять Русини галицкі, а в особенности руске селяньске і мало-міщаньске населенє значне а нїчим неоправдане упослїдженє з огляду на прислугуючі им по мисли конституції права політичні. Упослїдженє то проявляєсь з одної сторони в тім, що обовязуюча ординація виборча, опираючись на системі куріяльній, признає малій власности земскій в Галичинї далеко менше місць посольских, як би се належалось їй розмірно до мандатів других курій, а в особенности курії великої власности земскої, з огляду на пропорцію чисел управнених до голосованя в обох тих куріях виборчих, а з другої сторони головно в тім, що курія малої власности приневолена по мисли обовязуючої ординації виконувати прислугуюче їй право вибору послів не безпосередно, як се дїєсь у всїх других куріях, а посередно, через виборцїв.
Тая посередність виборів творить зовсїм неоправдану різницю між управненєм поодиноких курій і єсть для управнених до голосованя в курії малої посїлости таким упослїдженєм, якому рівного даром глядали би ми в виборчих ординаціях других держав.
Посередність виборів нищить всю свободу і власновільність того найважнїйшого акту конституційного, віддаючи судьбу і волю кількадесятьох тисячів виборцїв одного округа виборчого сто і кількадесятьом людям без нїякої певности і ґарантії, що ті вискажуть дійстну их волю і без нїякои на то екзекутиви.
Посередність виборів відбирає управненим до вибору в малій власности фактично то, що дає им конституція, т. є. право висилати з вільного вибору своїх репрезентантів до репрезентаційних тїл, а в особенности до ради державної, і доводить до того, що переважна часть мандатів тої-ж курії спочиває в руках осіб, котрих особисті і кастові интереси діяметрально противні суть интересам их виборцїв, а тим самим ударемнює тую цїль, для котрої конституційне законодавство в Австрії ввело подїл куріяльний.
Посередність виборів єсть отже противна не лише перворядним і основним интересам управнених до вибору в курії меншої власности земскої, але також і духови конституції.
В теперішній законодатній акції Високої Палати визначились як-раз під послїдну хвилю стремленя до змін того анормального стану.
Именно в напрямі збільшеня числа мандатів посольских з селяньскої курії виборної в Галичинї поставлене єсть внесенє посла Романчука а рівночасно підносять ся з різних сторін голоси в справі заведеня в тій-же курії безпосередного голосованя.
Та на жаль рівночасно з тими голосами проявляють ся в Високій Палатї погляди і бажаня, щоби Галичину вилучити з під реформи для всїх других країв Долитавії завестись маючої і оставити для нашого краю і дальше голосованє посередне.
Підписане товариство "Підгірска Рада" в Стрию, дїлаючи именем своїх членів, Русинів повітів стрийского, дрогобицкого, долиньского і жидачівского має честь заявити сим з одної сторони, що внесенє посла Романчука що-до збільшеня числа послів з курії меншої власности земскої в Галичинї відповідає оправданій потребі і однодушному бажаню цїлого руского народу в Галичинї, — з другої сторони підписане товариство протестує горячо і рішучо против наміреного вилученя Галичини з-під обовязуючої сили закона, маючого завести безпосередне голосованє в курії селяньскій, а протест сей підносить з тим більшою рішучостію, позаяк мотиви, котрими оправдуєсь таке вилученє, не лиш не відповідають дїйстному станови річей, але рівночасно суть тяжким а несправедливим пониженєм для руского як не менше також і польского населеня сел і місточок Галичини.
Підписане товариство осміляє ся звернути увагу Високої Палати, що закид низшої культурної рівени селяньскої людности Галичини єсть зовсїм неоправданий супротив тих значних поступів, які край наш без нїчиєї помочи а власними лише силами проявив на поли просвіти і культурного розвитку, і крайно непатріотичний супротив найточнїйших податників гроша і крови, якими суть безперечно рускі і польскі селяне в Галичинї — а змаганє підносити культуру обмеженєм свобід політичних свідчить лиш о бажаню деяких бачити край наш вічно некультурним а людність єго в своїх найжизненїйших интересах тяжко покривдженою.
Супротив того вносить підписане товариство петицію:
Висока Палата зволить ординацію виборчу до Ради державної змінити в двоякім напрямі а именно: через збільшенє числа місць посольских з курії меншої посїлости в Галичинї о 10 мандатів по мисли внесеня посла Романчука, а відтак і дальшу зміну сеї ординації в тім ухвалити, щоби всїм управненим до голосованя в курії меншої посїлости в Галичинї служило право безпосередного вибору так, як служить оно всїм управненим до голосованя в других куріях.
Від видїлу "Підгірскої Ради".
В Стрию, в місяци лютім 1893.
"Підгірска Рада" в Стрию підняла сею петицією перша протест против наміру вилученя Галичини з-під заведеня безпосередних виборів до ради державної. Нехай би примір побудить і другі наші політичні товариства а з ними і громади до акції в тім напрямі. 