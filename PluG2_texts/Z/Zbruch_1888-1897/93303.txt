◦ ◦ ◦ ◦ ◦ ◦ ◦ ◦ ◦ ◦

Поминальне богослуженє за упокій бл. п. Ом. Огоновского устроює тов. "Просвіта" в понедїлок в церкви Успенія Пр. Богородицї. Початок богослуженя о 9-ій годинї. Всїх почитателїв і знакомих покійника запрошує до численної участи — видїл тов. "Просвіти".   З Щирецкого пишуть нам: Дня 14 н. ст. жовтня засновано заходами о. Богдана Еліяшевского мимо всяких противностій крамницю в Гуменци, пів милї від Щирця. На основанє тої крамницї зложено в громадї 80 злр. і она розвиває ся красно. Сам о. парох щиро займає ся крамницею: закуповує товари для крамницї і сам купує у неї, і наглядає продаж, все удїляє ради чоловікови ведучому дїло і що недїлї заряджує обрахунок в присутности громадян. Крамниця гуменецка єсть перша в сих сторонах, Дай Боже, щоб за нею отворювались чим скорше другі! Богато може патріотичний ревний священик!   Засїданє видїлу Наукового товариства им. Шевченка відбуде ся дня 6 н. ст. падолиста с. є. ві второк о годинї 4 по полудни в канцелярії товариства при ул. Академічній ч. 8 у Львові.   Передвиборчі загальні збори академічного товариства "Ватра" відбудуть ся в недїлю дня 4 н. ст. падолиста о годинї 3-ій по полудни, а загальні збори дня 11 н. ст. падолиста рівно-ж о годинї 3-ій по полудни в ІІІ. сали університету. — За Видїл академ. тов. "Ватра", у Львові дня 3 н. ст. падолиста Остап Макарушка голова; Осип Иванів писар.   Мальверсації з стемплями. Вчера відбула ся перед звичайним трибуналом у Львові карна розправа против двох діюрністів повітового суду в Щирци, 46-лїтного Володимира Корчиньского і 58-лїтного Леонарда Прушковского. Прокураторія обжалувала их обох, що в часї від 1890 до 1894 року привласнили собі стемплї і готівку в квотї висшій від 5 зр. Обманьство видало ся в цвітни с. р., коли скарбовий комісар Теґель переводив в щирецкім судї стемплеву ревізію. Тогдї показало ся, що з многих табулярних актів були поздирані стемплї і ужиті до табулярних витягів або до инших подань. Слїдство виказало, що тих мальверсацій допустив ся Корчиньскій і Прушковскій. Оба признали, що повідлїплювали з різних подань кількадесять стемплїв однореньскових і ужили их до табулярних витягів та що крім того задержали собі богато стемплїв, які сторони давали до суду. Боронили ся тим, що до обманьства спонукала их нужда, бо плачено им всего по 15 зр. місячно. Обжалованих боронив д-р Федак. По переведеній розправі, внїс прокуратор, щоби признати обжалованих, що робили яко урядники і в тім характері допустили ся спроневіреня. Оборонець застеріг ся против признаваня діюрністів урядниками і піднїс, що коли розходить ся о права діюрністів на пр. віддаленє зі служби, платню в часї недуги, пенсію для вдів і т. ин., то правительство говорить, що се денні зарібники, але коли йде о одвічальність, то авансують их відразу на урядників. Що-до виміру кари, просив, щоби увзгляднено лагодячі обставини, именно нужду і нагоду до обманьства, яку подав им недогляд настоятелїв. Суд прихилив ся до бажань оборонця, не признав обжалоним титулу урядників, прязнав их винними переступу §461 з. к. і засудив обох на арешт по 14 днїв.   Дрібні вісти. Кн. Адам Сапіга одержав горожаньство міст Городка і Бродів. — Презідент міста Черновець, Ант. Кохановскій, одержав від папи Льва XIII., з нагоди посвяченя нового костела в Чернівцях, папске благословенє аж до третого поколїня.   Дѣло 