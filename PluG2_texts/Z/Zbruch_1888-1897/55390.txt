Розмова з послом Поточком.

Віденьскій кореспондент петербургского Kraj-y мав интервю з мазурским послом Яном Поточком і таку о нїй здає справу:
"Посол Ян Поточек, господар з Свинярска під Новим Санчем, молодий ще, бо 34-лїтний мужчина, і виглядає дуже интеліґентно. Хоч хлоп з роду і сидїв дотепер на селї серед селян, така всюди вміє він, як то кажуть, знайтись між людьми. З сельскої школи не богато винїс, умів лише читати і писати. За те з зелїзною витревалостю доповнив свою просвіту, читаючи різні книжки й часописи. Таким способом набув він досить великій засіб відомостей, по нїмецки знає зовсїм не зле, літературу свою знає в головних начерках, а й різні галузи науки єму не чужі. Тепер конче старає ся познакомитись добре з парляментаризмом, слухає уважно бесїд, читає часописи і взагалї не марнує часу у Відни. Так і видко, що рад він служити свому краєви всїми силами і способить ся до того. І в краю не сидїв він дотепер дармо. Брав живу участь в справах громадских, закладав кружки рільничі, скликував різні збори селяньскі, взагалї старав ся, як міг, служити для загалу [Старшій брат єго, Станіслав Поточек, єсть послом на сойм краєвий і добрим знатоком відносин краєвих.] Длятого цїкаво було менї почути єго погляд на відносини краєві. Спитав я єго передовсїм: що єсть головною причиною біди і немочи господарскої в західній Галичинї? Він, не надумаючись, відповів:
— Темнота і піяньство, що йдуть в парі. Таж грунти у нас не такі лихі. І на гірших ще грунтах можна жити в лїпшім станї матеріяльнім.
— Годжу ся зовсїм з вами, — сказав я, — що темнота і піяньство головні причини нужди нашого народу, але що підтримує головно піяньство?
— Темнота і брак відповідного противдїланя. Духовеньство могло би дуже успішно поборювати піяньство. Декуди й дїє ся те з добрим успіхом, але взагалї священики, на жаль сказати, мало або й зовсїм не виступають против піяньства сельского народу.
— А чому ж они не виступають?
— Гм, в тім мають они також свою рацію. По моїй думцї причиняєсь до того головно обставина, що коляторами костелів суть головно властителї більшої власности земскої, отже і властителї пропінацій, а навіть декуди самі священики мали пропінацію. З огляду на колятора мусїли священики зважати і на пропінацію. Тепер, по знесеню пропінації, коли интерес личний скінчив ся, зачинають також і священики енерґійнїйше виступати з проповідницї против піяньства. Давнїйше поборювали піяньство найбільше монахи, независимі від шляхти. Але тепер, в наслїдок знесеня пропінації і подорожіня горівки через підвисшенє горівчаного податку, настає зворот до лїпшого, дуже відрадний для кождого.
По хвили мовив Поточек дальше:
— Дальшою і одною з найголовнїйших причин біди нашого селяньства єсть дуже хибне судівництво австрійске і брак примусового убезпеченя від огню.
— А що думаєте — спитав я — о подїлї, роздроблюваню грунтів?
— Менї здаєсь, — відповів він — що дїленє грунтів не причиняєсь до убожества селян. Оден продає, другій купує.
— Чи в той спосіб не переходять грунти в руки жидівскі?
— В части переходять, але при неподїльности грунтів купували би більші господарства лише жиди; тепер же, кола землю дїлять, купують менші парцелї також і наші селяне.
— Шкідливе також — говорив Поточек дальше — єсть нищенє лїсів жидами. З-відси походять і нещастя елєментарні, що приносять рільництву великі шкоди. Зле відбиваєсь на станї матеріяльнім наших селян і незнанє фахових відомостей рільничих. Дуже користний вплив мають тепер кружки [kółka] рільничі, котрі повинні бути всюди, так як школи. Наша шляхта і духовеньство за-мало опікують ся кружками. Вкінци не можна також поминути лихви. Нарід наш, мимо закона против лихви, платить все ще по 24—48%, а так само, мимо закона против піяньства, розпиває ся горілкою. Взагалї коршми теперішні дуже деморалізують наш нарід.
Спитав я дальше: чи не видко якого звороту до лучшого?
— Є деякі поступи — відповів Поточек. — Добробит і просвіта підносять ся помалу, нарід наш зачинає трохи лучше господарувати, лїпше одягаєсь і зачинає передплачувати популярні часописи. А передо всїм — додав з натиском — треба ширити просвіту і науку рільництва, ширити моральність, а нищити піяньство. Так само треба стреміти до зміни хибного судівництва, щоби справедливість вимірювано скоро, бо при теперішнім поступованю судовім треба ждати довгі лїта, заким процес рішить ся, а через те ширить ся і закорінюєсь межи нашим народом охота до процесованя. Покутні дорадники визискують притім недосвідного і непорадного селянина. На численні терміни тратить він богато часу, мусить ждати, а тимчасом пьє і так крім часу, тратить і гроші. Устне поступованє було би для нашого народу дуже бажане. На моє внесенє в тій справі "коло" польске згодило ся. Може бути, що з того що й буде..." 