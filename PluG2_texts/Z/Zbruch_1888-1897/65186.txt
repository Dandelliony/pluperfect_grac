◦ ◦ ◦ ◦ ◦ ◦ ◦ ◦ ◦ ◦

Посол Ол. Барвіньскій виїхав вчера поспішним поїздом до Відня на засїданя ради державної, котрі починають ся завтра.
Дуже хороші писанки пише одна дївчина сїльска у Винниках коло Варяжа. Кілька таких писанок з богатою і хорошо викінченою орнаментикою повіз п. Наталь Вахнянин до Львова.
Нову церков муровану починають будувати в сїм роцї громадяне в Печенії. Церков має мати три банї і буде коштувати 17.000 зр.
Новий поїзд курієрскій заведений буде від 1 н. ст. мая межи Краковом а Львовом. Зі Львова не пійде сей поїзд до Підволочиск і Бродів, але до Черновець. В курієрскім-же поїздї між Краковом а Підволочисками заведений буде ваґон реставраційний.
В Залїщиках уконституовала ся дня 14 н. ст. цвітня нова рада громадска. Бурмістром вибраний аптикар, Сим. Каєтанович, заступником бурмістра дотеперішний віцебурмістр Мих. Кон а асесорами: адвокат д-р Стокляса, Фрідріх Шварц, Ант. Грималович, Кар. Штольц, Шльома Розенцвайґ, Ефроїм Ґерінґер, Файбіш Hoa Нісбрух і Мойсей Давид Корн.
Самоубійство. 3і Стрия доносять, що в тамошнім готели францускім відобрав собі житє вистрілом з револьверу Саламон Ґоттесман, екстерніст VIII кл. ґімназіяльної, син купця зі Станіславова. Готтесман перевів перед тим кілька веселих годин в каварни того ж готелю. Гук стрілу приглушила музика.
В справі кадетскої школи у Львові пише Fremdenblatt: Громада львівска розпічне небавом переговори з міністерством війни що-до утвореня школи кадетів у Львові. Репрезентація міста Львова відступила від первістного условія, щоби до сего войскового заведеня приймати виключно кандидатів, з Галичини походячих.
Огнї. Про згаданий нами огонь в Шегинях, повіта перемиского, пишуть нам ще: Дня 11 н. ст. цвітня около 3-ої години над раном повстав огонь в селї Шегинях з стодоли одного селянина і при сприяючій посусї, заки люде з сну пробудили ся, в одній хвили обіймив всї загороди при купі стоячі, так що заки день зробив ся, згоріло до тла 12 нумерів домів а 37 будинків. Пятнацять родин, числячих 70 душ полишилось без даху і кусника хлїба і утратили в огни увесь запас паші і насїня весняного. Також всї знаряди господарскі погоріли. О ратунку не могло бути і бесїди, бо огонь так скоро обгорнув всї будинки, що погорілцї ледво з житєм поутїкали. Шкоду обчисляють на 12.000 зр. Два господарі були неубезпечені, а прочі були вправдї убезпечені, але ледво в 1/4 части вартости голих будинків. Така сумна доля постигла тих людей перед самими великодними святами, а найгірша их біда, що погорілцї межи убогими мешканцями села Шегинь не можуть на віть на малий поратунок рахувати. Село Шегинї дуже нещастливе. Ґрунти дуже пісковаті і рідко коли родять, пасовиск і лук нема і з-відки убожество мешканцїв. Село оселене вздовж цїсарского гостинця, ведучого з Перемишля до Львова. Найрухливійшій се гостинець в краю, рівного рода волоцюги що хвиля заходять до хат з різними жаданями, а коли мешканцї тих хат не все можуть відповісти многим жаданям влїзливих гостей, стягають не раз на себе их гнїв і може в наслїдок того навіщувані бувають так частими огнями з невислїдженої причини. З причини таких частих огнїв, котрі лучають ся що найменше 3—4 рази кождого року, попадають мешканцї сего села що раз більше в убожество і з тої причини також не можуть взаїмно заратувати ся на случай огнїв. Наколи сойм ухвалив 100.000 зр. на запомоги і позички для людей голодом навіщених, і наколи сойм зажадав також від правительства квоту 100.000 зр. на запомоги а 100.000 зр. на позички на тую саму цїль з фондів державних, думаємо що і люде так тяжко огнями навіщені і в очевидний голод попавші, повинні би також одержати в своїй бідї яку запомогу і безпроцентову позичку з тих самих фондів. — Г. — Дня 7 н. ст. цвітня згоріло, в Розворянях, перемишляньского повіта, 5 загород селяньских а між тим у одного господаря 30 пнїв пасїки. Причиною огню була неосторожність. Підчас сего жандарм пробив баґнетом у ногу Сенька Стадника за опір, а взглядно за те, що кинув ся на жандарма, коли той наганяв єго до огню. Шкода в части убезпечена.
Дрібні вісти. Цїсар дарував громадї Микулинцї, в повітї снятиньскім, 100 зр. на будову школи. — Підполковник 55-го полку піхоти, Ив. Суздалевич, одержав при нагодї переходу на пенсію, титул полковника.
Теофіль Копистиньскій, артист-маляр звістний від кільканацяти лїт из своїх праць малярских, украшає церкви в стилю всхіднім разом з позолоченєм, престоли, иконостаси і инші річи. Принимає різьбарскі роботи після власних плянів. Виготовлює всякої величини церковні образи до иконостасів, престолів, плащениць — олійними красками на полотнї і дереві. Побільшає з фотоґрафій портрети. З уповажненя ц. к. консерваторії реставрує всякі старинности, а то фрески, різьби і т. ин. входячи в круг праць малярства — по найуміреннїйших цїнах. Підписаний просить Всч. Духовеньство занотувати собі єго адресу. Т. Копистиньскій у Львові, улиця Краківска число 20.
Юліян Панькевич, артист-маляр в Станіславові, ул. Карпиньского 7 виготовляє образи церковні всякої величини і в кождім жаданім стилю; підіймає ся украшеня церков враз з виконанєм иконостаса і золоченєм, та взагалї виконує всякі працї в обсягу артистичного малярства. На жаданє можу виказати ся похвальним свідоцтвами з усїх виконаних мною доси праць, а подаючи условія можливо приступні, поручаю ся ласкавій приклонности Вповажаного Духовеньства. 