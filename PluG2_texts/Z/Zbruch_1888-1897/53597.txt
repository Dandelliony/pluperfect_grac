В львівскім товаристві историчнім. — В справі прогульки до Праги

В львівскім товаристві историчнім
відбули ся перед кількома днями загальні збори в справі зміни статута. Підставу до такої зміни подав проєкт небіщика проф. Ліского, котрий піднесено на торічнім зьїздї историків у Львові, а то: щоби крім дотеперішних цїлей товариства належало також закладанє наукових кружків на провінції. На те члени згодились одноголосно і рішено змінити статут в тім напрямі. Потім член Олександер Чоловскій читав свою студію п. заг. "Львів за часів руских". Автор, на вступі говорив взагалї о осадах — на яких основах і условіях закладано их, а передо всїм в земли рускій, дальше о нападї Монголів в р. 1241 та виселеню наших земель в наслїдок того лихолїтя, о новій нїмецкій кольонізації на руїнах руских городів, а накінець о заложеню нової столицї по зруйнованю Галича в місци дальшім і захистнїйшім. Так повстав Львів заложений князем Львом, сином короля Данила, але ще за житя батьківского, і місто з-разу мало вже характер в більшій части не pyскій. В котрім роцї заложено сей город, не можна сказати, але річ певна, що по тім монгольскім нападї 1241 р. а перед роком 1259, в котрім знаходимо найдавнїйшу згадку историчну о Львові, яко вже о истнуючім. Прелеґента духе займало питанє: де первістно лежав Львів? Він переглянув і критично розібрав всї погляди историків, котрі писали о Львові; Вагилевича, Шараневича, Петрушевича, Відмана — всї відкинув. Не годить ся на те, що Львів первістний лежав на Знесїню, анї над Знесїнєм коло костела св. Войтїха, там, де сегодня знак тріанґуляційний, анї в окрестности Чортівскої скали. Після прелеґента властивий город лежав первістно на горбі над церквою св. Николая і оо. Василіян з сторони Замкової гори на нинїшнім передмістю жовківскім, а підгород се є місто в долинї під тим горбком. Велике число церквей та найдавнїйші з них всїх обрядів, грецкого, римского і вірменьского, знаходять ся тутки. Се свідоцтво, що і Львів лежав десь в тім місци. Дальшим свідоцтвом того є подібність будови наших городів руских а наконець традиція исторична, котра основує ся на писателях з XVI і XVII віків. В справі прогульки до Праги
начислені запитаня відповідно: 1) що ми обрали шлях зелїзниць державних длятого, бо сей, вправдї о 2 години довшій, але в виду того, що дирекція зелїзницї півночної нїякого опусту не дала, майже о 5 зр. дешевшій; 2) що після одержаних информацій з Праги, мешканя на 1—2 осіб за добу коштують від 80 кр. почавши; 3) що пожадане би було, аби бодай наше жіноцтво повбирало ся в стрій народний; 4) що належать брати пакуночка лиш такі, котрі би помістились в ваґонах, бо оплати за них великі [нема вільних пакунків], надто лекше забрати ся з ними омнібусами, трамваями, котрі в Празї Відни і Пештї коштують 10—20 кр., а однокінка 80 кр. — 1 зр. 20 кр.; — 5) що "Боян" длятого просить о заложенє 2 зр. 50 кр., бо він, постаравшись о всякі можливі улекшеня і вигоди, має право жадати, щоби участники звернули єму кошти на те понесені; надто дає родимцям при великих користях для них нагоду підпирати цїль товариства; впрочім статут не обовязує нїкого належати вічно до товариства; і 6) що урядники державні, скоро викажуть ся лєґітімаціями урядовими, зискають опусту ще около 2 зр. — В проґрамі нашого побуту в Празї єсть відвідати гріб Шафарика. Щоби почтити память великого Славянина, прошу всїх Вп. участників прогульки надіслати менї до 13 н. ст. липня свої візитові білєти, а я з них дам тут зробити вінець, котрий зложимо на гробі. — Надто прошу при надсиланню грошей подавати докладну адресу, під котрою вишлю дня 13. липня програму і пр. — Волод. Шухевич, ул. Чарнецкого н-р 20. 