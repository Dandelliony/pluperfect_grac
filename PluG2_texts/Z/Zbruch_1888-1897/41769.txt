◦ ◦ ◦ ◦ ◦ ◦ ◦ ◦ ◦ ◦

Посвяченє друкарнї Института Ставропигійского відбулось минувшої недїлї при нагодї уставленя мотора ґазового, котрий буде порушати всї пять машин друкарских. Посвячував крил. о. Павликів з крил. оо. Малиновским і Делькевичем. По посвяченю пущено в рух мотор ґазовий а присутні гостї забирали собі на памятку стишок печатаний в тій хвили на машинах. Опісля запросив сеніор института д-р Шараневич присутних гостей і персонал друкарнї на перекуску.
Нові почтові скринки у Львові, поприбивані недавно без руских написей, "обезобразив" хтось сими днями, певно нічью, замастивши якоюсь чорною мазею, трудною до змитя, написи польско-нїмецкі. Замість написи красить скринку велика чорна пляма... Не знаємо, чи п. Шіфнер видїв уже бодай одну таку скринку? Варто, щоби подивив ся.
Пригода на зелїзници. Між Львовом a Сїховом з поїзду ч. 14 зелїзниць державних випав дня 17 вересня кондуктор Карчмарскій. Поїзд задержано і в віддали одного кільометра найдено Карчмарского, котрий випав так щасливо, що не ушкодив ся нїгде значнїйше на тїлї.
Фондація. П. Игн. Жулковскій жертвував 2000 зр., щоби устроїти при видїлї рільничім в Кракові спеціяльний курс практичної аґрономії для кандидатів учительских і учителїв шкіл народних. Краківскі ґазети доносять, що міністерство приняло сей проєкт і затвердило.
Аґентом, котрий в околицях золочівских їздив по селах перед приїздом царя на маневри на Волинь, був Яков Ґінсберґ зі Львова. Він — як пишуть из Золочева до "Черв. Руси" — бував у селян в Княжім, Ляцкім, Перегноєві, Дунаєві, Перемишлянах, Глинянах і Поморянах, представляв ся то за аґента торговельного з Відня, замовляючи у селян сир, масло і т. п. то за православного з Россії, котрий розслїджує нужду межи народом, говорив про запомогу з Россії, про Почаїв, а переходячи по-при церков хрестив ся тричи, хоч, він жид. В тім взглядї аґент сей вступив в слїди довголїтного практика Мирослава Добряньского, котрий, як звістно, яко поліційний аґент россійскій на Підлясю, явивши ся в село або місточко, удавав ревного католика і тим чином дізнавав ся, що кипить межи бувшими уніятами. Якій результат вийшов з Ґінсберґової вандрівки по Золочівщинї і чи арештованя з остатних часів стояли з тим в якій звязи, дописуватель "Черв. Руси" не доносить.
Засудженя на смерть. З Комарна пишуть нам: Самбірскій трибунал судьїв присяглих засудив на смерть Ивася Стеця і Марину Габер з Сусулова за убійство Олекси Габера. Марина, молода і хороша молодиця, приняла вирок з резиґнацією, кажучи: "Най ся уже раз скінчить моє житє!" Посередника их любовних зносин увільнено. — Станіславівскій трибунал засудив на смерть 25-лїтного Вячеслава Теодора Маковского, лєґітимованого сина Ив. Гродзицкого, вислуженого майора россійского і мешкаючого в Брини коло Галича. Маковскій проживав в Сапогові і там мав любовні зносини з Катериною, жінкою Николи Саприги. Дня 28 сїчня мав Маковскій вибратись з Сапогова домів, а на пращанє запивав ся в хатї Сапригів. Прийшло відтак якось до сварки і Маковскій пхнув ножем шевским Николу Сапригу в серце так сильно, що сей погиб на місци. Маковскій толкував ся тим, що був запитий без памяти.
Самоубійства. Маґістер фармації П. з аптики зелїзницї Кароля-Людвика отруїв ся оногди атропіною. Відставлено єго до головного шпиталю, але нема надїї уратувати єму житє. Мабуть лихі фінансові обставини причинились до того, що він, отець четверо дїтей, наложив на себе руку. — Gazeta Pol. пише: Що селянки буковиньскі нерідко уживають білила і ружу, єсть відома річ; але не кождий знає, що дуже любують ся в строях. Ото в Южинцях селянка Павголичева відмовила 17-лїтній донцї купити їй новий сердак. Се довело дївчину до такої розпуки, що випила значну скількість розчину фосфору з сїрників.
Дрібні вісти. Ювилей 50-лїтного священьства о. Іоана Гумецкого з Річицї припадає не як було подано ґазетами на місяць вересень, але аж на 20 грудня с. р. — В Черчи коло Ходорова відбулось дня 21 н. ст. вересня вінчанє п. Ом. Короля, укінченого богослова, з панною Ольгою Рудницкою, донькою місцевого пароха. — Дня 18 (30) вересня с. р. відбудеся в Стебнику коло Дрогобича вінчанє п-и Меланії Хиляківної, доньки тамошного приходника о. Стефана Хиляка, з п. Ив. Демянчиком, укінченим богословом. — Ар. Кароль Людвік, протектор краківскої академії наук велїв маляреви Каз. Похвальскому вималювати свій портрет, котрий відтак передасть краківскій академії. — Дня 18 вересня відбуде ся вінчанє п. Евг. Лопатиньского, укінченого богослова, з п-ю Савиною Цурковскою в Клебанівцї. — В Сеґединї похоронено одну женщину, котра була в лєтарґу. Коли отворено домовину, побачили, що она породила дитину, але вже она і дитина були неживі. — В Гошові відбулось дня 20 н. ст, вересня вінчанє п. Ив. Шерфа, авскультанта судового, з п-ю Савиною Вариводівною, учителькою вид. школи в Коломиї і донькою пароха в Кальнім. 