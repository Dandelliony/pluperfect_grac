◦ ◦ ◦ ◦ ◦ ◦ ◦ ◦ ◦ ◦

Видїл Товариства "Рускій Жіночій Кружок" в Коломиї має честь повідомити Вп. Членів, що льокаль товариства знаходить ся в комнатах "Родини" (побіч читальнї "Родини" з окремим входом), та що сходини Кружка будуть відбувати ся кождої недїлї і свята а в будні днї в середу і пятницю від години 3 пополудни. Видїл передплативши часописи і заосмотривши бібліотеку відповідними книжками, запрошує Вп. Членів, почавши від недїлї 23 н. ст. сїчня на часті сходини.   Від комітету будови руского народного театру одержуємо отсе письмо: Комітет будови руского народного театру складає прилюдно сердечну подяку Впов. п. д-рови Теофілеви Дембицкому, адвокатови краєвому в Коломиї, за великодушний даток в квотї 100 зр., на фонд будови руского театру, присланий нам від себе враз з сердечною дописею, щоби намірене дїло народне як найкрасше розвивало ся. — Красна се проява щиро-руского патріотизму, одушевленого идеєю, що робота около добра народу, хочьби частна, не пропаде, але з часом принесе спасенні овочі. — Не маємо вправдї своїх ґрафів, та маґнатів, але маємо щирих патріотів. Коби той великодушний примір став ся взірцем для цїлого нашого народу і щоби кождий по можности, щиро і охотно складав по лептї на жертвенник вітчини, а вже в недалекій будучности могли би ми повеличати ся дїлом величавим наших патріотичних змагань і станути побіч других народів, котрі почали так, як і ми прямувати до нового достойного житя. — Честь Вам Великодушний Пане! — Від комітету будови руского народного театру.   Від дирекції руского народного театру, перебуваючого тепер в Тернополи одержуємо отсе письмо, котре тут заміщуємо для перестороги Вп. Публики: "Доходять слухи, що в різних місцевостях, де перебував руско-народний театр, появляють ся личности, котрі підшивають ся під назву членів руско-народного театру і подають при нагодї виманюваня грошей від осіб, що прихильні нашій институції, будь то би трупа розвязана а они, жертви лихої долї, примушені крайностію, апелюють до великодушности публики. Після опису, одно таке индивідуум, котре крутило ся в Бродах а недавно в Тернополи, рудаве, худе, віспувате, представляє ся різними именами як: Гарапин, Слотвиньскій, Карпиньскій і т. ин."   З Яворівского пишуть нам: Перед кількома місяцями обікрали злодїї касу церковну в Тучапах і забрали до 1600 зр. Тепер впала жандармерія на слїд і водить з Мужилович пташків до Иванової хати. Всїх грошей нема, бо злодїї вже людям пороззичали.   Довгій вік. Від Хревта пишуть нам: В Пянищеві ad Хревт померла перед руским Різдвом жінка, що мала вже 120 лїт. Ще сеї осени ходила она на паньскій лан копати бараболї.   Велике обманьство мало лучити ся в однім з галицких міст. Про се доносить Fremdenblatt, але не подав нї назви міста, де то стало ся нї назви осіб интересованих. Справа має бути така: Один купець в галицкім містї набрав від різних віденьских фірм товарів за звиж 200 000 зр. і зголосив відтак банкротство. Суд списав инвентар активів і пасивів банкрота і показало ся, що вірителї одержать бодай якусь часть своїх претенсій, бо банкрот лишив маґазин товарів оцїнений на 60.000 зр. Тимчасом одного дня зчез цїлий сей маґазин товарів без слїду, а вірителї не мають тепер нї крейцаря покритя. Всякі гляданя не принесли успіху і не викрито нї хто винїс товари з маґазину нї де их сховано. Віденьскі вірителї вислали на свій кошт двох адвокатів до Галичини, щоби справу розслїдили.   Дѣло   