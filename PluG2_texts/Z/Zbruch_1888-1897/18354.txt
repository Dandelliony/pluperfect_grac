Телеграми.

Відень 1. н. ст. лютого. Урядова "Wiener Ztg." оповіщує: Перші донесеня о смерти цісаревича Рудольфа опирались на перших спостереженях людей, що були при архикнязю в Маєрлинзї. По виломаню дверей до спальнї архикн. Рудольфа знайдено єго в постели мертвого і тогдї всїм здавалося, що цісаревич помер на удар серця. Однакож прибувшій на візванє телеграфичнє д-р Видергофер зараз при першім оглядї сконстатував на голові мерця велику рану з широкою щілиною між костею тїменною а черепом. Рана ся мусїла спровадити смерть в одній хвили. Рана була від стрїлу. Побіч ліжка коло правої руки цісаревича лежав вистрїлившій револьвер.
Положенє оружія не давало нїякого сумнїву, що смерть походила з власної руки. Що служба архикнязя і камердинер не чули вистрїлу, то длятого, що покійник видав приказ, щоби лагодитись до ловів і служба на короткій час вийшла була з апартаментів. Комисія вислана до Маєрлинґа сконстатувала факт і побічні обставини протоколярно.
Дальше додає урядова газета: Не можемо промовчати, що особи з окруженя бл. п. архикнязя добачували нераз у него хоробливе роздразненє, і можна приняти за рїч певну, що страшне нещастє наступило під впливом хвилевого помраченя ума. Годиться також додати, що покійник жалувався нераз на біль голови, а той походив з cего, що в осени арх. Рудольф упав був з коня. Пригоду тую держано на жаданє самого цісаря в тайнї.
Берлин 1 лютого. На приказ цісаря буде двір берлиньскій носити осьмодневу жалобу по архикн. Рудольфї. — Министром судівництва именований секретарь державний Шеллинґ.
Букарешт 1 лютого. Катарджу рїшучо відмовив приняти президентуру палати і заявив, що хоче мати свобідну руку в деяких справах реформ, котрі наміряє правительство перевести. Президентом вибрано Ґрадиштеана. 