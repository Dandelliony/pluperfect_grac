◦ ◦ ◦ ◦ ◦ ◦ ◦ ◦ ◦ ◦

Про убійство дорожника на гостинци теребовельскім подають, що тїло убитого найдено на гостинци при єго хатчинї. Дорожник вийшов в ночи на гостинець, щоби прихопити селян з сусїдного села Деренївки, котрі пасли конї по ровах гостинця. Між увязненими селянами має бути — як подає Przegląd — також Василь Вовк, котрий був повномочником громади Деренївки в єї судових спорах.
Холера. Австрійске міністерство справ внутрішних видало до всїх властей політичних рескрипт, поручаючій на першу вість о появленю холери переводити асенізацію підозрілих місцевостей і усувати все те, що може причинятись до зменшеня санітарного стану людности. Згаданий рескрип пригадує також заказ перевозу старих предметів і одежи з країв подозрілих о епідемію. З огляду, що холера появилась уже в Мезопотамії, то до числа таких краѣв треба також зачислити азійску Туреччину, — Мадритска ґазета урядова оголошує декрет, узнаючій всї предмети походячі з пристани Ґандії яко заражені, а походячі з Валенції яко підозрілі о епідемію. Надійшли також нові вісти о занедужаню на холеру в Ґандії і провінції Валенції. — Вісти, мов би случаї холери лучились у Венеції, не суть правдиві.
Нове товариство господарске завязалось оногди у Львові. Товариство носить назву: Towarzystwo dla postępu rolniczego. Головна цїль товариства: Причиняти ся до ширеня засад раціонального господарованя, змагати до интелектуального піднесеня рільничого стану і заохочувати до заводового образованя. Членами товариства можуть бути: укінчені студенти дубляньскі, або студенти з ІІІ року сеї школи, та особи, що занимають ся господарством, але видїл має уважати, щоби до товариства не приступили особи, котрих ровень заводових відомостей не відповідав би задачи товариства. Предсїдателем товариства вибрано п. Болеслава Смяловского зі Стоянця.
В справі конфіскати брошури "Бодаки", збірника сатир п. П. Кирчова, відбула ся в в понедїлок дня 23 н. ст. червня розправа опозиційна в краєвім судї карнім перед звичайним трибуналом судьїв, під предсїд. сов. Голиньского. Мотиви конфіскати (злочиньство з §.65. забуреня публичного спокою і провини з §.300) піддержував прок. Сумпер а брошури боронив сам автор. По переведеній розправі знїс трибунал провину злочиньства з §.65., а затвердив переступство з §.300 з. к. Против того рішеня трибуналу зголосив п. Кирчів відклик до висшої инстанції, хоч би справа мала опертись аж в сферах найвисших.
Дрібні вісти. Канцелярію адвокатску в Яворові отворив д-р Іосиф Олекса Гибль. — Конґрес межинародний в справі вязниць замкнено 25 червня в Петербурзї. Слїдуючій конґрес має відбутись в 1895 р. 