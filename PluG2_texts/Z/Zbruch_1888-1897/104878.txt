◦ ◦ ◦ ◦ ◦ ◦ ◦ ◦ ◦ ◦

Віче народне а староста Ґубатта в Горлицях. З Горлиць пишуть до N. Reform-и під днем 26 цвітня: "Нинї мало тут відбути ся віче народне, скликане Яном Фурманком і товаришами, котрі ще 15 с. м. внесли відповідне поданє до староства. Староство видало дня 23 с. м. розпорядженє, що забороняє віче, позаяк аранжери єго не дають ґарантії, що порядок на зборі буде удержаний. Аранжери віча внесли телєґрафічною дорогою жалобу до намістництва, а крім того віднесли ся до посла Лєваковского. Вчера прийшла телєґрама від посла Лєваковского, що з припорученя презідента міністрів удїлено позволеня на віче. Отже нинї явили ся аранжери віча у старости Ґубатти, домагаючись виданя позволеня, однак староста відволікав з години на годину, вкінци позволеня таки не видав. Згромаджені селяне, а було их 500, не могучи дочекатись позволеня, пійшли до реставрації, близько міста. За хвилю явив ся там концепіст намістництва Адольф Пясецкій в асистенції двох жандармів і арештував п. Станиньского зі Львова та й відставив єго до староства. Товпа народу йшла за арештованим, домагаючись увільненя єго. — В сїй хвили будинок староства і мешканє п. Ґубатта облягає товпа селян, а жандарми розганяють і арештують их. Гарні відносини під панованєм п. Ґубатти!"   Для крамниць! Молодий чоловік, нежонатий, відбуваючій практику купецку в "Народній Торговли", придатний до веденя більшої крамницї сїльскої або в містї, до того ще добре знаючій шевство, обняв би місце в якійсь крамници. Близших пояснень дасть п. В. Нагірний, директор "Народної Торговлї".   Персонал санітарний у Львові. Маґістрат львівскій оголосив сими днями спис лїкарів, хірурґів, ветеринарів і акушерок практикуючих в столици. Після того спису єсть лїкарів: дипльомованих докторів медицини 188, патронів і маґістрів хірурґії 18, ветеринарів дипльомованих, професорів і практикуючих лїкарів ветеринарских 15, а акушерок 329. Таким способом припадає у Львові один лїкар на 700 людей, а одна акушерка на 400 людей.   Дрібні вісти. Буковиньска щаднича каса, роздїлюючи на своїх загальних зборах 21-ого с. м. запомоги, призначила між иншим для руского "Народного Дому" в Чернівцях 50 зр., для греко-кат. парохії в Чернівцях на будову нової церкви 1.000 зр. і для греко-кат. парохії в Серетї 200 зр.; на заснованє пристановища для невилїчимих божевільних жертвувала 20.000 зр. — В Острові під Тернополем покусав скажений пес четверо людей: двох селян і двох помічників инжінєрских при будові шляху зелїзничого; покусаних урядників по випаленю ран відвезено до заведеня д-ра Буйвіда в Кракові, а селянами нїхто, кажуть, не заопікував ся. — В кошарах міскої сторожи акцизової на рогатцї Янівскій бувшій стражник В. Лапиньскій, віддалений перед кількома днями зі служби, стрілив до свого товариша Ал. Короля з мести, бо гадав, що Король причинив ся до єго віддаленя; раненого відвезли до шпиталя а Лапиньского увязнено. — Львівскій трибунал карний засудив жидівку з Угнова Сару Адлєрову за сфальшованє підпису на переказї почтовім і за неправне відобранє 500 зр. з почти на рік вязницї. — В Кракові помер на сухоти в 22. роцї житя студент фільософії В. Савичевскій, автор польскої драматачної штуки "На бездорожах", нагородженої минувшого року на конкурсї видїлу краєвого. — В Чернівцях увязнено листоноса Кароля Онофрейчука, котрий довшій час фальшував на почтових переказах підписи адресатів і гроші задержував собі, а сими днями спроневірив так 800 зр. — В містї Палєрмо [на Сицилії] в тамошній касарни один вояк в приступі божевільства вистрілив раз до свого капраля і двацять разів до офіцирів, між котрими був і полковник, однак анї один вистріл не поцїлив; божевільний вояк не хотїв дати ся обезоружити, длятого стрілили до него два єго товариші і тяжко єго ранили.   Дѣло 