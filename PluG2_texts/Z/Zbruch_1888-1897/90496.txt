◦ ◦ ◦ ◦ ◦ ◦ ◦ ◦ ◦ ◦

Ширшій круг Русинів Станиславова і околицї по зрілій нарадї постановив заснувати в Станиславові задаткове товариство і уложив проєкт статута. В цїли остаточного завязаня такого товариства відбудуть ся збори в Станиславові дня 8. н. ст. липня с. є в недїлю о 4-ій годинї пополудни в льокали товариства "Руска Бесїда" [ринок, ч. 30, І поверх]. На ті збори запрошує ся Вп. Патріотів-Русинів як зі Станиславова так і з близшої та дальшої охрестности. Не потреба чейже загрівати до численної участи, бо-ж конечність і хосен такого товариства в Станиславові всїм як найочевиднїйші. — Комітет.   Вчерашне торжество Тїла Христового відбуло ся у Львові зі звичайною величавостію. Службу Божу відправив в сослуженю духовеньства Впреосв. митрополит. В торжестві взяли участь представителї властей правительственних, сенат університету, рада міска і молодїж шкільна. З видїлу краєвого не бачили ми нїкого. Торжеству перешкодив сильний дощ, якій пустив ся по 10-ій годинї перед полуднем.   Впреосвященний митрополит Сильвестер Сембратович виїхав нинї на лїтне мешканє до Підлютого і забавить там до 15 н. ст. серпня.   Повени. З Мединич доносять, що ріки Тисьмениця, Днїстер, Бистриця і Летнянка виступили з берегів і залили села Мединичі, Горуцко, Уґартсберґ, Липицї і т. д. Води замінили кількамилевий простір в величезне озеро. З села до села не можна нїяк дістати ся хиба човном, бо вода стоїть навіть на висших місцях 1 — 1½ метра високо. Між селянами розпука, бо худоба по більшій части вигинула в наслїдок тамтогорічної повени, а проча ричить в оборах з голоду, бо нема єго чим кормити.   Нещастні пригоди. Від Сморжа доносять, що дня 26 н. ст. червня убив бук в лїсах в Краснім, маєтности бар. Лібіґа, господаря з Задїльска, Ивана Комарницкого-Гаталовского. В згаданих лїсах, в котрих находить ся паровий тартак, заняті многі робітники, однако они не обезпечають ся на случай нещастя. А таки нещастя часто лучають ся. Так на пр. в сїм роцї погибли робітники: Марко Стець, Олекса Данкович, Пилип Комарницкій і ще кількох. — Нинї рано переїхав у Львові на улици Баторія, коло суду карного, трамвай елєктричний діюрніста судового де Льоже і убив єго на місци. Причиною нещастя була власна неосторожність погибшого.   Вправи оборони краєвої скінчили ся дня 28 н. ст. червня. Найбільші вправи відбув станиславівскій 20-ий полк. Дня 15 н. ст. червня вийшов він зі Станиславова на Отинію і Маріягільф до Печенїжина, з-відси по 8-дневних вправах вернув на Слободу рунгурску, Чорний Потік, Делятин і Надвірну до Станиславова. Марш тревав три днї. В Печенїжинї оглядав полк архикнязь Райнер і висказав єму своє вдоволенє.   Також педаґоґія. Gazeta Kołomyska оповідає про такій факт: Ві второк минувшого тиждня зібрали ся перед сповідею ученики на коридорі. Надійшов учитель М. і ученики почали тиснути ся до шкільної салї. Учителеви удало ся ухопити в дверях одного хлопця, Проля, з 4-тої кляси, котрого так сильно побив палицею, що хлопця треба було завести до дому.   "Мстителї Чехії". Сими днями відбув ся перед прагским судом виїмковим процес против трех молодих хлопцїв 16-лїтних Матейничка і Колечка та против 19-лїтного статиста театру ческого в Празї Шіца за участь в тайнім товаристві "Мстителїв Чехії", котре мало на метї помстити засуджених Омладинистів. Дня 29 н. ст. червня видано засуд, котрим засуджено Матейничка і Колечка, кождого на 12 лїт тяжкої вязницї, заостреної раз на чверть року постом, темницею і твердим ліжком як також 24-годинним постом в роковини того дня, в котрім були у Відни. Третого обжалованого засуджено за забуренє публичного порядку на 13 місяцїв тяжкої вязницї. В мотивах вироку подає трибунал, що оба головні виновники приїхали до Відня, щоби там допустити ся атентату. Випливає се з того, що замовили штилєт, котрий мав бути виострений на означену годину. Також видко се й з зізнань третого обжалованого, до котрого оба головні виновники мали казати, що удають ся до Відня, щоби там "щось" зробити. Обжаловані мали рисунки представляючі бомби, а крім того мав Матейничек бомбу наповнену порохом. Трибунал орік також, що Матейничек і Колечко по відсидженю кари мають стояти під поліційним наглядом. Засуджені приймили засуд рівнодушно і просили лише о три днї, щоби намислити ся. Шіц просив о відложенє речинця відсиджуваня кари.   "Молода Румунія". З Черновець доносять, що там завязало ся товариство женщин під сею назвою під проводом п. Залозецкої, жінки совітника санітарного. Головною метою товариства єсть зобовязанє членів, що не будуть уживати иншого язика крім румуньского.   Дрібні вісти. З жертвуваних цїсаревою 1000 зр. для навіщених повенею в Галичинї і на Шлезку призначив міністер справ внутрішних для Галичпни 600 зр. — Ректором львівскої політехніки вибраний проф. Макс. Туліє. — В Станиславові відбуде ся в суботу дня 14 н. ст. липня вінчанє п. Льва Гузара кандидата нотаріяльного з п. Вільгельміною Гамерівною, а дня 21 липня вінчанє п. Теодора Стахевича тамошного радного міста з п. Михайлиною Шілєрівною.   Дѣло   