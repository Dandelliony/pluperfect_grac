Борба з холєрою і закон против пошестей.

Добре то кажуть, що нема нїчого злого, що не вийшло би на добре. То можна би також сказати о сегорічній холєрі, котра вправдї ще на щастє не далась нам в знаки, бо ледви що слабо проявила ся в західних сторонах нашого краю, але зато лютила ся, ба й ще лютить ся сильно в других державах, де вже забрала десятки тисячів людей. Але нещастє другого учить і нас розуму.
Звістно загально, що холєра єсть того рода пошесть, котра через нечистоту і неосторожність в обходженню ся з недужими на холєру може найбільше ширити ся, та що як раз там, де єсть найбільша нехарність, она виступає як найсильнїйше і забирає як раз найбільше тих людей, що жиють серед тої нехарности з до того й не можуть або й не уміють відповідно живити ся та пильнувати свого здоровля. Всї пошести холєричні, які коли небудь були, дали неоспоримий доказ, що холєра ширить ся по містах, осередках, де люде густими масами жиють при купі і де в наслїдок того буває иногдї велика нехарність, від котрої не можуть устерегти ся навіть великі міста на заходї Европи, де здавалось би суть і всякі средства до удержаня чистоти і люде до неї більше привикли.
Колиж так дїє ся по тих містах, то щож сказати о наших, котрі, скажім таки отверто, ледви що трохи культури полизали? Треба аж було такої сили як холєра, щоби трохи страху им нагнала і щоби они пригадали собі, що треба раз і про чистоту подбати. Нинї наші міста і місточка, завдяки холєрі, виглядають вже зовсім инакше. Инспектор санітарний др Кусий, що обїздив наш край, каже, що Галичина за так короткій час поступила під взглядом санітарним о кільканацять лїт наперед. І оно дїйстно так. Міста наші змінили значно свій вид, та лиш питанє, чи на довго? По наших містах повно елєменту, котрому про харність байдуже, а котрий від такої пошести ратуєсь тим, що мастить свої доми вуглем.
А як буває по містах, так водить ся й по селах, бо міста служать взірцем для сїл. Коли селяне не бачать в містах чистоти і харности, то не дуже мають охоту удержувати єї і у себе в селї. Колиж відтак несподївано пошесть заскочить край, то очевидно мусить мати богате жниво. Колиж она покажесь лиш з далека, як то було н. пр. сего року, то люде з цїлим напруженєм сил фізичних і матеріяльних старають ся забезпечитись від неї, а з того виходять такі клопоти, котрі в иншій спосіб роблять мало що не таке саме лихо як та пошесть, лиш хиба в иншім напрямі. А відтак і яка буває така робота, котра робить ся вже в послїдній хвили? З гори наказують робити всїлякі порядки і заводити чистоту, а в долинї стрічаєсь тогди неохоту і опір, а коли остаточно щось робить ся, то робить ся поверховно, лиш для ока, щоби можна виказати ся, що ось так зроблено, як було наказано. Та і трудно повірити, чи дїйстно сповнено наказ, бо оглянути все нараз, заглянути в кождий кутик, то річ майже неможлива. А кілько то грошей пожирає нараз така нагла робота! Нераз і публичним институціям і приватним людєм навіть трудно роздобути потрібних сум — треба аж запозичати ся, ну, лїзти в довги. Кілько то кар треба накладати, щоби упорних або несвідомих річи наклонити до зробленя порядку у себе дома. О надужитях, які серед таких обставин можуть дїяти ся і таки густо часто дїють ся, вже й не говоримо.
Все то насунуло отже гадку, чи не добре було би установити такій закон, котрий раз на все наказував би і постановляв, що треба робити против пошестей і як вести борбу з такою н. пр. холєрою. Коли можна було установити закон против зарази на худобу і показали ся, що він таки помагає, то длячого-ж би не можна установити такого закона і против пошести на людей? Чейже житє чоловіка єсть дорожше як худобини. А відтак бувають не лиш такі пошести як холєра. Холєра проявляєсь лиш деколи, раз в кілька або і кільканацять лїт, і длятого она нам так дуже страшна, але пошести, до котрих ми вже привикли, як н. пр. тиф, віспа, червінка і т. д. нам не страшні, хоч они нераз забирають далеко більше людей, як холєра. А крім того суть ще й инші заразливі недуги, против котрих треба би також більшою силою і після якихсь певних правил, а не лиш на ослїп поступати. Закон против пошестей і заразливих недуг був би тут дуже помічний.
Але такій закон міг би статись ще й під иншим взглядом дуле хосенним, особливо колиб звернув увагу на спосіб митя людей, особливо низших і найнизших кляс. Маємо вправдї деякі приписи санітарні, але они або недостаточні, або того рода, що их легко оминути, особливо приписи що до продажи поживи та помешкань. Пожива і помешканя причиняють ся як раз найбільше до ширеня пошестей, а щож може вдїяти той бідний чоловік, котрий за тяжко запрацьований свій гріш не може нїгде дістати здорової поживи, і хоч якого небудь людяного помешканя? Чи нема вже способу, щоби несовістних перекупнїв змусити поступати совістнїйше і продавати лиш здорову поживу? А так само і з помешканями. Бідні люде містять ся нераз по кільканацять душ в якій нужденній, вогкій і темній хатчинї, де в пивници. А чомуж то так дїє ся? — бо доми стались нинї уважати лиш жерелом вже не доходу але зарібку. По містах ставлять ся доми просто на заробок, а через то помешканя идуть так в гору, що і заможнїйшим людем трудно вже оплачуватись. Щож казати тепер о бідних? Они мусять жити по норах. Припустїм, що в виду грозячої пошести их викине ся з тих нор, чи тим вже зарадить ся лиху? Закон против пошестей повинен то все увзгляднити, а тогди міг би дїйстно дуже стати пожиточним і певно, що причинив би ся значно до зменшеня небезпечности, грозячої людскому житю від всяких пошестей і заразливих недуг. 