Булянжерови якось не щаститься. – Не порозумінє між Грецією а Туреччиною – Телеграми

Булянжерови якось не щаститься. Недавно тому видав він був шумну відозву до виборцїв в департаментї Шарант, в котрій припоручав им вибирати своїм послом свого приятеля і одномишленника Деруледа, бо то єсть єго кандидат. В недїлю зібралося отже в Анґулем 480 виборцїв з департаменту Шарант всїх републиканьских фракцій і вибір випав в користь Вайлера, администратора газети Repub. Fran­çaise, котрий одержав 361 голосів. Дерулье одержав всего лиш 8 голосів а сам Булянже лиш один голос. Того дня відбулося також засїданє 142 фармазоньских люж і ухвалено всїма голосами против 5 видати відозву до всїх фармазонів, щоби они виступали против булянжерівскої агитації і стали в оборонї свободи і републики. — За то може Булянже тим потїшатися, що прихильники єго казали вибити єму на памятку медаль, на котрім з одної сторони написано : „Ген. Булянже, посол з Норд, 127.528 голосів“, а на другій сторонї : „Свобода, рівність, братерство, розвязанє, ревизія.“ Трохи небезпечнїйшій рух в користь Булянжера проявився в войску. Підчас маневрів именно коло Кульоміє завізвали официри войско, щоби оно закричало „гурра!“. Тогдї одна часть войска закричала : Най жиє Булянже ! Войско дістало за то строгу нагану і за кару не вільно єму вертати до Парижа.
Не порозумінє між Грецією а Туреччиною заострюєсь знову. Офиціяльно доносять з Атин, що консуль Пануріяс донїс телеграфично свому правительству, що турецкі власти в Монастири на хотїли приняти актів, котрі він підписував. В наслїдок того приказало грецке правительство префектови в Лярисї, щоби він повідомив тамошного консула турецкого, що аж до дальшого приказу власти грецкі не будуть з ним зноситися. Мимо неоднократних обіцянок Порта ще і доси не прислала тих актів, що могли-би скомпромитувати консуля Пануріяса, а ті, що прислала, показалися апокрифичними. Кажуть, що Греція буде на будуче поступати супротив Туреччини так само, як ся поступає против неї і зовсїм не буде їй уступати. Відень Гр. Кальноки і шеф секції Седеній виїхали нинї до Пешту на засїданя делегацій. Вість будьто-би францускій посол Декре і италійскій, Ниґра, мали також їхати до Пешту, єсть неправдива.
Берлин „Reichsanzeiger“ оголосив закон о продовженю законодательного періоду на пять лїт.
Почдам Стан здоровля цїсаря був оногди трохи погіршився. Вчерашний день перебув цїсарь добре а кашель зменшився.
Лондон Министерство війни оголосило різпорядженє о подїлї охотників і о именованю их комендантів. Розпорядженє се має на цїли не допустити нїякого нападу на Англію, підчас коли при давнїйшій организації напад такій був можливий.
Пешт Нинї розпочала свою роботу комисія регуляційна на угорско-румуньскій граници.
Софія Розійшлася тут вість, що князь звернув министрови війни акт в справі процесу Попова і заявив, що мусить насамперед надуматись чи має вирок потвердити. 