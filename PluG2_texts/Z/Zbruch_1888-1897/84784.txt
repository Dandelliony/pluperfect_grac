◦ ◦ ◦ ◦ ◦ ◦ ◦ ◦ ◦ ◦

Рускій комітет виставовий, що займає ся участію руских товариств в виставі краєвій, відбув вчера засїданє під проводом д-ра Дамяна Савчака. Рішено вибудувати павільон руских товариств в розмірі 200 квадратових метрів, і то по можности посеред етноґрафічного віддїлу. Плян будинку виготовить архітект п. Левиньскій. У виставі, як звістно, возьмуть участь отсі товариства рускі: Просвіта Руска Бесїда, товариство им. Шевченка, Народна Торговля, Зоря, Днїстер, Боян, Клюб Русинок, Товариство педаґоґічне, Гуцульска Спілка, Ватра і другі. Интересовані сторони можуть зголошуватись до дирекції виставової, вибраної з посеред комітету, именно до проф. Володимира Шухевича при улици Чарнецкого число 26.   П. Омелян Каламунецкій одержав на університетї в Инсбруцї степень доктора всїх наук лїкарских.   Послови д-рови Витовдови Левицкому не пощастило ся оногди з справозданєм єго в Перемишли, мимо того, що вступу до салї стерегли поліціяни під проводом комісаря і пускали лише тих, кого узнали за виборця, отже збір числив ледво 200 осіб. По одногодиннім промові посла д-р Вонсович забрав слово і поставив внесенє, щоби послови дати вотум недовірія. Д-р Н. Антоневич, хоч також остро скритикував поступованє т. зв. демократичних послів польских, заявив ся против даваня д-рови Левицкому вотум недовірія, бо він ще молодий, може колись ще придати ся. Внесенє д-ра Антоневича принято, але внесеня, щоби послови дати вотум довірія, нїхто не смів поставити. Збір ухвалив лише дві резолюції: одну за знесенєм законів виїмкових в Чехії, а другу за розширенєм закона виборчого.   З Хирова пишуть нам: У нас, як Вам відомо, була холєра (нових случаїв тепер нема), отже наші жиди придибали якихсь двоє идіотів і повінчали их на окопищи в ночи з великим криком і музикою. Але се нїчого не помогло, бо холєра як раз найбільше між ними жертв забрала.   З Кіцманя пишуть нам: В Пядиківцях в повітї кіцманьскім лучило ся дня 17 н. ст. падолиста велике нещастє. В тамошній трачцї пук котел так нещасливо, що на місци троє людей убив, а 15 поранив. До другого дня було вже 8 осіб мертвих. Та коби на тім скінчило ся! З Кіцманя і Чернівцїв зїхали до Пядиківцїв комісії.   В руско-народнім театрі відограно в суботу представленє складане на дохід товариства "Зорі" при мірній участи публики, а в недїлю другій раз "Украдене щастє". Артисти грали сю драму ще удатнїйше нїж першій раз, покориставшись деякими замітками критики. Автора драми п. Ивана Франка і сим разом викликано на сцену а д-р Е. Олесницкій вручив єму з авдіторії лавровий вінець.   Від дирекції зелїзниць державних одержуємо отсе письмо: Поїзд товаровий н-р 385 зістав на дня 17 н. ст. падолиста вечером на просторони між стаціями Бурштином і Букачівцями через сам для себе переходячій паровіз наїханий, в наслїдок чого 3 вози розбито і двох кондукторів потерпіло тїлесні ушкоди. — На дни-же 18 с. м. доторкнув паровіз поїзду н-р 372 при вїздї до стації Сїхів кінця поїзду н-р 313, при чім послїдний віз товаровий зістав ушкоджений, з подорожних же і зі служби зелізничої не дізнав нїхто нїякої шкоди.   Напад на судью. Оногди лучила ся в судї міско-делєґованім сек. III. у Львові незвичайна пригода. Перед судєю Цулявфом в присутности функціонаря прокураторії Кристи відбувала ся розправа карна против Скшиша, обжалованого о злочин крадежи. Скшиш належить до найнебезпечнїйших злодїїв і був вже кілька разів кримінально караний. По переведеній розправі, в хвили, коли судья оголосив засуд Скшиша на 3 місяцї арешту, вхопив тойже зелїзний хрест зі стола і зі словами: "знов маю сидїти в криміналї, я вам покажу", кинув хрестом на судью п. Цулявфа. На щастє хрест не поцїлив голови і ушкодив лише лїву руку. Очевидно Скшиша зараз зловлено і відставлено до карного суду.   Похорон о кн. Александра Батенберґа відбув ся вчера о 2-ій годинї з полудня. В цїлім містї горіли ґазові лїхтарнї заслонені жалібною тканью. При покропленю мощей була цїла родина і небезпечно недужа вдова. На похоронї явили ся ще кн. Вільгельм віртемберґскій, міністер болгарскій Греков, презідент болгарского собранія Петков, депутація армії болгарскої з 5 офіцирів, депутація університету болгарского, кольонії болгарскої у Відни і студентів болгарских зі Львова. В заступстві цїсаря прибув майор Льоняй. Дальше взяли участь в похороннім походї намістник, маршалок краю, бурмістр міста Градця, ґенерал Райнлєндер з офіцирами і т. д. На чолї походу похоронного їхав ґенерал-майор Сет. Перед караваном їхали два вози вінцїв, з котрих один віз двигав вінцї з самої Болгарії. За домовиною ступав на самім передї заступник цїсаря майор Льоняй, потім заступник болгарского князя Фердинанда. Перед домовиною ишов прикритий чорним сукном кінь, на котрім покійник доводив під Сливницею. Войско творило шпалїр аж до кладовища. На кладовищп промовив по француски міністер Греков і глубоко всїх порушив. Тїло покійника зложено тимчасом до гробницї ґр. Райніґсгавзів, відтак буде оно перевезене до Болгарії. — Спадщина по помершім мала. Всего річного доходу мав 32.000 зр. З того купив віллю в Градци і доси она ще не заплачена в цїлости.   На цїли вистави краєвої зібрано доси, як оголошує дирекція єї, 85 535 зр. на фонд основний а 30.585 зр. на фонд ґарантійний.   Дневникарскі качки. Мусимо нинї звернути увагу на кілька дневникарских качок, які появили ся в остатних часах про справи рускі. Neue freie Presse донесла, що рускі посли, нїби-то візвані до приступленя до завязаня коаліційного клюбу славяньского, відмовили тому візваню. На основі сеї вістки в Neue freie Presse львівскій орґан москвофільскій, по свому звичаю, наторочив в суботу богато небилиць. Отже ми, поинфомувавши ся з найпевнїйшого жерела, бо з уст самих послів руских, можемо нинї запевнити, що доси ще нїхто до послів руских не удавав ся в тій справі і они не мали навіть нагоди висказати своєї гадки й волї. Вчера знов Gazeta Narodowa подала вістку за Montagsrevue, що нїби-то в тій справі намістник Бадені вплинув на руских послів і єму треба дякувати за се, що навіть "клюб рускій більше зблизив ся до кола польского". Можемо запевнити, що й се донесенє Montagsrevue єсть нїчим иншим, як лиш видумкою, бо намістник ґр. Бадені з рускими послами о тім нїколи й не говорив.   Дѣло 