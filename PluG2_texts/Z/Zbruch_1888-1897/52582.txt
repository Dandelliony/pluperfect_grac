◦ ◦ ◦ ◦ ◦ ◦ ◦ ◦ ◦ ◦

Видїл товариства "Львівского Боян" пригадує своїм членам, що завтра прогулька. Місце збору реставрація на Погудянцї о год. 5-ій с полудня. Члени можуть прибути в товаристві родин і знакомих.
Градові тучі: Дня 4. н. ст. червня навістив село Нагуєвичі і Ясеницю сільну повіта дрогобицкого великій град. Град падав довше як годину та покрив землю верствою на стопу грубою. Вся озимина і ярина знищені а що не добив град, то забрала і понищила повінь, котра в деяких місцях навіть землю урожайну здерла а огороди та сїножати позамулювала. Найбільше потерпіли долїшний конець села Нагуєвич та Ясениця сільна. — Також в Тухли повіта стрийского упав величезний град дня 8. н. ст. червня о год. 8½ рано. В чверть години покрилась земля градом на кільканацять центиметрів а в деяких місцях лежав град до вечера в верстві на 70 цм. грубій. Все що лиш було в поли знищене до крихти. Покалїчена худоба утїкала домів. Сусїдне село Либохора знищене також а і лїси значно ушкоджені. — Рівнож доносять з Гвіздця повіта коломийского, що дня 8. н. ст. червня о 11. год. з рана падав там град величини волоского оріха та поробив в містї і в околици великі шкоди. Рівночасно запалив грім корчму в селї Виноградї коло Гвіздця і поразив в нїй 18-лїтну дївчину.
Ректорат рускої духовної семинарії у Львові помістив вчера в "Галицкій Руси" таке письмо: "По строгих дослїдах, предпринятих з питомцями, показалось: 1) що ґратуляційна адреса вислана будь-то 115 питомцами "Академическому Кружкови" а напечатана в "Галицкой Руси" не єсть автентичною; 2) що підписи на тій адресї не були власноручні; 3) що межи підписами находились имена таких, котрі не суть питомцями. А. Бачиньскій ректор. — З того заявленя ректора, очевидно, нїхто не буде мудрий, одно лиш видко ясно, що адреса таки була вислана і ректор о Бачиньскій знає єї текст і підписи. Шкода, що не подає автентичного тексту адреси, а се було би дуже в интересї заведеня.
В шпитали дитячім св. Софії у Львові лучилось в недїлю, що коли служачій винїс два дитинячі трупи до комірки, з відки мали бути перевезені до трупарнї, достала ся свиня до середини і пообжирала трупи. Случайно спостережено се та відігнано свиню. Що заряд шпиталю з нею зробив, поки що не знати.
Иван Орт. Тихо і незамітно оголошено вість о смерти Ивана Орта, піднято асекурацію за пропавшій корабель "Марґарету" та роздїлено спадщину по Иванї Ортї після єго завіщаня. В завіщаню не поминув Иван Орт і свояків своєї жени, котра враз з ним знайшла смерть в филях морских, а позаписував им значні суми. Між иншими приїхав сими днями брат жени Орта, актор Камілльо Штубель з Нового Йорку до Берлина, щоби підняти свой участок з спадщини. В Америцї знали о сїм скорше як у нас. І так найновійше число Milwaukee Herald доносить з Нового Йорку: "Щоби підняти спадщину 50.000 зр. виїхав сими днями Камілльо Штубель, співак опери Мак-Коля пароходом "Гаммонія" до Европи. Враз з відомостею, що Иван Орт, бувшій архикнязь австрійскій, муж єго сестри, записав єму 50.000 зр., прислано для него і гроші на дорогу. Звістно, що Иван Орт виїхав на весну 1890 в товаристві жени з Лондону до Вальпарайзо на своїм корабли "Марґарета". Від сего часу корабель пропав і розумієсь, мусїв потонути враз з цїлою залогою."
Дрібні вісти. В Ряшеві зрезиґнував бурмістр Погоновскій, не могучи дати собі ради з деякими радними міскими. — В Тарнові розпочав вчера свої паради осьмий зїзд делєґатів кружків рільничих. — Міст мурований будує правительство сего року на Дунайци під Новим Санчом, коштом 130.000 зр. — Виставу краєву в Празї звидїло до тепер 313.505 людей. — Краєвим рабіном цїлої Великої Британії вибраний д-р Гер. Адлєр, син попередного рабіна, держачого той уряд 45 лїт. 