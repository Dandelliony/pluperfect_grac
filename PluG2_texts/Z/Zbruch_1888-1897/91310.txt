◦ ◦ ◦ ◦ ◦ ◦ ◦ ◦ ◦ ◦

Холєра. Маґістрат львівскій плякатами поприлїплюваними вчера на мурах міста, вже констатує "холєрину" у Львові і строго забороняє продавати недозрілі овочі, лихій набіл й т. п. Міністерство справ внутрішних приказало, з огляду на грізні розміри, які холєра почала прибирати в Галичинї, розвинути взагалї а особливо у Львові, як найенерґічнїйші міри, щоби єї спинити. З тої причини відбула ся сими днями в львівскім маґістратї конференція всїх міских лїкарів. Цїкавий випадок зайшов у Львові при улици Шпитальній. Дім, в котрім умерло на "холєрину" двох жидів, стерегла поліція і маґістратскі стражники та не впускали нїкого до середини і нїкого не випускали. В ночи з 7 на 8 н. ст. серпня, коли сторожа задрімала, всї мешканцї зараженого дому повтїкали і поховали ся у знакомих.   Про гостину Впреосв. митрополита в Козарах, рогатиньского повіта, пишуть нам: Дня 19 н. ст. червня зібрало ся при тріюмфальних воротах, виставлених недалеко церкви множество народу з доохрестних сїл богато священиків і світскої ингеліґенції, між котрою був також рогатиньскій староста п. Вайдович. Около 1½ години з полудня надїхав Впреосв. митрополит, котрого замість місцевого душпастиря, що виїхав на купелї, привитав о. Гриневецкий з Мелнича. Відтак повитав архипастиря місцевий начальник громади хлїбом і солею, а вкінци приступила до архієрея депутація членів місцевої читальнї "Просвіти". Попереду несено портрет митрополита, прикрашений польовими цвітами а за ним поступали рядом члени читальнї. Голова товариства повитав Впреосв. щирою промовою, а митрополит удїлив читальни свого архієрейского благословеня. По віправленім молебни в церкви приказав Впреосв. представити собі ще раз депутацію читальнї похвалив членів, що беруть ся до просвіти та заохочував их, щоби витревали при добрім дїлї. Ся ласкавість митрополита зробила велике вражінє на козарских читальників.   Зловив злодїя. З Тернополя доносять, що один з тамошних торговцїв содової води замітив, що звичайно коли в єго склепі був стиск, люде доливають собі безплатно соку до склянок. Щоби зловити злодїя лишив купець замість малинового соку фляшку з сірчаною кислотою і дїйстно удалось єму. Оногди долив собі 16-лїтний хлопець Ляйзор Курфірст сеї течи до води, гадаючи, що се малиновий сок і по кількагодинних страшних муках закінчив житє. Сей жарт відпокутує певне купець, бо така отруя як сїрчана кислота, хоч потрібна до виробу содової води, повинна бути під ключем і то не в склепі, лише в фабрицї. Суд вже зарядив слїдство в тій справі.   Збори соціялістів закінчились проливом крови в Вєльшовицях на Горішнім Шлеску. До 3000 соціялістів хотїло відбути свої збори в одній гостинници, а коли властитель гостинницї не хотїв на се згодити ся, стали соціялісти остро домагатися. Тогдї прикликано шістьох жандармів, і ті двацять разів стрілили до товпи робітників. Від тих вистрілів погибло: одна женщина, шість мужчин і одна дитина. Відтак наспіла компанія войска і розпустила патролї по цїлій місцевости.   Дрібні вісти. В карнім заведеню для мужчин у Львові відбудуть ся дня 30 і 31 н. ст. серпня испити за минулий шкільний рік в тамошній школї для вязнїв. — В Білинї, повіта самбірского, відбуло ся дня 26 н. ст. липня посвященє памятника бл. п. о. Луки Туряньского, бувшого тамошного пароха, помершого дня 1 цвітня 1881 р.   Дѣло   