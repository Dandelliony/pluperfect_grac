На памятник для пок. Володимира Барвіньского. — З Тернополя пишуть нам.

На збільшенє Фонду, призначеного на здвигненє памятника для пок. Володимира Барвіньского на кладовищи Личаківскім, відбудеся заходом комитету памяткового дня 12 н. ст. цвітня (т. є. сеї пятниці) в великій сали "Дому Народного" концерт, котрий, судячи після богатої програми і по силах, беручих в нїм участь, належати буде до концертів лучших. Фонд памятниковий виносить до дня 1 цвітня с. р. 1.401 зр. 91 кр. З того ужито 600 зр. на завдаток на здвигненє памятника. Як звістно, памятник сей буде представляти злїтаючого з могили ґенія Руси і буде вилитий з бронзу. Кошти суть значні, але пок. Володимир заслужив собі вповнї на то, щоби поставити єму памятник тревалий. В концертї беруть участь п-нї Г. Е. і К., учениці школи співу сольового п-нї Сувестр-Пасхалісової; п-на Завзєнта яко піанистка, скрипак п. Поссельт, п. Стан. Нєвядомскій, піянист і другій дириґент "Лютнї"; члени товариств "Лютнї" і "Гармонії" львівскої. Програма така:
1. Воробкевич: Серенада, квинтет смичковий, виконає "Гармонія".
2. Лаврівскій: "Корона золотая" і Вербицкій: "Все утихло", виконає хор "Лютнї".
3. Лисенко: Дума з "Невольника" і "Менї однаково", соля баритонові, відспіває п. Вітошиньскій.
4. Лисенко: Рапсодія україньска і Яроньскій: "Бурлак", виконає п-на Завзєнта.
5. Лисенко: Три народні піснї, відспіває мужескій хор "Лютнї".
6. Лисенко: "За сонцем хмаронька пливе, сольовий мішаний квартет, відспівають і п-ї Г. і пп. Цетвиньскій і Вітошиньскій.
7. Вінявскій: "Легенда", сольо скрипкове, виконає п. Поссельт з п. Нєвядомским.
8. Лисенко: "Зацвила калина", дует вокальний в супроводї фортепіяну, виконають п-на Е. і п. Слявичек при участи п. Нєвядомского.
9. Цетвиньскій: Три народні піснї, виконає мужескій хор "Лютнї".
Початок концерту о 8-ій годинї вечером. Ціну місць оголосять окремі оповістки. З програми видко, що комитет (головно проф. Шухевич) ужив всякого стараня, щоби концерт випав світло і щоб найбільше вибаглива публика могла бути вдоволена. Замітне і то, що всї нумери суть майже новостію і що обмежемо-ся на твори композиторів руских і польских. Тож і надїємось, що львівска публика загостить на сей концерт численно і сполучить utile cum dulci. По концертї відбудеся комерс.
З Тернополя пишуть нам: До нас загостив рускій театр. В суботу д. 6 н. ст. цвітня на першій раз представлено: "Перше повмирали потім ся пібрали" і "Пошились в дурнї". Годї правди де подїти — крїсла стояли порожні: ні Русинів нї Поляків не було. Полякам зовсїм не маємо права дорїкати, але що сказати про Русинів? Хочемо удержати добрий театр з добрими артистами, — а як же, коли не підпираємо того свого театру? Сподїваємося, що на дальші представленя руска публичність, як міска так і з околиці, буде являтись численнїйше, инакше Тернопільщина дала-би собі свідоцтво недостачи патріотизму і жертволюбности.  