◦ ◦ ◦

Ц. к. Дирекція зелїзниць державних повідомляє, що з Днем 1 вересня 1892 увійде в житє тарифа для руху товарового межи стаціями королівско-угорских зелїзниць державних і ц. к. упр. зелїзницї кошицко-богуминьскої з одного боку, а стаціями граничними австрійско-россійскими, стаціями ц. к. австрійских зелїзниць державних. Броди в переходї і Підволочиска в переходї, як також стаціями ц. к. уприв. зелїзницї північної Цїсаря Фердинанда. Границя в переходї — з другого боку. Містить она цїлий ряд виїмкових тариф для всїляких товарів, а именно вод мінеральних, збіжа, муки і мелива, вина, зелїза і стали фасонової, зелїзних і сталевих товарів, знарядів рільничих, овочів сушених, крув і дерева. Примірники тої тарифи можна набутв у зарядів зелїзничих, належачих до звязку тарифового по цїнї 25 кр. за штуку.
Львівска рада міска на засїданю передвчера радила, що зробити зі всїми предметами, викупленими на принятє Є. Вел. Цїсаря. По довшій розправі ухвалено всї такі річи, що не псують ся, переховати, а проче продати, хоч би і зі стратою, напр. свічки до освітленя. Соснові щогли (єсть их 300), вже помальовані на червоно, будуть виняті з бруку і переховані під дахом. Вибрано окрему комісію, котра має порозуміти ся з ґен. Дирекцією зелїзниць, чи би не могла брама тріюмфальна стояти і дальше на тім самім місци, на котрім єї збудовано. Вкінци ухвалено заявити ся урядженєм великого концерту при участи товариств співацких, запрошених до виконаня кантат, котрі мали відспівати ся в честь Монарха. Дохід з концерту має бути призначений для бідних міста Львова.
О поцїлуй. Илія К., львівскій фризієр, запізнав вчора двох "бойків" з площі галицкої, бо они схопили єго жінку за руки і хотїли, щоби она их поцїлувала. Панї Єтті не хотїла на се пристати. Стала кричати, а тогди кавалєри від сливок і оріхів — утекли.
Намірене самоубійство. Оногди по полудни служниця 22-лїтна, Мальвина Дудвик, замешкала у Львові, вижила розпущеного вітріолю, з причини якогось непорозуміня зі своїм милим. Єї відвезено сейчас до шпиталю, однак нема надїї, чи буде можна удержати єї при житю. — Піхотинець 15 полку у Львові, Похотиняк, придїлений одному офіцирови до послуги, стрілив до себе вчора рано з карабіну, сховавшись вперід у пивницю. Однак не вдїяв собі мабуть великого лиха, бо куля перейшла лише повз шкіру. На грудях видко два отвори. Зовсїм притомного завезено єго до шпиталю. Причина сего наміреного самоубийства незнана.
Утекла від родичів 16-лїтна Дрезя Вольф, донька горальника Ґедалього Вольфа в Довжанцї, забравши з собою 48 зр. і лист товариства кредит. земского. Дрезя мала поїхати до Львова, де, як догадують ся, хоче вступити до якогось монастиря і дати ся вихрестити. 