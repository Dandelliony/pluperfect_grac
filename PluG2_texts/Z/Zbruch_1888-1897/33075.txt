Опис двірского обіду. — Лови на диких звірів.

Опис двірского обіду подає Nemzet в такій спосіб: Хто раз доступив чести бути гостем цїсаря, зазнасть зараз при вступі до палати приємної несподїванки: заговорюють до него по єго прозвищи. З-відки се знають, лишаєсь тайною; але на запрошеного се дїлає дуже добре, що єго "в дворі" так добре знають. Відтак кажуть єму, чи він буде сидїти на право або на лїво від цїсаря, котрий з ряду, і коло кого. Коли-ж зійдуть ся в сали всї запрошені, то они вже незначно так ґрупують ся як будуть сидїти за столом. В сей спосіб не потреба довго глядати за своїм місцем, коли зачинаєсь обід. Обід зачинаєсь о год. 6-ій і точно о тій годинї виходить цїсар з своїх комнат, а поперед него йде старшій стольник ґр. Волькенштайн. При входї до салї здоровить цїсар присутних по войсковому і всї віддають поклін і зараз засїдають за стіл. Перед кождим стоїть два тарелї — срібний і порцеляновий і потрави наступають так по собі, о скілько до них потреба срібного чи порцелянового тареля. Сидженє за столом єсть упорядковане після ранґи, а між запрошеними послами, делеґатами і т. п. рішає лиш початкова буква имени. Напротив цїсаря сидить старшій стольник. Коло цїсаря, крім спису потрав, лежить плян розміщеня і иметь осіб за столом. Страви подають ся скоро, але що звичайно буває их десять, то і обід треває три чверти години. Цїсар розговорює півголосом з своїми сусїдами. По обідї йде цїсар до сусїдної комнати, за ним поступають гостї і коли уставлять ся в такім порядку, що за столом держить цїсар серкль: до кождого говорить коротко і вислухає відповіди.
Лови на диких звірів випали дуже добре підчас сегорічного сезону зимового в цїлій Европі. Газети ловецкі подають справозданя, з котрих можна добачити збільшенє числа диких звірів в послїдних роках, а именно в Угорщинї, Семигородї і Буковинї. До країв, в котрих єсть ще значне число звірів, треба зачислити Босну і Герцеґовину, бо н. пр. сеї зими в самім лиш повітї травницкім убито 28 медведїв, 115 старих і 45 молодих вовків та виплачено 945 зр. премій. В Россії треба було на лови медведїв і вовків утворити окремі т. зв. войскові команди ловецкі. До таких ловів виховують в Россії осібний рід псів мішанцї з вовків і бульдоґів. Такі мішанцї суть дуже люті і недавно тому лучилось, що в двірскій палатї в Ґатчинї розірвали они на куснї осмилїтного сина одного совітника, коли переходив через подвірє. 