Рух в руских товариствах. — В справі прогульки "Бояна" до Праги.

Рух в руских товариствах.
В Махнівку, селї повіта сокальского, заходами о. I. Черевка, пароха з Корчмина, до котрого Махнівок яко філія приналежить, як і кількох поважаних господарів — заложено читальню [другу в корчминьскій парохії]. Дня 6 н. ст. липня, в празник Рождества св. Іоана Крестителя, відбуло ся вечером торжественне відкритє сеї читальнї.
В присутности численно зібраної замісцевої интеліґенції Впов. о. Паславскій, крилошанин з Белза, при асистї місцевого пароха і Веч. о. К. Кузика, сотрудника з Белза, посвятив прикрашений гарно зеленію будинок громадскій, в котрім містить ся читальня. Потім місцевий парох відкрив засїданє промовою, заохочуючи своїх парохіян теплими словами до численної участи в читальни. Потому наступили деклямації. Обі старші доньки місцевого пароха, панни Евгенія і Олена, дальше из селян Иван Приступа, Онуфрій Заяць і Михайло Гадовскій, виголосили з жаром прекрасні стихи, а посеред деклямацій мав о. Кузик гарний відчит о господарстві. До піднесеня торжества богато причинив ся хор зложений з дївчат і хлопцїв під управою церк. півця корчминьского, п. Захарії Милика.
По короткій, тоастами переплїтаній скромній перекусцї, вся зібрана интеліґенція удалась до місцевого пароха до Корчмина на гостину, а селяне забавлялись до пізної години в читальни. В справі прогульки "Бояна" до Праги.
Запрашаю всїх Вп. участників в цїли спільного пізнаня і порозуміня на день 17 н. ст. липня на годину 11-ту перед полуднем до великої салї "Народного Дому". Там участники дістануть відзнаки. Тим членам тов. "Боян", що всїдають по инших стаціях, висилаю відзнаки, котрі прошу, всїдаючи до ваґонів, носити на верхній одежи, — инакше кондуктори не впустять до ваґонів призначених для "Львівского Бояна". Ваґони ті відзначені синьо-жовтими таблицями з надписію: "Львівскій Боян". Також пригадую тим, що не всїдають у Львові, щоби собі білєт до Живця закупили, а в Живци до мене зголосились в цїли закупна дальших спільних білєтів. Виїзджаємо
зі Львова 17 липня о год. 8.33 вечером
в Стрию станемо 17 липня о год. 10.40 вечер.
в Дрогобичи станемо 17 липня о год. 11.04 в ночи
в Самборі станемо 18 липня о год. 1.01 в ночи
в Хирові станемо 18 липня о год. 1.48 в ночи
в Загірю станемо 18 липня о год. 3.45 в ночи
в Сяноцї станемо 18 липня о год. 4.13 рано
в Яслї станемо 18 липня о год. 6.18 рано
в Стружу станемо 18 липня о год. 7.44 рано
в Нов. Санчи станемо 18 липня о год. 8.57 рано
в Сухій станемо 18 липня о год. 12.59 в пол.
в Живци станемо 18 липня о год. 3.29 в пол.
Пригадую, що за пакунки, котрі не увійдуть у ваґони, треба оплачувати осібно, і се не вчисляєсь в кошти подорожи, а до того кождий з участників мусить сам о пакунки дбати. Хто ще не надіслав білєту свого, прошу відворотною почтою се зробити; надто прошу взяти кілька білєтів на запас з собою. Хто не всїдає у Львові, най мене зараз о тім звістить, щоби я не купив білєту вже ту, бо се було би лише стратою Вп. участника. Адреса наша в Празї від 20 до 25 липня: N. N. clen spolku "Bojan" Praha, mestanska beseda, а у Відня 25 і 26 липня Universitätsplatz Kr. 1. — В. Шухевич. 