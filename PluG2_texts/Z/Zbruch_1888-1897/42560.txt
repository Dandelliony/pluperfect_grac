Сумний стан рускости в Чорткові.

В нашім Чорткові справа руска стоїть нинї так дуже сумно, що справдї, єсли так би дальше мало йти, то місто Чортків для Русинів пропаще, чи там инчими словами: Русини в Чорткові зовсїм звели би ся. А що побоюванє наше не безпідставне, то просимо послухати фактів.
Шкільна молодїж руска — то наша надїя, то будущі обивателї руского краю. Яким духом натхне ся их за-молоду, такимь будуть дихати опісля. А що ви, честні читателї, скажете на се, що в Чорткові руска молодїж шкільна не тілько через цїлий рік що недїлї ходить з латинниками до костела, але навіть анї з кінцем тамтого курсу анї з початком сего року шкільного не було для неї богослуженя в церкві! Ба що більше, першій раз сего року від непамятних часів — для молодежи шкільної, а так само і для ц. к. урядників, для войска і взагалі для прихожан руских не було в рускій церкві богослуженя в день именин цїсаря Франц Іосифа I. До сеї пори завсїгди відбувало ся того дня в рускій церкві богослуженє, на котре приходила молодїж шкільна і ц. к. урядники. В костелї-ж на богослуженю в день цїсарских именин появив ся чортківскій священик рускій і заняв місце на самім чолї коло пана старости.
Що виросте з руских дїтей, коли цїлий рік не заглянуть до церкви, — легко вгадати. Куди ходили за-молоду, будуть ходити і опісля, , а тогдї мабуть не потрібно буде і церкви в Чорткові, бо нї для кого...
В недїлї і свята церковцї наши пусті, а з интеліґенції нїхто нїколи й не загляне — нїби-то нема місця. Ба що вже й казати, коли наш о. адміністратор идуть на службу Божу до церкви, а жена их з доньками — до костела...
Ну, як би так дальше мало йти, то справдї не знати, чи з Русинів в Чорткові колись слїд остане... 