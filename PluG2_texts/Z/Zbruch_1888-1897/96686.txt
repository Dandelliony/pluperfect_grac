◦ ◦ ◦ ◦ ◦ ◦ ◦ ◦ ◦ ◦

На послїднім засїданю видїлу "Просвіти" в суботу під проводом о. А. Тороньского обговорено широко справу закупна дому пп. Леваковских, відчитано важнїйші точки підписаного контракту, поручено тимчасово адміністрацію дому директорови канцелярії "Просвіти" д-ру К. Левицкому і порішено разом з відпоручниками Рускої Бесїди, Бояна, Клюбу Русинок, Ватри і Наукового товариства им. Шевченка виглядати в закупленій каменици відповідні уміщеня. З нинїшним днем перейшла камениця в фактичне посїданє "Просвіти", але перенесенє товариств до неї може наступити аж в осени с. р., бо ще не покінчились позаключувані контракти з партіями. По полагодженю кількох дрібнїйших справ адміністраційних принято до "Просвіти" 37 нових членів.   Повени. Води в Днїстрі що раз більше прибувають і під Журавном стоять 3½ метра по-над найвизшій стан. Між иншими залила вода Мартинів і перервала гостинець під Журавном. В Залїсцях під Жидачевом виносив стан води передвчера 4.86 метра. — З Сянока доносять, що в наслїдок сильних дощів і наглої відморози в горах прибувають води в Сянї. — Величезна повінь навістила Сокальщину. Спокійний звичайно Буг почав в четвер рано нагле прибувати. Пополудни надійшла вість, що вода заливає велике село Сїлець і що небезпечність грізна. Зараз вислано з Сокаля ратункові човна. На другій день вода затопила в Сїлци до 200 будинків і люде мусїли виступити з домів. Ріка розлила ся на 10 кільометрів в ширину. В суботу вода що раз більше прибувала і загрозила міст в Сокали. Найвисшій стан води був в ночи з недїлї на понедїлок і небувалий від 40 лїт стан води виносив висше 7 метрів по-над зеро. Як далеко засягнути оком все під водою. В надрічних селах множество домів в водї, а так само на передмістю "Забуже" а в низше положених частях Сокаля. Так само виступала з берегів ріка Рата і залила милеві простори. — В Кристинополи залила вода цїлковито почтовий уряд і ушкодила почтові пересилки. Крім Сокаля, Кристинополя і Сїлця стоїть під водою Пархач, Добрачин, Завишня і Новий двір.   Санітарні відносини в Галичинї. На санітарні цїли видано в 1893 р. з краєвого фонда 1,204.047 зр. Всї шпиталї в краю мають 4.039 постелей. Недужих було в 1893 р. 50.903, котрі лїчили ся 1,392.328 днїв. Померло 4.377 осіб. Смертність так представляє ся: в краєвих шпиталях виносила она 8.5%, у поліжниць 0.7%, у божевільних 12.3%, у дїтей 25.8%; в провінціяльних шпиталях виносила смертність 7.4%, взагалї-ж у всїх краєвих заведенях 9.2%. Пересїчно тревало лїченє недужих: в краєвих шпиталях 20.8 днїв, в провінціональних 23.7, в заведенях для поліжниць 16.9, в заведенях для божевільних 145, в шпиталях для дїтей 29.5 днїв. Лїченє недужих коштувало пересїчно в краєвих шпиталях 16 зр. 5 кр., в поліжничих заведенях 14 зр. 30 кр., в заведенях для божевільних 123 зр. 42 кр., в шпиталях провінціональних 12 зр. 53 кр.; прокормленє недужого коштувало що-день в краєвих шпиталях 27.5 кр., в провінціяльних 18.4, в поліжничих заведенях 26.2 кр., а в заведенях для божевільних 30.4 кр.   Зі Скалата доносять, що перед кількома тижднями обікрав якійсь незвістний злочинець тамошний уряд податковий, забравши в саме полудне мішок, в котрім було 1867 корон. З-першу упало підозрінє на возьного і єго увязнено, але аж третого дня. По кількох днях підкинено украдені гроші, а возьного увільнено, натомість засуспендовано тамошного поборця податкового.   Огнї. В Вишенцї, городецкого повіта, погорів тартак Фр. Станка вартости 10.000 зр., обезпечений на 6.000 зр. — В Дубщи, бережаньского повіта, згоріли три загороди. Шкода около 4.000 зр. по части обезпечена. — В Ниновичах, ярославского повіта, погоріло шість господарів. Шкода около 3000 зр. по части обезпечена.   Дрібні вісти. Инфлюенца лютить ся сильно у Львові, а ще більше з Чернівцях, де нема майже дому, в котрім не було би хоч одного недужого на сю часто небезпечну недугу. — В Станиславові помер суплєнат ґімназії Ян Яник в 53-ім роцї житя. — В Стрию помер сими днями Алойсій Музика, радний міста і будівничій. — Цїсар санкціонував закон, ухвалений галицким соймом, надаючій громадї Соколів право побирати консумційні додатки від горячих напитків через 5 лїт.   Дѣло 