Вчерашні "русскі" вечерницї. —  Скажений вовк.

Вчерашні "русскі" вечерницї
з сали тов. Frohsinn відбулись і випали правдиво по галицко-русски. Хто давав ті вечерницї, на яку цїль, хто був комітетовим, се може рішив би хиба розписаний в тій цїли конкурс загадковий. Ну, але для таких вечерниць шкода турбувати невинних людей, хотяй би они були і яких собі "убіжденій і воззріній". Знаємо лише тілько, що в вечерку тім взяв корпатративну участь "Львівскій Боян", і вивязав ся з своєї задачі добре, а піснь "Верховино світку ти наш" відспівав навіть дуже добре, так що на загальне жаданє мусїв єї повторити. Очевидна річ, що продукції "Бояна" оправдують лиш "якійсь там" комітет, що осмілив ся стягати публику до готелю Жоржа, щоби там принесли свої лепти на "якусь там добродїтельную цїль". Чому ж "якійсь" комітет той не назвав, на яку именно "добродїтельную цїль"? Та-ж прецїнь публика має право, сли не знає людей, котрі збирають складки на добродїйні цїли, знати бодай, на яку се именно цїль добродїйну? Аматорске представленє "Засади і интриги" випало, помимо удачної гри аматорів, так погано, що могло лиш знеохотити зрітеля, вибути кінця вечерка. Автор тих "засад" винайшов ще одно, окреме від "Червоної Руси" язичіє, котрим списав сі свої засади. Сама штука така собі слабонька, що сам автор, котрий був, видїв і чув тоту "штуку", не хотїв до неї признати ся, а як додамо згадане язичіє, но то більше, думаємо не треба і говорити. Чому-ж питаємось, комітет, коли вже хотїв ущасливити львівску публику руску "русскою" штукою, не вибрав якогось твору россійского, не виучив аматорів россійскої акцентації і так не виступив на дошки? Се певно не було би викликало такого несмаку а комітет "якійсь" був би не виставляв себе на сміх і співжалїнє. Скажений вовк.
Ми доносили вже, що скажений вовк покалїчив в громадах Садаґура Рогізна і Жучка в повітї черновецкім 35 осіб. Часописи буковиньскі Czernowitzer Zeitung і Bukowinaer Nachrichten подають широкі справозданя о тім великім нещастю. Урядові власти занялись поратунком для тілько нещасливих. Сам президент ґр. Паче удав ся в недїлю до Садаґури з совітником д-ром Ключенком, де ветеринар краєвий п. Недвідь предприняв обдукцію вовка. Староста Барлеон поїхав зі своєї сторони до Рогізни з совітником санітарним Каспшицким і ветеринарем краєвим Недвідем. Пригода сама представляє ся в слїдуючій спосіб: Дня 18 с. м. в суботу з-за кордону перейшов через пасовиско від Магалї вовк, маючій 1 або 2 роки, і ишов вздовж гостинця через Садаґуру до Рогізни. По дорозї кидав ся на переходячих і калїчив их по найбільшій части в шию або в лице. Напад виконував так бистро, що виминути було неможливо і так сильно, що у Герша Доненфельда зломив виски а у Василя Мелечука ніс. В Жучцї на сам перед відвідав касарню, влетїв до кухнї і скалїчив там драґона, котрий з початку переполохав ся і аж опісля прийшов до себе, коли острі зуби звірюки вбили ся єму в шию. З відси кидав ся на инші особи, між инчими на халупника Олексу Зварича і скалїчив єго в рамя. Но мимо того сей дуже відважний чоловік постановив гонити за вовком і в тій цїли взяв зі собою зелїзні вилки. Вовк побіг дальше до Рогізни і покалїчив богато осіб. З-відтам звернув ся назад до Садаґури і ту зайшов єму дорогу Зварич з другим чоловіком. і коли вовк кинув ся на товариша, Зварич ударив єго по крижах, по чім було вже легко добити єго. Слїдком за вовком ишов поліцай Ґрінберґ і сторожа нічна з Садаґури. Тая страшна вандрівка вовка тревала лишень пів години. Зараз старано ся подати поратунок нещасливим а найбільше часть з них самі ставили ся того самого дня до Черновець, де подано им першу помоч лїкарску. В понедїлок 20 випалено двайцять девятьом з них рани за помочію апарату Пакеліна. Позаяк сеся метода не дає ще нїякої певности, то рішено вислати тих, котрих рани суть тяжшими, до Будапешту або до Букарешту до лїченя методою Пастера. Букарештеньскій институт Пастера заявив телеграфічно, що прийме их на безплатне поміщенє і буде их лїчити даром. В понедїлок по полудни виправлено 17 покалїчених поспішним поїздом під дозором радного Собковича до Букарешту. Легкі ушкодженя понесло 15 осіб і тих полишено по хатах. Дуже тяжку рану одержала Домініка Глевка з Рогізни, 40-лїтня женщина. Она має ушкодженє на чолї і на вилицях а по тім на носї. Лїва сторона ока і праве лице суть формально подерті. Рівно-ж дуже тяжко ушкоджений професор університету д-р Іосиф Стробль, котрий має рану від укушеня на правій руцї і рану від подертя на лици. Драґон Падура знаходить ся в шпитали війсковім. Не можна однак на певно тепер сказати, чи нема більше зранених, длятого, що деякі маловажать собі зраненя. Рівно-ж підносять сумнїв, чи вовк дїйстно був скажений, але ся потїха не є оправдана бо вже секція виказала, що він не був голодним і не потребував кидатись на людей. Средства ветеринарскі і поліційні предпринято на широкій розмір. В десятьох селах приказало староство повбивати всї коти і пси і розпорядило надглядати добре над домашними звірятами. Часописи зі свого боку предкладають устроювати лови та назначати надгороди за убитє хищників.   