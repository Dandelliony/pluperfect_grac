Раду громадску в Жовкви розвязано.

Раду громадску в Жовкви розвязало намістництво на внесенє краєвого видїлу. Причини сего розвязаня подає львівскій Przegląd такі: Численні зажаленя против громадскої господарки і администрації майном жовківскої громади змусили видїл краєвий зарядити ще в р. 1887 подрібну люстрацію громадскої господарки а вислїд сеї люстрації показався дуже лихим. Бо хотяй громада має значний маєток основний, 3% котрого річний дохід приносить до 30.000 зр., котрі аж надто вистають до веденя порядної господарки громадскої, то за-для безнастанного і консеквентного занедбаня обовязків як ради так і зверхности громадскої запанували в зарядї громади нелад і деморализація. Давнїйше мав магистрат уквалифакованих урядників концептових, касових і манипуляційних, тепер всї ті місця занимають личности нездібні а при тім нема над ними нїякого догляду. Много справ залягає в урядї громадскім на шкоду мешканців. В касї найшла люстрація численні надужитя; залеглости від людей збільшились до значної суми. Дальше пересвідченося, що члени ради громадскої визискують свої становища радних для личних цілий а заключаючи з громадою интереси, не виповнили своїх зобовязань. Фондації Кониньского і Незабитовскої (для рукодїльників) а також і фонд убогих міста Жовкви потерпіли значні шкоди, бо деякі позички, удїлені з тих фондацій, не стягнені ще від р. 1877. Всї важнїйші предприємства і достави громадскі були в руках радних, а рада громадска затвердила не раз гіршу оферту лиш тому, що она вийшла від радного громадского. Не виконувано полиції місцевої, будівничої і санитарної. Все те стверджено ще в р. 1887, але що вже зачалися вибори нової ради громадскої, намістництво вздержалося з розвязанєм ради, бо гадало, що нова рада приверне порядок. В сїчни 1888 р. вибрано нову раду громадску, а коли доконано доповняючих виборів з І. кола в сїчни 1889 р., мала рада потрїбний комплет 36 радних і 18 заступників. Але що нова рада ще доси не уконституовалася, а надто рїшенєм з 3 червня с. р., вздержуючися від вибору асесора громадского, зазначила змаганє, що хоче проволїчи вибір зверхности громадскої і полишити в урядованю давну раду громадску, та коли склад нової ради, до котрої війшла половина давних радних, не дає нї найменшої поруки, що усунеся нелад в управі громадскій, ба навіть можна побоюватись, що всї дотеперїшні надужитя і неправильности будуть вестись і ще, — тому намістництво в силу §.109 гр. зак. гр. розвязало давну, а доси ще урядуючу раду громадску, вибрану в 1882 р., а також і ново вибрану а доси ще неуконституовану раду, вибрану в 1888—1889 р. Для тимчасової управи установлено окремий заряд, а обовязки начальника громади доручило намістництво ц. к. конципистови намістництва п. Едвардови Чермакови. Против сего розвязаня може рада громадска внести відклик до министерства справ внутрїшних до 4 тижднїв, але сей відклик не вздержить зарядженого розвязаня.  