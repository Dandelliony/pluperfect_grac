◦ ◦ ◦ ◦ ◦ ◦ ◦ ◦ ◦ ◦

Народне віче в Старім-містї. Из староміского повіту: Сим повідомляємо, що дня 6-ого н. ст. жовтня сего року відбуде ся народне віче в Старім-містї в сали ради міскої о 12-ій годинї в полудне. Проґрама слїдуюча: 1) теперішне положенє Русинів; 2) вибори до ради повітової; 3) справи громадскі; 4) внесеня членів. — Братя други! Не кличемо до вас шумними заохотами і фразами, а відзиваємось простенько, бо знаємо, що серця всїх нас давно відчувають потребу такого віча, на котрім би ми могли порозуміти ся до спільної акції в оборонї прав наших. Тож покажім, що дїйстно, що на устах те й на дїлї. День 6-ого жовтня буде испитом нашої сили і патріотизму не лише перед лицем противників, але і цїлого світа. Не завстидаймо-ж ся та спішім громадно на місце збору за голосом звона вічевого. За Комітет: Иван Яворскій парох в Стрільбичах. — Василь Волосяньскій міщанин і заступник бурмістра в Старім-містї. — Михайло Зубрицкій парох в Мшанци. — Євстахій Шак господар в Стрільбичах. — Иван Янїв господар в Стрільбичах. — Петро Затварскій господар в Старій-Ропі.   Народне віче в Тернополи. Комітет віча тернопільского видав ось-таку друковану [правописію фонетичною] відозву: "На віче! Братя селяне! Дня 30 лат. [18 руского] вересня 1896 року в середу о першій годинї по полудни відбуде ся в забудованю в міскім городї на Смиковецкім в Тернополи віче, на котрім мусимо порадитись над нашою бідою, над надходячими виборами до ради державної, над окружними війтами, що их тепер хотять завести. Явіть ся, Братя Селяне, як найчисленнїйше. Одні других кличте: На віче! на віче! на віче! — В Тернополи 20 вересня 1896. Д-р Володимир Білиньский. Сафат Шміґер. Иван Білий. Роман Волинець, Гилько Юзвак. Микола Крочак. Микола Южин. Стефан Гарматїй. — Від Подільскої Ради: Дмитро Остапчук, посол сойм. Павло Думка. — Стефан Абрагамовскій. Федько Остапчук. Антін Грицуняк, Петро Ляхович. Іосиф Юзвак. Яцко Остапчук. Адамко Голоїд. Олекса Кардаш. Олекса Сагайдак. Стефан Попович. Луць Керничний. Андрух Гарматюк. Андрух Шмиґельскій.   Довірочні збори руских радикалів відбудуть ся — як довідуємось — в пасажи Гавсмана, в домі робітничім в сали товариства робітників торговельних. Початок нарад завтра, 26-ого с. м. точно о годинї 10-ій рано.   З Коломиї пишуть нам, що по оголошенню вироку в тамошнім процесї о рублї (около півночи в середу сего тиждня — зібрала ся товпа польскої интеліґенції і польских міщан з музикою і приняла вирок, увільняючій редактора Б. Мардиросевича, обявами великої радости. Коли-ж ся товпа [серед котрої знайшов ся і бурмістр п. Витославскій] переходила по-при мешканє д-ра В. Дудикевича, підняла страшний крик "рereat" і свист...   Радник намістництва Ляникевич перебуває від тиждня в Стрию для розслїдів в справі торічних виборів до сойму і списує протоколи з різними людьми.   Огнї. В послїдних днях навістили всхідну Галичину такі пожари: В Жизнемири, бучацкого повіту, погоріло кілька селяньских загород; школа 2.200 зр. необезпечена. — На обшарі двірскім в Стрільчи, городеньского повіту, знищив огонь стайню, а в нїй попекло ся 39 штук рогатої худоби; шкода звиж 10.000 зр. була обезпечена на 4000 зр. Причиною огню був имовірно підпал. — В Яснисках, городецкого повіту згоріло 9 господарств разом з будинками господарскими, а в них погибло також кілька штук худоби; шкода 3500 зр. необезпечена. — Коршма двірска в Мужилові, підгаєцкого повіту, погоріла разом з примежними будинками, имовірно в наслїдок підпалу; шкода 1.200 зр. лише в малій части обезпечена.   Дѣло 