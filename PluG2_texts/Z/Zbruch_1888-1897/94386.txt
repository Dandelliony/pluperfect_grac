◦ ◦ ◦ ◦ ◦ ◦ ◦ ◦ ◦ ◦

На вчерашнім викладї з исторії Руси говорив проф. Грушевскій про Игора та воєнні походи під той час. Слїдуючій відчит відбуде ся по латиньских святах, а то в понедїлок дня 31 н. ст. грудня о годинї 6-ій вечером, а не в середу, як сим разом, бо на той день скликані загальні збори рускої "Бесїди".   На засїданю фільольоґічної секції наукового товариства имени Шевченка дня 13 н. ст. грудня с. р. згадав проф. Ив. Верхратскій про сумну страту директора секції бл. п. д-ра Ом. Огоновского, а члени віддали честь памяти покійного вставши з місць і поручили проф. Верхратскому зладити статью до "Записок" про наукову дїяльність покійника. — Відтак принято до відомости, що п. Ол. Кониській прислав до V. тому "Записок" дальшу частину біоґрафії Т. Шевченка і поручено єї напечатати. — Над справою видавництва матеріялів етноґрафічних вивязалась довга дискусія, а закінчилась внесенєм проф. Грушевского: "Секція рішає печатати науково оброблені статьї етноґрафічні в Записках, а оброблені матеріяли етноґрафічні в окремих книжках". — По удїленю кількох дрібнїйших комунікатів до відомости членів замкнув проф. Верхратскій засїданє, на котре годить ся піднести — прибуло значне число членів. Взагалї замічає ся в послїдних часах у нас більшій интерес, нїж передше до справ наукових і сей відрадний обяв вплине певно на интензивну дїяльність в секціях нашого одинокого наукового товариства.   До видїлу новозаснованого радикального товариства "Поступ" вибрані: Мих. Павлик головою, д-р Ив. Франко заступником голови, Евг. Вацик касієром, Діон. Лукіянович секретарем. Крім того війшли до видїлу: Конст. Бірецкій, Єр. Калитовскій і Исид. Голубович.   Наші старі двацятаки і чотирокрейцарівки курсують ще лиш до 1 н. ст. сїчня 1895, отже вже лиш кілька днїв, длятого кождий повинен их чим скорше позбути ся. Паперові ґульдени будуть курсувати ще до липня 1895 р. а до кінця слїдуючого року буде их можна вимінювати в державних касах.   Нові зелїзницї. Вістник розпоряджень міністерства торговлї оголошує коцесію міністеріяльну, удїлену Тад. Старжиньскому з Деревнї на розпочатє передвступних робіт для будови льокальної зелїзницї з Жовкви до Кристинополя та концесію, удїлену Кар-Леваковскому на розпочатє таких робіт для будови льокальної зелїзницї з Динова через Дубецко до Перемишля і з Кремінної до Сянока.   Міністерство просвіти відписало — як ми свого часу доносила — місту Золочеву шкільні престації на ґімназію почавши від 1882 р. разом з залеглими процентами та увільнило громаду на будуще від плаченя дальших престацій по 4000 зр. річно. Цїла сума відписаних престацій виносить 62.000 зр. В наслїдок того буде могла громада міста Золочева викінчити розпочату перед двома роками будову 6-клясової школи для хлопцїв і дївчат.   Зміна власности. Маєтність Камінку струмилову купив від ґр. Мирової ґр. Андрій Потоцкій за 2,300.000 зр.   Огнї. Дня 16 н. ст. грудня вибух огонь в Делятинї в ринку і знищив пять домів.   Епільоґ процесу о крадїж в тернопільскій щадници відограв ся перед тамошним судом дня 18 н. ст. грудня засудом фотоґрафа Альфреда Силькевича. Як ми вже доносили, зізнав Силькевич під присягою фальшиво, що бачив, як рушникар Шермер підроблював ключ до каси. Прокураторія обжалувала Силькевича о клевету і дня 18 с. м. засудив єго тернопільскій суд на шість місяцїв тяжкої вязницї, заостреної 2-разовим постом в місяци. Обжалований застеріг собі 3 днї часу до надуманя.   Дрібні вісти. Доповняючій вибір одного члена повітової ради в Коломиї з ґрупи міских громад розписаний на день 28 н. ст. сїчня 1895 р. — Сяніцка рада громадска ухвалила затягнути 170.000 зр. позички на сплату давних довгів, на будову женьскої школи і на заснованє міского огорода. — Бурмістром міста Станиславова вибраний знов д-р Шидловскій, заступником бурмістра д-р Німгін, першим платним асесором д-р Конкольняк, а другим Герш Гальперн. — В Теребовли помер кс. Ян Каланевич, пралат Є. Св. папи Льва XIII, почетний крилошанин львівскої латиньскої капітули, кавалєр ордеру Франц Іосифа, віцепрезес повітової ради в Теребовли, почетний горожанин Теребовлї і Язлівця, емеритований декан і парох. Покійний дожив 81 року житя; священиком був 58 лїт. — В Сяноцї стала виходити від 16 н. ст. грудня Gazeta Sanocka, політичний, економічний і літературний тиждневник, під редакцією д-ра Володисл. Блискаля.   Дѣло   