Стрийскі институції финансові. — Гріб з камінної епохи. 

Стрийскі институції финансові. В Стрию суть дві институції финансові: Товариство кредиту і ощадности з ограниченою порукою та каса щаднича. В дописи Kurjer-a Lwowsk-ого представлені згадані институції так: При пожарї в р. 1886 потерпіло много Товариство кредиту, бо много вірительностей на векслях і актах нотаріяльних стратило вартість, через то, що майно довжників було знищено пожаром. Вправдї було в касї 80.000 зр. приватних заощаджених грошей, але их зараз вибрали по огни, а о стягненю вірительностей Товариства не було що і гадати. Тогдї найшлись чотири горожане стрийскі, що позичили Товариству 20.000 зр. безпроцентово і тим способом виратували Товариство від погуби. Товариство віддало позичку за 60 днїв а за р. 1888 виказало 1946 зр. зиску, з чого 100 зр. призначено на добродїйні ціли. Инакше ґаздують в щадничій касї. Касу основала громада для гуманитарних цілей, але тим цілям не відповідає каса, бо дуже часто лучаються в нїй дефравдації. Місто дає поруку своїм цілим маєтком за ту касу, тому коли в р. 1881 тогдїшний касієр вкрав трицять кілька тисячів зр. і до нинї не можна єго викрити, то рада міска удїлила касї 13.800 зр. безпроцентового задатку. За вісїм лїт не віддала каса нїчого з того задатку, хотяй стан финансовий каси єсть досить добрий. З замкненя рахунків за рік 1888 показалося, що на реальностях має каса 107.459 зр. а за самі запавші проценти від той квоти 28.483 зр.; в паперах вартістних ульоковано 49.800 зр., фонд резервовий 17.000 зр., фонд спеціяльний 2493 зр. а зиску було 1631 зр. 44 кр.
Гріб з камінної епохи. На ланах двірских в Городенці, при ораню, на найвисшім місци сего лану, надибано камінну плиту на 30 см. під землею. Плита перешкаджала ораню, тому треба було єї забрати. По відкопаню сеї плити довгої 165 см. а широкої 150 см. показалося, що она накриває гріб, лежачій від всходу на захід. В гробі найдено останки кістяків двох осіб, с. є. зрїлого мужчини і женщини, звернених лицями до всходу. В західній сторонї гробу найдено вістрє молотка зроблене з кременя, в всхідній сторонї черепи начинь глиняних, випалених а між ними останки голови свиньскої з добре захованими зубами. Стїни гробу, високі 75 см., були виложені тонкими плитами камінними а на сподї була така сама одноцільна плита що на верху. Плити камінні походять з Днїстра, віддаленого від Городенки 10 клм. Всї ті викопані предмети зложено на разї в музею городеньскої школи рільничої. 