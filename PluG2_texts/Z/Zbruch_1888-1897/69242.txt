◦ ◦ ◦ ◦ ◦ ◦ ◦ ◦ ◦ ◦

Президент міста Львова видав до мешканцїв відозву з просьбою, щоби при зближаючій ся холєрі публика не лише точно сповняла зарядженя комісій санітарних, але щоби і сама взяла дїяльну участь в заходї над охороною міста перед пошестію і доносила до маґістрату та звертала єго увагу на всякі истнуючі санітарні хиби. В тій цїли будуть уміщені т. зв. скринки жалоб при входї до ратуша і при всїх комісаріятах. До скринок мають ся кидати жалоби, описуючі всякі хиби і непорядки. Крім того взиває президент публику, щоби давала знати фізикатови міскому тою самою дорогою про всі звістні їй случаї заразливих недуг, як: тифа, віспи, дифтерії і т. и.
В справі рускої правописи доносить Neue fr. Presse, що міністер просвіти зарядить заведенє нової, поправленої дотичною анкетою рускої правописи в галицких школах, мимо протестів і аґітації старої партії.
На катедру зоольоґії при черновецкім університетї, опорожнену по помершім врофесорі Ґрабері, предкладає збір професорів того-ж університету слїдуючих кандидатів: Лєнденфельда з Инсбрука, Гайдера з Берлина, Зелинку з Градця і Налєпу з Лінца.
Крадїж. В Бучачи обікрали сими днями касу в бюрі инспектора поліції тамошного маґістрату. Підозрінє паде на маґістратску службу. Доси не заряджено ще нїчого, щоби викрити злодїїв, хоч инспектор поліції подав до маґістрату на рук з самого бурмістра дотичний донос.
Страйк робітників. В Коломиї застановили роботу 400 робітників ткацких, виробляючих жидівскі "талеси" (накритя підчас молитви). Всї страйкуючі зобовязали ся присягою зложеною в біжници при "торі", що витревають при страйку. Жадають они від фабрикантів підвисшеня платнї і зменшеня числа годин працї. В пятницю дня 29 н. ст. липня арештували власти трех робітників, котрих уважали за провідників сего робітницкого руху. Арештованє викликало таке обуренє між страйкуючими, що они напали на один з головних будинків фабричних, повибивали шиби і знищили цїле устроєнє внутрішне. В містї сконсиґновано жандармерію, а численні патролї ходять по улицях.
Повінь. В наслїдок зливи виступили обі Бистрицї під Станиславовом з берегів і залили поля села Хриплина, Чернієва, Хомякова, Тисьменичан і Підлужа. Найстрашнїйша повінь була в Вовчинци і Ямници, де лише дахи було видко з води. Міст збудований на дорозї повітовій Станиславів — Чернїїв дуже ушкоджений. Вода зірвала цїлковито два прясла враз з помостом, а палї поломила, трете прясло звалене.
Спадщина. Окружний суд в Самборі взиває незвістну з назвища дочку замужну якоїсь  Анни Децикевич, щоби зголосилась по записаний для неї бл. п. Юліяном Тхуржницким лєґат на 1000 зр. Куратором єсть д-р Будзиновскій в Самборі.
Женщини лїкарі в Боснї і Герцеговинї. Правительство окупованих країв розписало конкурс на посади державних лїкарів-женщин в містах окружних в интересї мешкаючих там женщин. Державний лїкар-женщина побирає 1000 зр. платнї, 400 зр. додатку активального, 400 зр. кватирового і кошти подорожи. Вимагає ся знаня славяньского язика. Передовсїм будуть увзгляднені кандидатки з Австро-Угорщини, Нїмеччини, Швайцарії, Голяндії і Норвеґії. Поданя треба вносити до 1 н. ст. жовтня до міністерства скарбу для справ Босни і Герцеговини.
Утопив ся в ставі в Воли добростаньскій дня 29 липня капраль 11-го полку артилєрії Іван Чорномаз. Покійний виїхав був з товаришем-жовняром на воду та в серединї ставу вивернули ся з човном і зачали потапати. Другій жовняр доплив щасливо до берега, а Чорномаза тїло неживе витягнено аж на другій день, бо се дїялось сумерком.
Секта Несторіянів перестала истнувати. Як з Персії доносять, перейшов в червни с. р. патріярх несторіяньскій Мар Шіму з цїлою сектою на віру католицку. Архіепископ католицкій в Урміа, монс. Оду, приймив символ віри від Мар Шіму-а, а тепер обїзджає враз з монахами св. Гормасдаса Курдістан і приймає на католицизм прочих Несторіянів. Так скінчила ся схизма, истнуюча вже від 15 віків.
Дрібні вісти. Дня 29 н. ст. липня арештовано в Судовій Вишни покутного писаря, звістну в цїлій околицї пявку, Копеля Літмана, за різні обманьства. — Загальні збори "Кулок рільничих" відбудуть ся дня 5 і 6 н. ст. жовтня в Кракові. 