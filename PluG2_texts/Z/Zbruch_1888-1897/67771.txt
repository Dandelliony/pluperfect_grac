◦ ◦ ◦ ◦ ◦ ◦ ◦ ◦ ◦ ◦

Коло банї другої міскої церкви при Народнім Домі у Львові розпочали ся вже сими днями роботи. Провізоричний дах з банї знято і поставлено руштованє, щоби уставити на бани вязанє з дерева і зелїза.
Намістник ґр. Бадені перевівши люстрацію бережаньского староства, виїхав вчера рано о 6-ій годинї до Підгаєць, куди прибув о годинї 8-ій з рана. Місто було святочно прибране. Намістник люстрував староство, відтак оглянув шпиталь, школу, уряд громадскій і видїл повітовий а зложивши візиту місцевому римо-кат. парохови кс. Кершцї відїхав о 1-ій годинї по полудни до Монастириск, щоби з-відти на Станиславів удати ся до Радовець на Буковинї.
Ректором школи політехнічної у Львові на рік 1892/93 вибрано професора Іосифа Ріхтера. Деканами на шкільні роки 1892/93 і 1893/94 вибрані: професор Юліян Биковскій, для видїлу будови машин і професор Бронислав Павлевскій, для видїлу хемії технічної.
Ректором черновецкого університету на рік шкільний 1892/93 вибраний д-р Омелян Воюцкій.
Ще один процес буковиньскій, стоячій в звязи зі звістними дефравдаціями відбув ся оногди перед віденьским судом краєвим. Прокураторія обжалувала господаря Миколу Майданюка з Потушаницї, що він підчас слїдства, яке вело ся против торговельника худоби Пінкаса Розенцвайґа з Сучави о пачкарство, зложив за намовою Маєра Ваґнера, Герша Ґредінґера і Савини Розенцвайґової фальшиве свідоцтво. Трибунал по переведеній розправі засудив Майданюка і Ваґнера кождого на 4 місяцї вязницї, Гредінґера-же і Розенцвайґів увільнив від обжалованя. На внесенє прокуратора замкнено зараз Майданюка.
Конфіската брошур. Як черновецка Gazeta Polska доносить, Григорій Купчанко, котрий від часу невдалого віча руского в Чернівцях все ще їздить по Буковинї, спровадив собі був з Відня цїлу скриню повну брошур виданих "Благотворительним комітетом" в Россії. Книжки ті прийшли минувшого тиждня до Черновець, але там сконфіскувала их поліція.
Шайка фальшівників грошей. В вижницкім повітї на Буковинї розпущено в послїднім часї богато підроблених 1-реньскових грошей срібних. Жандармерії удало ся зловити одного з тої шайки, а то Дувида Кротінера. Найшла она ще в купі гною в подвірю єго мешканя залізну прасу до вибиваня ґульденів і богато таких-же фальшивих ґульденів з цини.
Як оцїнюють штуку в львівскім урядї акцизовім? Оногди приїхав до Львова черновецким поїздом якійсь маляр з пачкою в руцї. Запитаний що єсть в пацї відповів, що образ. "А то мусите платити," каже акцизник. Дармо боронив ся маляр, що акциза платить ся лиш від віктуалів, мусїв пійти до канцелярії і заплатити, а за се дістав квіток, з-відки дізнав ся, що "за 1 штуку худоби заплатив 15 кр." 