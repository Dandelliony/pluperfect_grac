◦ ◦ ◦ ◦ ◦ ◦ ◦ ◦ ◦ ◦

Похорони пок. Дамяна Гладиловича, під проводом митрата о. Сїнгалевича в сослуженю многих священників, при співі питомцїв дух. семинарії і хору учеників рускої ґімназії та при участи множества знакомих і почитателїв покійника відбули ся нинї пополудни мимо несприяючої погоди, дуже величаво. При вивозї мощей з дому виголосив з балькона пращальне слово посол Ол. Барвіньскій. Перед караваном несено кількадесять вінцїв.
Смерть пок. Дамяна Гладилевича викликала великій жаль між Русинами народовцями, і то не лиш в самім Львові але і на провінції, ба навіть і за кордоном на Українї. 3і всїх сторін надходять телєґрами з кондолєнціями для родини Покійного і для громади народовцїв. Впреосв. Митрополит Сембратович, не могучи взяти участи в походї похороннім задля недиспозиції здоровля, відправив нинї поминальне богослуженє за душу Покійного. В четвер і пятницю при тїлї Покійного відправлено парастаси: о. Чапельскій з питомцями львівскої семинарії духовної та о. Стефанович з учениками семинарії учительскої. Перед домовиною Покійного зложено доси по-над двацять вінцїв. Крім кількох вінцїв від родини, від свояків: Левицких, Цїпановских, відтак від учеників рускої ґімназії з поодиноких кляс, де Покійний був або господарем або вчив предметів шкільних, та від збору учителїв рускої ґімназії — подибуємо вінцї від всїх товариств руских і так: Просвіта "Иніціяторови справ просвітних" — Народна Рада "Ревному народовцеви" — Руска Бесїда "Свому дїяльному членови" — Товариство им. Шевченка "Заслуженому Голові" — Институт св. о. Николая "Свому Добродїєви" — тов. академічне Ватра "Щирому патріотови" — тов. Сїч у Відни "Свому почетному членови" — Руске товариство педаґоґічне "Заслуженому членови"; — відтак видавництво "Дѣла" "Свому основателеви", Руско-народний театр "Покровителеви штуки" — Рускі богослови "Щиро служив Ти справі народній..." — від товаришів Покійного: "Сердечному приятелеви" Барвіньскій, Грушкевич, Гузар, Дїдошак, Чапельскій, "Сердечному побратимови" Юл. Целевич, — від родини Шухевичів. Також єсть один вінець з написею: Szczeremu Rusinowi, wiernemu przyjacielowi, od przyjaciela Polaka. Громада станіславівских Русинів висилає депутацію з пп. Т. Стахевича і Р. Заклиньского, котра зложить на домовинї вінець з написею: "Славному патріотови — Русини Станіславівскі". — Складачі друкарнї тов. им. Шевченка зложили при тій нагодї замість вінця 5 зр. 10 кр. на руки редакції "Дѣла" для бідних учеників. — На похорони зїхало ся значне число товаришів, знакомих і почитателїв Покійного.
О станї здоровля посла Романчука надійшла сегодня до Львова знов відомість, що недужому стає по операції що-раз лучше.
За упокій бл. п. Володимира Барвіньского, відправить ся заходом родини богослуженє поминальне дня 2-го н. ст. лютого (ві второк) о год. 9-тій рано в церкві CC. Василіянок при ул. Зибликевича.
Руско-народний театр під управою Ивана Биберовича уряджує перше представленє в Стрию дня 4 н. ст. лютого. Виставлена буде комічна оперета Янчука "Вихованець". Дальші представленя будуть відбувати ся в суботи, недїлї, вівтірки і четверги. Стрийска і доохрестна публика повинна дбати о те, щоби нашому театрови у Стрию добре поводилось та щоб він міг побути там без страти так довго, як у Станіславові.
"Товариство гарбарів в Угнові" з ограниченою порукою завязало ся дня 26 н. ст. сїчня за иніціятивою п. Олександра Целевича учителя народної школи місцевої а під проводом руско-равского презеса повітового і соймового посла п. Францішка Єнджеєвича. На зборах основателїв явили ся многі властителї більших посїлостей і равскій староста д-р Шумляньскій, котрий навіть приняв вибір на члена надзираючої ради новооснованого товариства. Головою товариства вибрано посла Францішка Єнджеєвича. До дирекції вибрано також п. Ивана Флисовского і п. Даця Лисяка, двох гарбарів угнівских, котрі перед півтора роками яко стіпендисти краєвого видїлу відбули практику в фабричній гарбарни в Ряшеві.
В наслїдок удержавненя зелїзницї Кароля Людвика переведено новий подїл між обсягом дїланя дирекції руху зелїзниць державних у Львові і в Кракові. До округа дирекції краківскої придїлила ґенеральна дирекція просторонь з Кракова до Перемишля (з виключенєм стації в Перемишли) відтак шляхи: Біржанів-Величка, Подленже-Неполомицї, Дембица-Розвадів, Собів-Надбжезє і Ярослав Рава Руска (excl.). До округа дирекції руху у Львові придїлено шляхи: Перемишль-Львів, Львів-Підволочиска, Красне-Радивилів, Рава Руска-Сокаль а крім того шлях Перемишль-Меже-Лаборц враз з шляхом лучачим в Новім Загірю. Для відповідного надзору і консервації шляхів утворено десять секцій по пять для кождої дирекції з осїдком в Кракові, Тарнові, Ряшеві, Новім Санчи, у Львові, Стрию, Станіславові, Перемишли і Чернівцях. Дальше утворено заряди огріваня в Кракові, Ряшові і Перемишли та заряди робітень в Перемишли і Яслї. Заряд огріваня в Яслї знесено. В Перемишли і у Львові утворено по однім маґазинї матеріялів. Звинено дотеперішні уряди руху зелїзничого в Скавинї, Новім Загорю і Посадї Хирівскій а утворено их в Кракові, Тарнові, Ярославі і Перемишли. Яко орґани загального надзору утворено три инспекторати руху в осїдком в Новім Санчи, Перемишли і Чернівцях. Инспекторат в Новім Санчи підлягає дирекції в Кракові а має собі піддані шляхи: Звардонь-Нове Загірє, Новий Санч-Орлів і Загіряни-Горлицї. Инспекторати в Перемишли і Чернівцях підлягають дирекції львівскій. Першій з них обіймає шляхи: Меже-Лаборц, Загірє-Хирів, Перемишль-Львів, Хирів-Стрий і Дрогобич-Борислав. Другій же з розширеним кругом дїланя має під собою шляхи: Неполоківцї-Сучава і всї зелїзницї буковиньскі. На шляхах не підлягаючих згаданим инспекторатам установлено для нагляду над службою руху осібних контрольорів. Обсяг дїланя инспекторату в Чернівцях розширив ся в значній мірі.
Фальшиві срібні реньскі появили ся у Львові і то в значній скількости. Оногди заквестіонувала поліція кілька таких фальсифікатів а за фальшівниками розведено енерґічне слїдство.
Великі маневри подвійні мають після донесеня Reichswehr, відбути ся с. р. в Австрії. Одні з тих маневрів відбуде X-тий перемискій і ХІ-тий львівскій корпус в околици Стрия, другі будуть в полуднево-західній Угорщинї під Пятицерквами. На галицких маневрах має бути цїсар.
Жертви зими. Сими днями замерз в поли селянин з Тустаня, станіславівского повіта, Семко Пташник. Вертаючи з дровами з лїса заїхав в рів, сани вивернули ся і Пташник не міг их сам добути з рова. Длятого ждав на поміч якого переїзджаючого поки не замерз. — Також селянка Анна Світлик з Трійчич, вертаючи з ярмарку в Перемишли, заблудила на полях гнатовицких і там замерзла.
Дрібні вісти. Дня 14 н. ст. лютого відбуде ся в Станіславові вінчанє п. Илії Кокуруза, ґімназіяльного професора з панною Иванною Чачковскою і п. Юліяна Левицкого, окінченого богослова, з панною Антониною Чачковскою. Обі панни суть дочками директора станіславівскої реальної школи п. Іосифа Чачковокого. — Бурмістром міста Коломиї вибрано оногди Якова Аслана. 