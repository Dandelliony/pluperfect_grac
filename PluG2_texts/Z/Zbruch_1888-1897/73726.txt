Закон против пяньства.

Комісія економічна палати послів виготовила своє справозданє з проєкту правительственного закона о здержаню пяньства. Комісія вносить приняти проєкт з деякими змінами, рівнож предкладає кілька резолюцій, котрі доповняють правительственний проєкт.
"Пяньство — говорить ся в справозданю комісії зреферованім пос. Шуклєм — се так интензивне і так дуже в людскій немочи вкорінене лихо, що самі законодатні міри не вдїють против сего нїчого, єсли не можуть заразом числити на дїяльну підпору прочих покликаних до того чинників. Церков і школа, праса і товариства всї ті чинники повинні разом дїлати, щоби вичинити з людского тїла сю ґанґрену алькоголізму. Проєкт закона, обговорений в тім справозданю, може бути лиш одною частію складовою акції зі сторони держави. Для єго доповненя, після гадки комісії, треба, щоби і инші институції причинялись до сеї роботи. Поодинокі резолюції вказують напрям, в котрім повинні дїлати дальше державні власти. Єсли резолюція що-до отвореня заведень лїчничих для піяків і щодо вязненя непоправних, окруженю небезпечних піяків в примусових заведенях працї, опісля єсли резолюція що до віднятя повнолїтности тим особам, котрі своїм пяньством нищать економічне истнованє чи то своє чи свояків, єсли отже ті резолюції зредаґовані дуже осторожно, то се не за-для того, мов би в комісії піднеслись які сумнїви супротив тих постанов і заряджень, признаних загально пожаданими, лиш на жаль за-для свідомости що-до трудних квестій правних, над котрими правительство обовязане добре розважити."
Відтак говорить ся в справозданю про сумні наслїдки надмірного уживаня спіритусових напитків именно про тяжкі психічні переміни, котрі постепенно збільшають ся від легкого роздражненя і гнївливости аж до божевільства піяцкого, паданицї піяцкої і идіотизму. А як раз ті хоробливі зміни, викликані алькоголізмом, переходять більше, анїж всякі инші недуги, на потомність, і з того виходить, що в краю, де ширить ся алькоголізм, наступить напевно деґенерація населеня. Вже з того показує ся потреба акції зі сторони держави против пяньства. Справозданє вказує на спеціяльний закон для Галичини і Буковини з 19 липня 1877 р., відтак на домаганя многих соймів краєвих, щоби законом виступити против "язви горівчаної", вкінци на ухвали 6-го міжнародного конґресу для гіґієни і демоґрафії, котрий радив у Відни в осени 1887 р. і основно занимав ся квестією алькоголю.
Справозданє переходить поодинокі постанови закона. І так на продажу детайлічну спірітуалїв в замкнених посудинах в скількости меншої від 5 літрів треба мати концесію. На кождих 500 душ населеня в громадї можна видати одну концесію на вишинк, на кождих 1000 душ одну концесію на дрібну продажу палених напитків спірітусових. Хто буде придибаний в шинку, в льокали де торгує ся спірітуаліями, на улици і взагалї на публичних місцях в станї очевидного пяньства, або хто на тих місцях приведе другого умисно в стан пяньства, сей буде покараний арештом від трех днїв до одного місяця або карою грошевою від 5 до 50 зр. Так сама кара заложена на шинкаря, котрий дає спірітуалії особам вже пяним або малолїтним, котрі прийшли до шинку без старших осіб; вкінци на особи, котрих занятє з огляду на охорону житя і безпечности инших людей вимагає притомности, а котрі находять ся з станї запитім. Не можна судово домагатись звороту довгу за побрані на кредит напитки в скількости меншій від 5 літрів, єсли беручій на кредит не вирівнав свого попередного довгу. Хто за такій довг каже виставляти собі скрипт або вексель, або хто замість готівки принимає за спірітуалії які річи, именно господарскі продукти, сей буде покараний арештом від одного тиждня до двох місяцїв. Шинкарі не сміють видалити зі свого льокалю запитого чоловіка, котрому подавали напитки, єсли єго стан потребує помочи, так довго, доки не будуть мати певности, що запитий дістанесь до свого дому. Кошти такого транспорту до дому поносить запитий. Хто в однім роцї буде три рази покараний за пяньство, сему може заказати староство аж на час одного року заходити до шинків в місци єго осїдку і найблизшої околицї. Провина против того заказу карає ся арештом від 3 днїв до одного місяця, або грішми від 5 зр. до 50 зр.
Льокалї, де шинкуєсь спірітуалії, мають бути замкнені в суботу від 5-тої години з полудня аж до недїлї з рана, доки не покінчить ся відправа в церкві. Рівно-ж мають бути замкнені шинки підчас богослуженя в торжественні свята. Супротив сеї ухвали комісії поставлено внесенє меншости комісії (внескодавець пос. Козловскій), щоби шинки були замкнені лиш підчас богослуженя в недїлю і торжественні свята, а що до замкненя по полудни в суботу і недїлю мають рішити сойми краєві в окремих законах. Більшість комісії противна сему внесеню, бо хоче вже одним законом унормувати час замиканя шинків, а з другої сторони в алінеах дотичного параґрафу дозволяєсь на виїмки після законодатства поодиноких країв.
Комісія ухвалила сїм резолюцій, щоби правительство виготовило проєкти законів: о унормованю податку від шинкованя і о подїлї сего промислу на дві катеґорії: вишинк і детайлічна продажа; — о основаню заведень лїчничих для піяків і о віддаваню непоправних піяків до заведень примусової працї; — о віднятю повнолїтности піякам, що тратять майно. Взиваєсь відтак правительство, щоби предпринимало несподївано ревізії шинків і шинкованих напитків; щоби підпирало всякі товариства тверезости; щоби дуже рідко видавало концесії на вишинк спірітуаліїв при предприємствах будівляних, цегольнях і фабриках випалюваня вапна; щоби відкликало декрет придворний з 31 мая 1839 для Галичини і Буковини, як довго в тих краях истнує право пропінаційне. 