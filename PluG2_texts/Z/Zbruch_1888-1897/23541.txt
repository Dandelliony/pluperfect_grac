Межинародний конгрес жіночій. — З Яворжна пишуть.

Межинародний конгрес жіночій. Дня 12 липня зачнеся в Парижи під проводом Юл. Симона межинародний конгрес для жіночих робіт і заведень. Генеральна дирекція парискої вистави розсилає проспект сего конгресу і там між иншим сказано: Француске правительство уважало справедливим зробити урядово годне місце на виставі жіночим роботам і институціям. Вже через одно столїтє з дня на день набирає більшого значеня суспільне становище женщини а то за-для либеральних идей і всюди в світї признаних загально принципів гуманности. 3 власної иниціятиви станула новочасна женщина на чолї дїл доброчинности; в науці добула женщина становище майже рівнорядне з мужчиною. Відтак запрошуєся женщин всїх країв, брати участь в нарадах над поправою судьби женщин. Конгрес дїлиться на чотири части: 1. Филянтропія і моральність; 2. педагогія; 3. штука, литература і наука; 4. горожаньске законодавство. Ті женщини, що хотять взяти участь в конгресї, мають прислати 10 франків на адресу касієра Mansais-a до Secretariat du Congres international des oeuyres et instiłutions femines, 21 pas sage Saulnier. В заявленю треба подати имя і прозвище, занятє і адресу. З конгресом буде получена ще библіотека жіноча, в котрій мають бути всї твори, написані коли небудь женщинами, а відтак буде оддана та библіотека до загального ужитку публики. Всї писательки можуть надсилати свої твори під адресою Bibliotheque Wolska, 2 Hue Lafayette.
З Яворжна пишуть, що страйк гірників в копальни братів Ґутманів і Ширинґера треває все дальше. Дванацятий день минає, як 1100 постійних робітників, а з иншими до 2000 перестали робити і мимо интервенції старости не погодились з управою копальнї. Промову старости повитали робітники грімкими окликами в єго честь і заявили, що будуть заховуватись спокійно, але не відступлять від поставлених условій. Робітники жадають: замість 12 годин роботи лиш вісїм; отвирати ями скорше, а не замикати их зараз по 6-тій годинї рано, а тим самим знести кари (1 або 2 зр.) за найменше спізненє; знизити ціну динамиту і пороху, бо при роботах акордових мусять робітники куповати матеріял вибуховий до розбиваня каміня за власні гроші, а заряд копальнї продає им кильо пороху по 60 кр., коли противно в копальнях на прускім Шлеску дістають гірники порох по 24 кр. Робітники заховуються спокійно, але заряд копальнї побоюєся, що між ними настане голод, а до машин власних в копальни треба спроваджувати вуглє з Прус. 