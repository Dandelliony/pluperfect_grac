◦ ◦ ◦ ◦ ◦ ◦ ◦ ◦ ◦ ◦

П. Иван Вашкевич, рускій купець в Перегиньску, потерпів дня 22. червня значну шкоду через пожар, котрий знищив дах на цїлім домі. Склеп і движимі річи уратовано, але через виношенє і вогкість богато з того попсуло ся. Шкода виносить около 700 зр.
Шкоди від граду і т. п. елементарних нещасть мусять потерпівші після найновійшого обовязуючого закона зголошувати до вісїм днїв в ц. к. старостві, — на що звертаємо увагу пошкодованих.
Град величини гусячого яйця навістив уже в-друге сего року село Нуще, золочівского повіта, і знищив всї засїви, що о жнивах нема що й гадати. І сїножати зовсїм замулені так, що й на сїно нема надїї. Селяне в роспуцї і гадають лиш о еміґрації. Дня 22 н. ст. мая виїхали з Нуща до Бразилії 43 особи, а тепер готово вивандрувати все, що жиє.
Копець унії Люблиньскої на Високім замку у Львові не видержав довшої слоти і розмокши, почав валити ся. Уже перед кількома місяцями пук був від північної сторони з гори до споду і богато коштувало труду, щоби запобігти руїнї — треба було в тім місци предприняти основну каменарску роботу, — аж ось тепер знов від сторони західної розсунулась що-найменше одна шеста часть ширини кіпця аж до долу враз з підмурованєм... Богато десяток тисяч коштує той копець, для наданя єму тревалости обмуровано єго довкола, та й се не помагає. Довша слота розсуває єго і валить обмурованє. Винен тому очевидно матеріял, з якого висипано копець. Справедливо говорили наші селяне, коли раз, з нагоди приїзду на народне віче, пійшли подивитись на копець унії Люблиньскої: "Хто годен — казали — збудувати гору з піску?"
Печатанє "Часописи Правничої", під редакцією адвоката д-ра Костя Левицкого, за першій піврік 1891 року уже кінчить ся (в 6 аркушах друку), а в перших днях липня розішле ся лише тим передплатникам, котрі вирівнали залеглости за час минувшій і зложили передплату вже на сей рік. Тож передплатники тої часописи зволять поспішити з вирівнанєм залеглостей і присилкою передплати на рік 1891-ий.
Цїсарске признанє за переведенє великого процесу вадовицкого против еміґраційних аґентів одержали: предсїдатель трибуналу в тім процесї совітник Ив. Липка, прокуратор д-р Огневскій і судья слїдчій, Іос. Сулковскій.
Дрібні вісти. Цїсар дарував громадї Вільшаник, повіта самбірского, 100 зр. на внутрішне урядженє церкви. — В Кракові відбувають ся тепер межинародні перегони. — Величезний огонь знищив 18 н. ст. червня місто Симферополь в Кримі і наробив шкоди на 300.000 рублїв. 