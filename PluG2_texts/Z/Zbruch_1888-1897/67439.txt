◦ ◦ ◦ ◦ ◦ ◦ ◦ ◦ ◦ ◦

Видїл комітету, вибраного для розгляду статутів руского товариства ґімнастичного — має честь запросити всїх членів того-ж комітету на засїданє, котре відбуде ся в суботу дня 18 с. м. о 8 год. вечером в комнатах товариства "Зоря" при ул. Краківскій ч. 17. Комітет сей складає ся з 19 членів а ввійшли до него пп. Лаврівскій, д-р Ол. Кулачковскій, Вол. Коцовскій, Венгринович, Ник. Шухевич, д-р Федак, Стадниченко, Сембратович, Яричевскій, Богачевскій, Згурскій, Витковицкій, Иляр. Огоновскій, Шевчук, Кирчів, Пшепюрскій, Грушкевич, Франчук і Вас. Нагірний. — Всїх тих панів просить ся усильно, щоби зводили на засїданє явитись.
Процес Анни Павликівної [сестри п. Михайла Павлика, співредактора "Народа"] відбув ся в Чернівцях дня 14 с. м. перед звичайним трибуналом, котрому проводив совітник Сидор Винницкій. Ожаловував прокуратор Кунен, а обжаловану боронив адвокат з Коломиї д-р Северин Данилович. Акт обжалованя закинув 36-лїтній Аннї Павликівній, котра від шістьох лїт яко швачка поселила ся в Чернівцях, що она, яко емісарка руского сторонництва соціялістичного в Галичинї, ширила межи черновецкою верствою робітничою засади деструктивні, идеї погубні, звернені против найвисших основ суспільного ладу і устрою державного. Трибунал, по переведеній розправі засудив Анну Павликівну на шість тижднїв вязницї.
Несподївана візитація. Намістник ґр. Бадені і маршалок краєвий кн. Сангушко приїхали сими днями несподївано до Дроговижа, щоби оглянути там заведенє ґр. Скарбка. Куратора фундації не було в Дроговижи і обох достойників проводив по заведеню директор п. Влодек. Инспекція, як кажуть, випала некористно. Именно показало ся що дотеперішний куратор не удержує институції на висотї своєї задачі та що треба подумати над усуненєм пануючих в заведеню невідрадних відносин.
Польске свято Божого Тїла не відбуло ся вчера зі звичайним торжеством, а то задля непостійної погоди. Службу божу відправив в катедрі архіепископ Моравскій. Процесія відбуда ся в серединї костела.
Торговля живим товаром. В суботу дня 11 н. ст. червня приїхало з Туреччини до Львова около 60 молодих женщин, вивезених з Галичини, жидівскими торговцями і проданих в Царгородї до домів розпусти. Женщини ті були відставлені до Галичини на рахунок австрійского посольства в Царгородї і прибувши до Львова вислані до місць их приналежности.
Самоубійство. Вчера перед полуднем скочив з вікна другого поверха в касарни на цитадели у Львові вояк 30 полку піх. По кількох мінутах нещастний закінчив житє.
Град. З Черновець доносять, що в околици Сучави упали величезні гради і наробили великої шкоди в засївах.
Дрібні вісти. Міністер просвіти надав приватній євангеличній школї у Львові право школи публичної. 