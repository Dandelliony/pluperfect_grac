Огнї.

В Кропивнику старім, коло Східниці, пов. дрогобицкого, погорїли в сїм місяци будинки парохіяльні. Крім помешканя не лишилось більше будинків, і тамошний парох о. І. Яросевич потерпів значну страту. Будинки були убезпечені в краківскім товаристві, котре зараз заликвидовало шкоду, хотяй ще не була заплачена премія за сей рік.  — З над Збруча пишуть нам: В Панівцях, пов. борщівского, знищив пожар дня 11 мая, при сильнім вітрї перекидаючи огонь на дальші хати, чотири газдівства з цілим майном і всїми будинками господарскими а у того господаря, де займився огонь, згорїла шопа, кошниці і солома. Шкода велика, не убезпечена нї в найменшій части. Догадуються, що причиною огню була неосторожність дїтей. При ратунку відзначилися: Впов. о. Адам Лоєвскій, сотрудник з Дзвинячки і господарї Гаврило Шелест, Микита Кушнїр, Кость Наменюк та Грицько Головатчук. Поміч для погорїльців конче потрїбна. Дня 19 н. ст. мая о півночи займився огонь в Хлїбовичах Великих, пов. бобрецкого, і знищив два доми з будинками господарскими і ще два будинки господарскі двох других господарїв. Кром безрог погибло в огни шість штук худоби. Двом першим селянам згорїли в хатах всї движимости і одїж, так що они майже все стратили. Огонь займився з незвістної причини в хатї одного селянина і був-би знищив напевно церков і будинки парохіяльні, коби не скора і енергична поміч начальника стації зелїзниці та управителя фільварку. — З-під Перемишля пишуть нам: Осторожно з огнем при теперїшній посусї! Дня 20. мая в понедїлок около 10-години перед полуднем в селї Гурку коло Перемишля вийшла одна ґаздиня зі огнем до стайнї, щоби підкурити корову, котра положилася. Підкуривши пішла до хати. А коли по короткій хвили вийшла з хати, щоби до тої корови подивитися, узрїла уже свою стайню в поломіни. При погодї і легкім вітрї затлилися сейчас сусїдні господарства, — і в годинї погорїло 13 господарїв а 28 будинків. Було-би більше згорїло, коли-б були не спинили вояки з "форту" турецкого тим способом, що чим скорше розібрали кілька будинків в напрямі огню. Розумієся, що шкода значна і в малій лиш части убезпечена. А через що се нещастє? — через забобон жіночій, яких богато межи сельским народом і через неосторожність з огнем. — В селї Городищи, пов. бережаньского, за-для неосторожного паленя в пекарскій печи, займився огонь в одній загородї селяньскій, котра згорїла до тла. При ратованю рїчей погибли два селяне в огни; один хотїв позабирати і винести з хати постїль і скриню, а другій кинувся до комори, де були кожухи. Огонь, що в одній хвили обгорнув цілу хату, загородив нещасним всї виходи, а серед великого крику людей, що збіглись на ратунок, і серед трїскоту поломени не можна було почути крику бідних селян. Коли вже 131 хата згорїла а на місци лишились недогарки, видістали відтам тїла селян, спалені на уголь. Оден полишив жінку і шестеро дїтей, другій жінку і двоє дїтей, а оба були найбіднїйшими господарями в селї. — По пожари Олешич і Поморян приходиться записати нам в огневій хрониці третій з ряду більшій огонь в місточку Чешанові. Дня 9 (21) мая переводив староста разом з зверхностію громадскою ревизію домів, особливо в жидівскій части міста, в т. зв. "Воли за церквою", чи заховані всякі осторожности на случай огню. В дві години по відходї комисії займився огонь в однім жидівскім домі і скоро захопив нову божницю муровану, відтак стару божницю, лазню і нотаріят. Завізвано телеграфично сторожи огневі з Олешич і Любачова, але за для великої посухи не можна було нести відповідної помочи. Огонь розширився аж по церков, обгорнувшу цілу полудневу часть Волї. Войско, жандармерія і сїльскі сторожи огневі змогли якось уратувати церков і припираючі до неї крами жидівскі. Згорїло 100 будинків і 70 родин стало бідаками, в тім числї 25 христіян, а між ними 4 Русини. Акти нотаря виратовано, але за то всї єго движимости, убезпечені, погорїли. Говорять, що огонь підложено, хотяй не виключена звичайна у нас неосторожність. — В половинї мая приходиться нам записати так много нещасть, а ту перед нами ще лїто і зловіща осїнь!    