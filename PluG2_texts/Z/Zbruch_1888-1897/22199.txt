◦ ◦ ◦ ◦ ◦ ◦ ◦ ◦ ◦ ◦

Беззворотні субвенції удїлив краєвий видїл видїлови повітовому в Бродах на будову повітової дороги з Бродів до Тернополя в сумі 14.000 зр.; видїлови повітовому в Косові на будову громадских доріг Косів-Жабьє і Кути-Гринява 4000 зр.; видїлови повітовому в Золочеві на будову громадскої дороги з Красного до Борткова 3000 зр.; видїлови повітовому в Жидачеві на будову мосту на рїці Стрию на громадскій дорозї під Жидачевом яко беззворотну підмогу 2000 зр., а яко безпроцентову позичку 8000 зр.; видїлови повітовому в Ланьцутї на будову повітової дороги з Ланьцута до Лежайска 6000 зр.
Огонь. В недїлю між 9 а 10 годиною, коли всї господарї разом з родинами були в церкви на богослуженю і лиш дїти полишились дома, займився в Болестрашичах, пов. перемиского, огонь з незвістної доси причини і знищив при сильнім вітрї 16 господарств селяньских з всїми будинками та засобами збіжа і паші. Худоба була в поли, шкода значна, бо лиш шість господарїв було убезпечених.
"Газета Надднїстряньска", двотиждневник политично-суспільний, виходячій в Дрогобичи від шести лїт під редакцією п. Едмунда Леона Солецкого, перестала від 1 мая виходити на час необмежений, з тої причини, що відвічальний редактор, засуджений ц. к. судом окружним в Самборї за оскорбу маєстату на кару 6-місячної вязниці, зголосив жалобу неважности і мусить весь час вільний від занятя фахового (инжинерского) обернути на виготовленє і переведенє своєї личної оборони. Бажаємо доброго успїху редакторови "Газет-и Надднїстряньскої", котра все дуже прихильно відносилася до Русинів і до справ руских!
До лицитації Закопаного стануло вчера в Новім Санчи кілька партій, і так: Товариство охорони Татрів, галицкій фонд религійний, д-р Колішер і Яков Ґольдфінґер, котрий був закупив Закопане на першій лицитації. Коли на лицитації дійшли до суми 420.000 зр., приступив ще д-р Реттінґер з Кракова в имени гр. Вол. Замойского і зложив вадіюм. Лицитація закінчилась тим, що Закопане купив д-р Реттінґер для гр. Замойского за 460.002 зр. Товариство охорони Татрів, котре зібрало акціями лиш 70.000 зр., лицитовало до висоти 425.000 зр., а тепер достануть всї акціонери назад свої гроші. Вісти, мов-то архикн. Альбрехт хотїв купити Закопане, показались неправдивими. 