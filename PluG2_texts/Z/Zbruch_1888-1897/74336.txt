Письма з Відня.

[Ситуація парляментарна. — Рускій клюб. — Справа продажи соли в Галичинї.]
Ситуація парляментарна у Відни стає що-раз труднїйша. Дотеперішна більшість розбила ся. Дня 22 н. ст. падолиста, при голосованю над наганою для посла Менґера, утворила ся була хвилево знов давна більшість з клюбів польского, консервативного і ческого против лївицї, але надармо взивав кн. Шварценберґ молодо-Чехів, щоби уможливили утворити таку коаліцію постійну. В десять днїв потім появила ся коаліція зовсїм инша, доси небувала, передовсїм на некористь правительства. В протягу одного тиждня, від 2-го до 9-го грудня, проявила ся тая коаліція три рази: при голосованю над фондом діспозиційним, над отворенєм діскусії по відповіди правительства на интерпеляції в справі райхенберґскій і над отворенєм діскусії на интерпеляцію Ґесмана в справі контролї правительстра над товариствами асекураційними. Остатним разом до нїмецкої лївицї, нїмецких націоналів і молодо-Чехів прилучили ся ще й антісеміти, котрі сим разом і взяли иніціятиву, а нїмецка лївиця не вагала ся голосувати в користь свого найзавзятїйшого ворога. Розуміє ся само собою, що так супротивні межи собою елєменти не можуть творити постійної коаліції і сталої більшости, однак заходить небезпечність, що ті елєменти не тілько в дрібних, як доси, але і в важнїйших справах готові лучити ся з собою против правительства, хоч-би зараз потім в другій якій справі мали знов межи собою воювати. А навіть і лученє в дрібних справах єсть для правильного ходу парляментарної дїяльности шкідливе, оно майже унеможливлює правильну і успішну дїяльність парляменту можливостію безнастанних збочень і случаїв инціденційних.
Длятого що-раз голоснїйше виступають вісти о розвязаню парляменту, яко єдинім способі виходу з теперішної ситуації. Але чи поможе сей спосіб? Очевидно, нові вибори мусїли би переводити ся під окликом: "против лївицї" [перед двома роками відбували ся під окликом: "за лївицею"]. І дїйстно, можна припускати, що нїмецка лївиця, хоч як она тепер бундючить ся і надробляє міною, стратила би досить значне число мандатів. Але в чию користь? Скористати могли би, в найлучшім случаю, нїмецкі націонали, антісеміти і консерватисти. Сі треті були би одні пожадані теперішному правительству і висшим сферам, котрі по рішучій побідї лібералізму в Угорщинї бажали би тим більше переваги консерватизму в Австрії, але консерватистів вийшло би мабуть найменше по упадку лївицї. Зросту-ж нїмецких націоналів, против котрих вимірена була акція правительства в Райхенберзї, правительство не може бажати, а антісеміти — се непевні і досить небезпечні аліянти. Упадку молодо-Чехів ледви чи може правительство надїятись; радше і тих кілька мандатів, які ще мають старо-Чехи, именно в Моравії, готові попасти в руки молодо-Чехів. Ситуація для правительства полїпшилась би тілько тогдї, коли-б ліберальні посли з більших посїлостей, котрі тепер находять ся в клюбі нїмецкої лївицї і там суть більше консервативно-уміркованим елєментом, по нових виборах відлучили ся від прочої лївицї і зблизили ся до правительства. Єсли би правительство дїйство взяло ся до розвязаня теперішної ради державної, то робило би се именно в надїї на перетягненє сих послів. Чи і о скілько ся надїя оправдана, годї тепер сказати на певно.
Ситуація могла-б і без розвязаня парляменту змінити ся, коли-б лївиця схотїла назад поєднати ся з правительством, — але на то не заносить ся. Ґр. Таффе мав по голосованю лївицї против діспозиційного фонду сказати: Май muss die Linke aushungern. А найновійші міри правительства, именно рішенє, котрим міста Ціллі а Целовець [Klagenfurt], уважані Нїмцями доси за чисто-нїмецкі, узнано за мішані і дістали приказ на словеньскі поданя відповідати в словеньскім язицї, збільшили ще розяренє Нїмцїв. Нинї лївиця має засїданє клюбу, на котрім має рішити о своїй дальшій акції парляментарній і своїм становищи супротив правительства. Здаєть ся, що Нїмцї ще все не стратили надїї на приєднанє для себе польского "кола", хоч від того-ж "кола" дістали кілька разів досить рішучу відправу і хоч загально звістно, що "коло" не поступить против волї правительства.
Рускій клюб дістав з кількох деканатів письма, взиваючі єго до виступленя в оборонї руского духовеньства против закидів звістного рескрипту. Клюб зараз по появі того рескрипту застановляв ся над тою справою, однак постановив ждати на иніціятиву самого духовеньства, не маючи певности, чи єго интервенція була би духовеньству пожадана. Тепер, маючи письма, хоч доси нечисленні, від духовеньства, удав ся по близші информації, щоби після тих поробити одвітні кроки. Рускі посли готові завсїгди виступити в оборонї покривджених, однакож треба, щоби покривджені зголошували ся з своїми кривдами, як се дїєсь у всїх народів, а не спускали ся виключно на своїх заступників, утрудняючи им акцію своєю бездїльностію.
Як звістно, роблять ся в Галичинї з різних сторін заходи, щоби продаж соли уладити так, аби цїна єї була як найменша, постійна і не підвисшувала ся довільно. О розпродаж соли старає ся заложене перед роком у Львові Towarzystwo handlowe для цїлого краю, потім подала о се "Народна Торговля" для своїх складів, наконець заходить Ся видїл краєвий з иніціятиви сойму — і член видїлу п. Романович конферував в тій справі ще в місяци жовтни з міністерством скарбу. Отже міністерство стоїть на тім становищи, що всякій монополь мусить бути виключений, видїлови краєвому готово оно дати більшу часть розпродажи, але тілько, як всїм иншим сторонам і як доси все було, за зложенєм відповідної кавції, а дрібну решту иншим зголосившим ся [розуміє ся, також за кавцією]. Як-би не прийшло до угоди з видїлом краєвим [а на се не дуже заносить ся], то на кількох [шістьох] головнїйших пунктах зелїзниця державна устроїла би розпродаж соли, як то єсть в декотрих инших провінціях. 