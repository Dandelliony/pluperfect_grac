Право голосованя женщин.

В анґлійскім парляментї поставив посол Ролліт внесенє, щоби признати право голосованя незамужним женщинам. Гадки послів низшої палати що-до того внесеня були подїлені: одні хотїли признати право голосованя женщинам, другі були противні тому, а ліверпульскій посол Самуїл Смайт поставив внесенє: перейти над білем Ролліта до порядку дневного. Вкінци, як вже відомо, низша палата відкинула незначною більшостію голосів біль Ролліта, — а до тої ухвали певно не мало причинив ся голос Ґлєдстона, сего Нестора анґлійских мужів державних.
Ґлєдстон оголосив свої погляди на квестію удїленя женщинам права голосованя в формі відкритого письма до Самуїла Смайта. Се письмо вийшло окремою, невеличкою, бо лиш о пяти сторонах, брошуркою. З огляду на вагу самої квестії і так поважний голос годить ся близше познакомити читателїв з тою брошуркою.
І так найперше Ґлєдстон противний внесеню Ролліта за-для того, що внесенє відносить ся лиш до незамужних женщин, значить ся має надто тїсно обмежений круг, бо вилучає всї замужні женщини від права голосованя. А чейже замужні женщини анї не менше розумне, интеліґентні або честні від своїх незамужних посестер; противно, замужні женщини відграють важнїйшу ролю в суспільнім житю, бо их цїле житє вже одвічальне і они мають виповняти дуже важні обовязки.
Однак сі замітки Ґлєдстона відносять ся лиш спеціяльно против внесеня Ролліта; о много поважнїйші уваги підносить він що-до загальної квестії, чи женщинам взагалї треба удїлити права голосованя.
Ще нїколи — каже Ґлєдстон — не бачив я подібного до сего случаю, щоби право голосованя мало удїлитись так великій верстві осіб, в котрій більшість интересованих цїлком рівнодушно відносить ся до тої квестії. А в теперішнім случаю треба й се примітити, що крім тих женщин, котрі відносять ся рівнодушно до тої справи, єсть ще велике число женщин, і то дуже розумних, интеліґентних і знатних, котрі рішучо противні удїленю женщинам права голосованя. Чи-ж супротив того не признасть кождий безсторонний чоловік, що для так важної справи, котра мусїла би змінити основно цїлий соціяльний устрій женщин, треба найперше згоди самих женщин? З того виходить, що цїла квестія ще нездозріла і не добре обговорена, щоби єї рішати в парляментї; найперше треба квестію права голосованя женщин поставити яко проґрамовий предмет дискусії на передвиборчих зборах і вічах, а відтак аж виступити з нею перед парлямент.
Наслїдки удїленя женщинам права голосованя були би величезні. Индівідуальність женщини зрівналась би в наслїдок того цїлком з индівідуальностію мужчини. Давнїйше була в Анґлії різниця між активним а пасивним правом вибору, се значить, можна було вибирати члена парляменту але самому не можна було бути вибраним. Тепер же нема тої різницї. Право женщини вибирати члена парляменту, мусїло би заразом містити в собі і таке право, що женщина могла-би бути вибрана на члена парляменту; се-ж право містить в собі ще дальше право, именно що женщина могла би обняти кождий уряд державний, могла би стати членом правительства, кабінету. Годї заперечити, що по всї часи були женщини, котрі мали индівідуальні здібности до кождого уряду державного, так само як все були такі люде, котрі ще перед осягненєм повнолїтности лїпше виповнили би свої горожаньскі обовязки, анїж многі повнолїтні. Однак з тих виїмок не можна ще заключати на загальне правило.
А в тім случаю що-до удїленя женщинам права голову різіко ще більше як в кождім иншім гипотечнім примірі. Вже сам Сотворитель установив постійну, незмінну і величезну різницю в типах обох полів. Різниця опираєсь не на соціяльних, змінних і елястичних причинах, а на природних і фізичних. Не буде він розсуджати, для котрого пола призначена висша а для котрого низша задача, але що годї не признати величезної різницї між полами, то треба добре подумати, заки ухвалить ся, що один пол має залишити призначену єму задачу а переняти задачу другого пола. Ухвалою права голосованя нарушить ся ще і иншій, далеко важнїйшій і святїйшій круг дїланя женщин, именно святий, основний устрій родинний, а заразом можна би на гірше змінити всї відносини домашного житя.
"Не бою ся — кінчить Ґлєдстон — щоби женщина загорнула власть мужчини, але бою ся, що подамо женщинам нагоду закинути нїжність, чистоту і шляхотність их природи, ті всї прикмети, котрі суть жерелами их теперішної власти. Признаю, що ми, припустивши женщини до університетів і до різного рода занять фахових, повинні дальше ити; але ті всї уступки то лиш тїнь супротив внесеня Ролліта, бо они ще не пруть женщини в розгар публичного житя. Моя задача, робити все для женщини, в чім лиш нема нїякої небезпечности і закиду, але не перехоплюватись наперед, доки не зважить ся всїх наслїдків того кроку." 