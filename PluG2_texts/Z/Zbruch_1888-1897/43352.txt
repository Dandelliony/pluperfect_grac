З Коломийщини.

8 жовтня с. р. перед відйіздом посла соймового, дра Окуневского на сегорічну сесію соймову, зібрався у дра Даниловича кружок виднійших селян з нашого повіту (23) і інтелігенціі (2 священники і 4 світскі), щоби відйіжджаючому послови дати інформацію про справи повіту. Наради відбулися під проводом о. Крушельницкого, віце-маршалка нашоі ради повітовоі. На самім початку заявив посол, що передовсім отсими справами займеся в соймі: внесе інтерпеляцію до правительства в справі непотрібного висиланя війска до Гвіздця для усмиреня мнимого бунту селян і процесів з тим фактом звязаних, а також в справі розвязаня відбувшихся в Коломиі зборів "Просвіти"; далі обіцяв посол енергійно підпирати справу підвисшеня оплати за форшпани, котру то справу підніс посол на передній сесіі на внесок тутешного селянина Василя Варчука з Печеніжина, а в кінці заявив посол, що старатися буде, щоби на індемнізацію панщизняну позички не затягати, але щоби індемнізацію як найскорше сплатити і справи тоі позбутися. Селине також заявили, що годяться з тим, щоби через позичку краєву сплату індемнізаціі на довший час не розтягати, але волілиби, хотьби з більшими жертвами, раз уже сплатити і збутися тоі "панщини"..
Опісля розпочалися наради над поодинокими справами, котрі зібрані послови поручали. О. Крушельницкий підніс справу регуляціі Прута і поручив послови, щоби тою справою, котра для коломийского повіту має дуже велику вагу, бо виливи Прута роблять величезні шкоди, — як найщирійшу занявся, бо довголітні заходи виділу повітового в тій справі доси нічого не вдіяли. Присутні постановили, щоби всі надпрутскі громади Коломийского і Снятинского повіту вносили в тій справі петиціі до сойму.
Цікава була, далі, нарада над закупном грунтів через громади. Селянин Петро Мелник підніс, щоби камера відпродувала громадам толоки, котрі і так колись громади вживали. О. Войнаровский закинув, що ліпше би було, аби грунтів не купувати на громадску власність, але розпарцелювати між поодиноких селян, бо грунт в руках господаря більшу користь приносить, як в руках громади. Мимо того, що о. Войнаровский говорив о недбалости наших громад і поступовій господарці Німців, котрі не мають громадских толік, але увесь грунт розділюють, — то однако всі присутні селяне однодушно заявили, що коли викупляти від камери чи в дідичів, то лишень на спільну громадску власність. Селяне зовсім справедливо говорили, що парцеляція спомагає лише богачів, а на спільній толоці, то бідний може хоть худобинку собі пасти. На закид о. Войнаровского, що при парцеляціі грунту кождий господар може свій кавалок грунту дітем лишити, а при спільности громадскій іде на чужих, відповіли селяне (Никола Семчич, Іван Оленюк і др.), що власне громадский грунт безпечнійше доховався до дітей, ніж грунт розпарцельований, бо поодиноких господарів лекше жиди та банки зліцитують, ніж громаду. Коли зважимо, що зібрані селяне були по більшій части що-найзаможнійші і що навіть вони за громадскою спільностію і за долею бідних обставали, то ся розправа є найліпшим свідоцтвом, що почутє спільности громадскоі сильне у наших селян і що хотьби де такого почутя і не було хотьби панувала крайна індівідуальність то теперішні обставини економічні сами пруть сільский нарід до спільности. При сій справі піднесено також, щоби банк краєвий лекше і під ліпшими умовами давав позички на закупно грунтів, а о. Войнаровский підніс, що нам би конче треба такоі інституціі, як селянский банк у Росіі, котрий 90% ціни купна грунту селянам на закупно позичає.
Довша бесіда розвинулася також над проєктом краєвого закона санітарного. Селяне, як Василь Сулятицкий, Іван Вихтюк і інші стояли все при тім, що у нас люде по селах мруть більше з нужди, як з недостачі лікарского дозору і що заведенє громадских лікарів наложить лише тягар на громади, а великого хісна не буде, бо панскі лікарі і так не дуже щиро будуть займатися здоровєм селян. Врешті, на внесок о Крушельницкого, порішили збори, щоби посол старався, аби на случай заведеня громадских лікарів, удержанє йіх пішло на кошт держави, а на внесок дра Даниловича, щоби громадам запевнено як найбільший вплив при іменованю тих лікарів.
Крім сих справ обговорювано ще проєкт нового закона для малих міст і місточок, при чім Василь Варчук с Печеніжина підніс коштовність міского заряду і поручив послови старатися, щоби новий закон не покладав ще більших тягарів і не творив посад для неробів на кошт громадский. Нарешті Кирило Геник і многі селяне обговорювали справу вивозу дерева з лісів камеральних і достави шутру на дороги, і заявили бажанє, щоби ті роботи віддавано прямо громадам, а не жидам шпекулянтам, котрі відтак селян визискують.
Крім тих зборів у Коломиі, зайіздив іще др. Окуневский, для порозуміня з виборцями, до Балинець, Трофанівки, Остапковець і до Яблонова. Всюди селяне представляли своі місцеві справи і жалоби, а в Яблонові напр. найбільше напирали на те, щоби уряд громадский вибирано, так як давнішнє, на три роки а не на шість, бо чим довше війти урядують, тим більше стаються самовільними і на голос громади не дбають.
В загалі, під коли в нашій Коломийщині почалося всі справи обговорювати разом з селянами на всіляких зборах, то став очивидний поступ селян в розвою політичнім. Чим раз більший круг селян займався справами політичними і економічними, і починають йіх чим раз ліпше розуміти. Тому-ж то всякі збори, віча, справозданя і публичне обговорюванє разом з селянами усяких справ, повинни у нас раз-у-раз, по цілім краю, устроюватися, бо то єдина і найпевнійша дорога горожанского розвою на рода. Тілько тою дорогою дійдемо до того, що нарід стане сам свідомо своі права виконувати, а тоді підкупства та папір навіть не мислимі.
д. 