Перевезенє мощей Ад. Мицкевича. — Львівска дирекція почт і телеґрафів оповіщує.

Перевезенєм мощей Ад. Мицкевича занимає ся краківскій комітет, зложений з кількох знатнїйших осіб і академіків. Комітет, як звістно, віддав переведенє цїлого торжества в руки видїлу краєвого. Видїл краєвий розпочав акцію від того, що вилучив академіка Міська з комітету. Се зворушило академіків краківских і они зійшовши ся передвчера на віче, вибрали 28 академіків-поступовцїв на представителїв молодїжи на похоронах, висказали своє довірє Міськови, поручили єму і Сїлецкому виїхати до Парижа з депутацією по мощі а при тім рішили устроїти зїзд молодїжи польскої і славяньскої. Се мов би мале интер меццо в приготовленях до торжества. О тім, що перевезенє мощів відбуде ся коштом краю і про заходи, щоби селяне польскі взяли як найчисленнїйшу участь в похоронах, вже ми згадували. Macierz Polska для заохоти порішила роздати в день похоронів між селян при похоронах в Кракові тисяч примірників "Пана Тадея". У Львові зійшов ся вчера комітет і досить значне число Львовян на нараду, як має Львів почтити память Мицкевича в день похоронів єго мощів на Вавели. Подавано кілька проєктів, між котрими важнїйші кс. Сємєньского і Пл. Костецкого. Кс. Сємєньскій подав, щоби в тім дни не було науки в школах а по костелах як у Львові так і на провінції, відбувались поминальні богослуженя, і щоби дирекції зелїзниць знизили оплату на подорож в тім дни до Кракова. Пл. Костецкій радив зарядити загальну складку крейцарову, до висоти одного ґульдена, щоби з тих грошей утворити яку фондацію. Вкінци віддано цїлу справу комітетови, котрий має порозумітись з краєвим видїлом і радою міскою. Видїл краєвий має відбути сеї пятницї наради що-до спеціяльної проґрами торжества. Львівска дирекція почт і телеґрафів оповіщує: Россійскій заряд почтовий жалить ся, що рекомендовані листи до Россії часто суть недостаточно заклеєні, і що нема або зовсїм печаток, або суть так невиразні і недостаточні, що видавати ся може, будьто-би листи були нарушені. А що після россійских приписів почтових уряди почтові в таких случаях обовязані суть протоколи робити і реклямації висилати, через що повстає для урядів утяжлива і значна праця, а для таких листів спізненє в дорученю, — тому поручає ся надавцям рекомендованих листів до Россії, у власнім интересї і адресатів листи добре заклеювати і печатати, а именно печатки точно і повно витискати. — Від 1 червня с. р. можна надавати в оборотї з Румунією пакети почтові (сolis рosteaux) також за послїплатою до суми 200 зр. або 500 франків, котру то послїплату одержать надавцї від адресатів переказами почтовими. Належитість за посередництво (провизія), котру має заплатити надавець посилки послїплатної виносить в Австрії: 2 кр. від 1 зр., а найменше 10 кр., в Румунії 2 центіми від 1 франка, а найменше 20 центімів. При висиланю пакетів послїплатних з Австрії до Румунії треба уживати листів фрахтових червоної краски, злучених з переказами почтовими до послїплати. 