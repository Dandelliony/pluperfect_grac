◦ ◦ ◦ ◦ ◦ ◦ ◦ ◦ ◦ ◦

Відень 14 лютого. Маршалок двору цїсарского кн. Гогенльоге умер в ночи на удар серця. Наслїдником єго, як кажуть, має бути ґр. Кальнокій або ґр. Тун.   Білгород 14 лютого. На жаданє россійского посла увязнено тут звістного Якобсона, що оголосив було свого часу різні грамоти в справі поведеня Россії супротив Болгарії.   Софія 14 лютого. Собраніє визначило пів міліона франків в дарі від народу болгарского для кн. Бориса. Гроші будуть зложені в народнім банку на відсотки, поки кн. Борис не дійде до повнолїтности.   Відень 15 лютого. N. W. Tagblatt доносить, що правительство ще перед засїданями спільних делєґацій хоче в палатї перевести угоду з Угорщиною, реформу виборчу, податкову і реґуляцію платнї урядників. Сойм долїшно-австрійскій ухвалив зміну ординації виборчої після внесень комісії. Вибори мали би бути безпосередні також в округах сїльских; кожда місцевість, де є 20 виборцїв, мала би бути для себе місцем вибору. Намістник жадав, щоби сю постанову обмежено до місцевостій, що числять найменше 50 виборцїв; але замітки єго не увзгляднено. На тім засїданю закінчила ся також каденція соймова; нові вибори відбудуть ся имовірно в осени.   Прага 15 лютого. Комісія адресова відкинула вчера молодо-ческій начерк адреси. Кн. Фрид. Шварценберґ указував опісля, на яких засадах має субкомітет комісії адресової вести дальшу свою роботу. Він жадає переведеня ческого права державного в згодї з обовязуючими вже законами конституційними, а також повної рівноправности обох народностій. Внесеня ті принято одноголосно, бо Нїмцї не брали участи в нарадах. — При замкненю сойму не було ґр. Туна.   Будапешт 15 лютого. Вчера скінчили ся в соймі розправи над справою Пульского. Внесенє ґр. Апоніого, щоби вибрано комісію для розслїдженя справи, палата відкинула більшостію 21 голосів. Брат Пульского, посол Август Пульскій, заявив в письмі до презідента міністрів, що єго брат міг допустити ся вини хиба в омореченю ума; але він бере на себе зворот всякої шкоди, яка би виказала ся з вини брата.   Париж 15 лютого. Вчера привезено сюди Артона і відставлено до вязницї.   Софія 15 лютого. Вчера о год. 10 перед полуднем відбуло ся миропомазанє Бориса. При обрядї було 14 епископів, заступник царя ґен. ґраф Голенищев Кутузов, заступника султана, Франції, Греції і Сербії. Кутузов дістав від квязя великій хрест Александра.   Дѣло 