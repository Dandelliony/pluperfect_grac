З Долиньского пишуть нам: 

Депутації, котра їздила до намістника гр. Баденія просити о помилуванє п. Цішки і полишенє єго в Долинї бодай на сей рік, між иншим також за-для того, що cего року відбудуться вибори до сойму, — заявив п. намістник з самого разу, що приїзд тої депутації здаєсь єму рїчею "трохи дивною", а впрочім він розгляне внесені жалоби і акти слїдства, бо до того часу не студіював ще справи, і поступить так, як накаже єму результат слїдства. П. намістник перегляне справу міскої реальности званої "Шерерівка", що то коштувала місто до 7000 зр., а п. Цішка хотїв єї закупити за 8000 зр.; перегляне справу доктора Войнарского; процеси осіб приватних; може і справу виборів до ради повітової, — а в загалї всї ті закиди, які були предметом слїдства веденого сов. Мандичевским — і видасть своє рїшенє. Не потребуємо й додавати, що ціла Долинщина нетерпеливо вижидає кінця. 