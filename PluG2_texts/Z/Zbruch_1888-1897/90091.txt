Градова буря у Відни. 

  Столиця держави перебула вчера страшну катастрофу в наслїдок бурі. Здавало ся, що настав судний день. Оногди було дуже парно, а від ночи начали збирати ся чорні хмари. О 7-ій годинї з рана побудили ся люде від незвичайного лоскоту, подібного до густих карабінових стрілів. Побуджені дїти попали в плач, так що тяжко их було успокоїти. В низше положених улицях вода дістала ся до пивниць, а входи до них завалили ледові гори граду. До спусканя води в потоцї Аліз треба було візвати сторожу огневу. — Буря захопила також 14-тий полк артилєрії на вправах коло Сімерінґа. Розярені густим градом і сполошені коні поскидали їздцїв і повивертали пушки. Богато вояків тяжко покалїчених лишило ся на поли і пізнїйше привезено их шістьома возами санітарними до Відня. Деякі упали навіть поубивані. Туча надійшла від полудня і діймила, здаєть ся, лише Відень з околицею. Винарнї і сади в цїлій охрестности сильно ушкоджені а декуди навіть цїлковито знищені. В часї граду сипали ся блискавицї з глухими громами. В деяких улицях не лишило ся нї одної шиби. Особливо потерпіли загальний шпиталь, дирекція поліції, дворець полудневої зелїзницї, Терезіянум і т. д. Шкода тим більша, що вибитими вікнами лила ся вода до мешкань та понищила меблї, образи і т. д. Коло Лянцендорфа вискочив поїзд з шин. В многих школах застановлено вчера науку, бо вода позаливала кляси. Сила граду була така велика, що поліціянтам, котрі мали службу по улицях, позагинали ся бляшані шеломи. В палатї архикнязя Кароля Людвика потовчені не лише шиби, але град повибивав також рами і жалюзії. Дроти телєґрафічні і телєфонічні в многих місцях позривані звисають на улицю. Також в цїсарскій палатї ушкодив град і вода, що дістала ся побитими вікнами до середини, комнати цїсаря, цїсаревої і архикнягинї Стефанії. На Опернрінґ повстала дїйстна повінь а на Рінґштрасе буря повивертала дерева. Палата архикнязя Альбрехта сильно ушкоджена, так само палата италійскої амбасади і міністерство війни. В Пратері найдено двох убитих робітників, а коло кладовища на Шмельц мертву женщину. Від полудня настала погода. — Нинїшні телєґрами приносять такі дальші вісти про сю страшну катастрофу: В часї вчерашної тучі повстав в містї такій величезний страх, що нїяке перо не зможе сего описати. Воздух був густо наповнений куснями леду, що гнанй вихром ударяли о мури і вікна з такою силою, як кулї карабінові. Шиби в вікнах властиво не вибиті, але від граду буквально подїравлені. В цїлих шибах суть дїри різної величини і форми, а місто виглядає як по бомбордованю або по завзятій уличній борбі. По градї виглядали улицї як в зимі. Біла верства леду покривала их на стопу заввишки. Що-до пригоди 14 полку артилєрії оповідають наочні свідки що вид був страшенний. Коли полк робив вправи на болоню в Сімерінґ, упав страшний град, стемніло ся цїлковито, команди не було чути. Конї полошили ся, скидали вояків з сиджень і богато их потратували. По градї представляло болонє вид побоєвища, по котрім уганяли конї без їздцїв, лежали поперевертані пушки, шапки, поломані колеса, части уоруженя. Ранені вояки лежали на поли і кликали о поміч, офіцири бігали, щоби зібрати полк. Під майором Чайковским убив град коня, одному однорочникови переїхала пушка груди. Найбільше ушкоджень походити з-відси, що нещастні були два або три рази переїхані. Також 42 полк артилєрії потерпів від градової бурі. Пополудня прибув до арсеналу архикнязь Вільгельм котрому майор Чайковскій розповів о катастрофі. — В Пратері величезні спустошеня; дерева сильно ушкодженя, а також театр Фірста. Град і дощ дістали ся до середини і наробили великої шкоди. Нещастних случаїв з людьми без числа. В деяких улицях поривали струї води дїти і лише з трудом можна их було уратувати. Також на кладовищах великі спустошеня. В многих домах завалили ся стелї, в многих вода дістала ся до пивниць і понищила склади товарів. В ратуши і в судї краєвім вибитих множество шиб, в головнім урядї цловім 4700, в міністерстві війни 2000, в загальнім шпитали 10.000. Тепер загальна недостача склярів, бо збитих єсть білше як міліон шиб, котрих цїни подвоїли ся. Направа буде тревати з три тижднї. Богато осіб ражених з перестраху апоплєксією. На Альзерґрундї в однім пивничнім мешканю залила вода на смерть двоє дїтей в колисцї. Комунікація в многих місцях цїлком перервана. Вози трамваєві повискакували в многих місцях з шин, бо не могли перетиснути ся серед насипів граду. У всїх дїльницях плила вода улицями на метер високо. В цїсарскій палатї вибив град звиж 600 шиб, так само на двірци зелїзницї північної. В Сімерінзї поранених тяжко 10 вояків, а множество инших разом з офіцирами легко.   Дѣло   