◦ ◦ ◦ ◦ ◦ ◦ ◦ ◦ ◦ ◦

Дирекція руско-народного театру, перебуваючого тепер в Станіславові, оповіщує, що в четвер 10 н. ст. грудня буде відограний Пилип Музика, комедія з співами і танцями Янчука; в суботу дня 12 н. ст. грудня: Джони з Корневіл, опера Плянкета а в недїлю, 14 н. ст. грудня: Не судилось, драма М. Старицкого. Подаючи репертоар театру на сих кілька днїв до відомости нашим читателям, надїємо ся, що наша интеліґенція не відкаже ся від свого патріотичного обовязку і буде радо та численно відвідувати вистави руского театру, складаючі ся з так добірних штук як: Не судилось і т. и.
Видїл руского товариства педаґоґічного уконституував ся на засїданю 8 н. ст. грудня провізорично в сей спосіб, що заступником голови вибрано проф. Людвика Саля, секретарем Костя Паньківского, касієром д-ра Іос. Олеськова a маґазинером Павла Кирчова. Дефінітивно уконститує ся видїл по приїздї до Львова посла Олександра Барвіньского.
Смілої крадежи допустив ся якійсь невислїджений злочинець в Городку. Межи 8 а 11 годиною в ночи дістав ся він до мешканя ротмістра 11 полку драґонів п. Ґерца і розбивши деревляну скриню забрав 1800 зр. готівкою, книжочку каси ощадности на 200 зр. і депозити вояків. Ротмістр був підчас сего в одній реставрації, де відбувала ся спільна вечера. До переведеня слїдства виделєґовано авдитора з Перемишля а крім того слїдить за злодїєм жандармерія. Доси арештовано кількох вояків підозріних о сю крадїж. Всю страту поносить скарб державний.
Краєва рада шкільна ухвалила на засїданю з дня 7 н. ст. грудня: признати проф. ґімн. в Станиславові Мих. Уришеви 5-ий додаток пятилїтний; признати директорови ІІІ-ої ґімназії в Кракові Стан. Седлецкому 5-ий додаток пятилїтний; признати проф. ґімн. в Ряшеві Ив. Риґльови 1-ій додаток пятилїтний; затвердити вибір делєґатів рад повітових: Іос. Теодоровича до окружної ради шкільної в Снятинї, Едм. Держка до окружної ради шкільної в Борщеві і Map. Блажовского та д-ра Едв. Крижановского до окружної ради шкільної в Бучачи; зорґанізувати школи статові в Рунгурах повіта коломийского, в Лещаві долїшній і Березавцї повіта добромильского; именувати Вас. Коренця директором 4-клясової школи народної на Ланах в Стрию і Волод. Каравана в Потурици повіта сокальского.
З Хирова запитують: "Чи звістно, кому належало би о тім знати, що в интернатї патрів Єзуїтів в Бонковичах під Хировом нема руского катихита для питомцїв руско-кат. обряду? A прецїнь в Хирові єсть і парох і сотрудник рускій, котрим би можна науку реліґії (за ремунерацією) поручити".
Женщина яко доцент. Власти університетскі в Цириху ухвалили позваляти в будучности на се, щоби женщини ставали приватними доцентами при тамошнім університетї.
Памятайте на бідних школярів: Як в минувших лїтах, так і сего року уряджує ся "коляда" для дїтей рускої школи им. М. Шашкевича у Львові. Комітет, устроюючій се торжество, не має до сегодня майже нїяких средств, а треба поглянути на лиця тих бідних школяриків, з якою надїєю і нетерпеливостію вижидають они святочних дарунків. Не хочемо занадто драстично представляти, яка то велика потреба заосмотрити неодну дитину одежію, або чобітьми або що найменше хоч на хвилю потїшити єї яким небудь малим святочним дарунков. Осміляємо ся відкликатись до жертволюбности всїх П. Т. Добродїїв шкільної молодїжи, щоби зволили надсилати датки грошеві для тих бідних руских школярів на руки редакції, або до дирекції школи им. М. Шашкевича при ул. Скарбківскій ч. 26. 