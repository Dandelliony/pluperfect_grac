Відозва.

Родимцї! Всї рускі народні товариства рішили взяти участь у виставі краєвій, котра відбуде ся в слїдуючім роцї у Львові. Між иншими і Руске товариство педаґоґічне, котре від свого засновку займає ся интересами наших шкіл, возьме участь в тій-же виставі. Старатись оно буде представити наглядно розвій нашого шкільництва від давнїйших до нинїшних часів. Одначе, щоби товариство могло докладно і гідно з тої задачі вивязатись, удає ся отсим з просьбою до Родимцїв, щоб зволили ласкаво надсилати по змозї для товариства:   а) пляни шкіл так старих як і нових враз з розміром і числом учащаючих до них дїтей,   б) пляни огородів шкільних,   в) средства уживані давнїйше до утриманя карности [н. пр. т. зв. Sprachzeichen-и, ослячі уха і т. ин.],   г) средства помічні при научуваню в школї [азбука рухома, таблицї граматичні і т. ин.],   ґ) рускі книжки з часів давнїйших і нинїшних, уживані в школї народній, як Букварі, Читанки [тут зачислити годить ся Псалтирі і Часослови],   д) подїли годин, так давні як і теперішні, дневники клясові, катальоґи, свідоцтва, взірцї письма, задачі письменні і т. ин.,   е) розпорядженя властей до шкіл, особливо з часів, коли школи були під управою Світлих Консисторій, окружники, справозданя візитаційні і т. ин.,   ж) рускі підручники для учителїв, як Педаґоґіки, Психольоґії, Методики, "Ґазети шкільні", "Часописи шкільні", "Школу", "Дом і школу",   з) працї учителїв шкіл народних на поли літературно-педаґоґічнім,   и) исторії шкіл.   Неоден з Родимцїв знайти може поміж старими паперами річи, котрі самі про себе не мають вартости і для одиницї малої ваги, а зібрані разом становити могуть поважний матеріял, даючій нам цїнний образ житя-бутя нашого шкільництва, котрий по упорядкованю виставить Товариство на виставі краєвій, щоби дати спроможність народностям, котрі будуть звідувати виставу, пізнати наше шкільництво, а тим самим і нас.   Позаяк вистава краєва не обмежуєсь виставою річей з самої Галичини, тому відзиває ся Товариство з просьбою також і до Родимцїв з України і Буковини як з Угорщини, щоб не забували на нашу просьбу і зволили ласкаво як найскорше надсилати до Товариства все, що відносить ся до шкільництва в землях усеї України-Руси.   Від Видїлу Руского Товариства педаґоґічного у Львові, в падолистї 1893.   Олександер Барвіньскій, голова. Антін Березинскій, секретар.   Дѣло 