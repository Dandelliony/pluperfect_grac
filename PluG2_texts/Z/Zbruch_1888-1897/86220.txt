◦ ◦ ◦ ◦ ◦ ◦ ◦ ◦ ◦ ◦

  З Городецкого пишуть нам: При виборах в Городку до повітової ради городецкої з курії сїльскої дня 15 н. ст. сїчня вийшла [при неминучій поганій асистї аґітаторів послїдного сорта] така ліста, що аж сором для повіта — побіч барона Б. вийшли самі писарі з начальниками, люде не заслугуючі на довіріє загалу в повітї. Священиків польскій "ржонд" повітовий не допустив до ради — щоб не було кому впімнути ся за интересами люду. Отже хто там буде маршалком, зможе собі безпечно будувати дороги та мости потрібні не для загалу, а лиш для пана маршалка. О те головно й розходить ся тут при антаґонізмі поодиноких кандидатів на маршалка. Зі сторони рускої було лиш тілько роботи, що кількох священиків зїхало ся було в Янові і там уложили свою лісту, але не повідомили о тім других та й увзгляднили більше амбіції поодиноких личностей, а на добро загалу Русинів і повіта. То й не диво, що ся лїста дістала ледви 36 голосів. До упадку єї причинились також самі деякі мужики, голосячи: "Не потребуємо попів, бо они тримають з панами!" Се очевидно неправда, однакож що правда, то се, що — як признало кількох священиків по виборах — загал духовеньства в повітї городецкім дуже мало робить для народу, а подекуди майже зовсїм не занимають ся справами народу. Ось в чім наша неміч! Коли тут Русини не переведуть основної орґанізації між собою, то о виборі посла-Русина до сойму на другій рік не буде й бесїди! — Г. 3.   Краєве бюро статистичне видало в остатних часах, під редакцією проф. д-ра Тадея Пілята, два випуски XIV-ого тому Wiadomości statystycznych о stosunkach krajowych. В 1-ім випуску містить ся "Погляд на господарство краєвого фонду галицкого в роках 1886—1890" на основі затверджених соймом замкнень рахункових і инших актів урядових обробив Стефан Коморницкій [сторін 87 in quarto] — а в 2-ім випуску містить ся: "Лихва на селї в Галичинї, в роках 1875—1891". Погляд на зібраний доси матеріял статистичний враз з проєктом нового дослїду в тім предметї подав д-р Лєопольд Каро [сторін 50 in quarto]. Обі студії — дуже цїнний причинок до пізнаня відносин краєвих.   Крадежи. В Ясеневі, повіта косівского допустили ся якісь злодїї смілої крадежи в касї пруского товариства акційного для експлуатації дерева. З огнетревалої каси, котру злочинцї отворили доробленим ключем, забрано цїлу готівку, звиж 7000 зр. в банкнотах. Виновників доси не вислїджено. Селяне тїшать ся дуже з тої крадежи і кажуть, що злодїї украли ледве тисячну часть з тої суми, на яку селян покривдило се пруске товариство. — На двірци зелїзничім в Ллобачеві, як доносить Głos Jarosławski, украдено одному подорожному 700 зр. Підозріну о сю крадїж особу вже приарештувала ярославска жандармерія.   Жіноча праця в Америцї. Число женщин працюючих на себе в Сполучених Державах збільшає ся з кождим роком і після послїдного обчисленя виносить нинї звиш 250.000 осіб. Між иншими виказує статистика: 110 женьских адвокатів, 161 женьских духовних, 320 писательок, 580 журналісток, 2061 артисток, 2136 женьских архітектів, 5134 писарок в державній службі, 2438 лїкарок і женьских хирурґів, 13.182 учительок музики, 21.071 бухгальтерок, 14433 властительок самостійних домів торговельних і вкінци 155.000 учительок шкільних.   Дѣло 