О нашій співачцї паннї Саломеї Крушельницкій,

котра — як відомо — виступає тепер в опері в Трієстї, висказують ся тамошні часописи дуже симпатично. Наведемо кілька голосів про єї виступ в роли Елеонори в опері Forza del destino [Сила призначеня].   І так: Adria пише: "Знамените вражінє зробила молода прімадонна Саломея Крушельницка [Crusceniska] одарена середними тонами, виробленими знаменито. Єсть она заразом співачкою-акторкою першої степени. Їй дуже плескано і викликувано богато разів перед куртину."   Il Mattino пише: Панна С. Крушельницка, особа дуже симпатична і елєґантна, хоч зовсїм молода і стоїть на початку своєї карієри, посїдає всї добрі сторони сопрана драматичного, найбільшої вартости, одарена голосом дуже широким, з тенором шовковим і рівним у всїх тонах, а всї трудности, яких повно в єї роли, поконує без всякого форсованя голосу і все знаменито настроєна".   Il Piccolo пише: "Панна Крушельницка, гарна і симпатична женщина, висока і гнучка, єсть артисткою дуже ще молодою і має перед собою світлу будучність. Публика оцїнила єї, оплескуючи від самого початку першого акту, а з особливим одушевленєм в великій арії акту другого. Коли в слїдуючім дуетї з басом дала ся відчути легка нерівновага, то причина того була на-певно в наглім зниженю голосу;  однак скоренько видобула ся з нерівноваги так, що могла з експресією і чуством віддати славне finale. Рівно-ж велику арію четвертого акту відспівала в спосіб гідний найвисшої похвали, а гучні оплески, що повитали єї по скінченю, свідчать, як високо оцїнила публика красні прикмети голосу і методи, які визначують молоду артистку".   Дѣло 