◦ ◦ ◦

Товариство "Шкільна поміч" основуєся в Станіславові. Цїлею сего товариства як і инших подібних єсть надзирати та спомагати убогу молодїж зі школи вправ з руским викладовим язиком. Перші збори основателїв випали дуже добре, а статути вишлють ся сими днями до ц. м. Намістництва.
В справі заложеня державної школи промислової в Коломиї для промислу деревляного був в середу минувшого тиждня в Коломиї инспектор для шкіл промислових п. Франке і конферував в сїй справі з тамошним старостою і бурмістром. Школа та має вже в слїдуючім роцї війти в житє.
На кару смерти через повішенє засудив суд коломийскій Михайла Тафійчука з Яворова коло Косова за убійство, якого він допустив ся ще в серпню минувшого року і Николая Механюка. Оба засуджені жонаті, Тафійчук має 40 а Механюк 30 лїт.
Убійство. В ночи з суботи на недїлю посварили ся в коршмі на Знесїню під Львовом улани Федько Шкабарскій і Гаврило Риштин. А що були нині, то від сварки прийшло до бійки. Риштин добив шаблю і пробив нею Шкабарского, а відтак пустив ся втїкати. Шкабарскій вибіг ще за яким аж на улицю, але тут упав неживий на землю. Риштина арештували власти войскові і ведуть тепер слїдство в сїй справі.
Огнї. В Знесїню коло Львова погоріли минувшої пятницї всї будинки Ивана Тарнавского разом зі збіжем. Львівска сторожа огнева загасила скоро огонь; однак шкода значна. — Ві Львові було минувшого тиждня кілька дрібних огнїв.
Підозріний випадок смерти. В ночи з суботи на недїлю закликали з львівскої стації ратункової лїкаря Ляндава до каменицї під ч. 13 при ул. Скарбківскій. Там в низькій, брудній комнатї спали на земли шестеро людей, а між ними була недужа на віспу дитина і батько єї, Дмитро Пукас. Пукас занедужав нагло, дістав бігунки, блювоти і сильних корчів. Лїкар хотїв перенести єго до холєричного шпиталю, але жінка тому спротивилась. Недужому запустили морфіни і єму трохи полекшало. Рано о 8 год. прийшли до него знов два лїкарі і застали єго уже конаючого. Дитина єго, недужа на віспу, померла перед 8 годиною. Лїкарі стали рятувати єго, але він таки в страшних болях небавом помер. Зараз приказано всїм винести ся з тої комнати і цїлу каменицю докладно десінфекціоновано карболем. Люде збігли ся перед каменицю так численно, що аж поліція мусїла их розганяти. Нинї має др Крокевич розслїдити причину смерти Пукаса.
Кавчуковий чоловік из Станіславова. Жителям Станіславова можна би справедливо сказати словами польского поета: "Sami nie wiecie, co posiadacie", бо певно не знали, що між ними виховав ся славний чоловік, Шарль Штайнер, (він мабуть, коли ще в дрантивих штанятках і босий бігав по Станіславові, називав ся Сруль), котрий тепер наживає в цирку Кука великої слави яко чоловік кавчуковий, значить ся яко такій, що то уміє так зігнути ся в двоє, що перегнувшись взад, вложить голову між ноги і ходить на руках. Але той станіславівскій Шарль уміє видко ще й инші штуки, бо коли був з цирком Кука в Зальцбурзї, наїв там і напив на значну суму і не заплатив, за що тепер пошукує єго тамошна поліція гончими листами. 