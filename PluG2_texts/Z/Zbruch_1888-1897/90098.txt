◦ ◦ ◦ ◦ ◦ ◦ ◦ ◦ ◦ ◦

Про подорож архикнязя Альбрехта по Галичинї доносить Fremdenblatt: Подорож ґенерального штабу попередить инспекційна подорож архикнязя Альбрехта. Архикнязь приїде дня 13 н. ст. червня до Кракова і відбуде на другій день инспекцію тамошної залоги, відтак удасть ся до Ярослава а по ипспекції войск залоги ярославскої виїде дня 15 н. ст. червня до Львова. Тут відбуде ся дня 16 червня ревія войск а в проґраму входить також огляненє краєвої вистави. Дня 17 червня поїде архикнязь до Тернополя, куди пробуде о 9½ годинї рано. Аж з-відси відбуде ся обчислена на 10 днїв подорож ґенерального штабу. В Тернополи представлять ся архикнязеви: шеф ґенерального штабу бар. Бек і инші участники подорожі. В недїлю дня 17 н. ст. червня буде архикнязь на службі божій, а в понедїлок 18 червня розпічне з великою войсковою дружиною згадану подорож.   Стіпендія. Намістник гр. Бадені надав опорожнену стіпендію з фундації архикнязя Кароля Людвика в річній квотї 190 зр. Томі Миколаєвичеви, слухателеви І. року прав в університетї львівскім.   Канцеліст перед судом. Перед трибуналом судьїв присяжних у Львові ставав сими днями Іос. Ґішба, канцеліст судовий зі Львова, обжалований о привласненє собі різних повірених єму квот грошевих. Прокураторія обжалувала єго о злочин спроневіреня з §.131, а трибунал на основі вердикту судьїв присяжних засудив єго на 3 місяцї вязницї.   Льоси виставові, що дають також право одноразового вступу на виставу, — вже продають ся. Головну виграну льотерії становить дім народний при ул. Кохановского, званий "кручені стовпи", вартости 60.000 зр., або готівка тої-ж висоти.   Дощі і зливи. Kurjer Stan. пише: Від кільканацяти днїв панують в Станиславові і охрестности дощі, переплїтані бурями і громами. З тої причини піднесла ся значно вода на обох Бистрицях і Днїстрі, а єсли дощі не устануть, можна надїяти ся виливу тих всїх трех рік. Збіже незвичайно вилягло, а плоди земні з причини дощів значно потерпіли.   Заряд міского музея промислового оповіщує, що по довершеній направі поміщеня і цїлковитім переміненю укладу збірки, отворений музей, почавши від 10 н. ст. червня для публики, а именно: в недїлї і свята від години 10-ої до 1-ої, вступ в недїлю безплатний; в днї святочні за оплатою 20 кр. від особи. В понедїлки музей все замкнений, в инші днї тиждня, з виїмкою свят, отворений музей від години 9-ої до 3-ої за оплатою 20 кр. від особи. — Бібліотека музеальна отворена що день від год. 11-ої до 3-ої, в недїлї і свята від 10-ої до 1-ої а в часї від 1 н. ст. жовтня до кінця цвітня рано від години 11-ої до 1-ої, а пополудни від 5-ої до 8-ої.   Зміна власности. Риманів і примежні села, власність ґр. Анни з Дзялиньских Потоцкої, купили єї сини: Иван і Іосиф за пів міліона зр. В Риманові лишить ся ґр. Іосиф, а заведенє купелеве, Посада горішна і примежні посїлости стануть власностію ґр. Ивана.   Карна розправа відбула ся оногди перед тернопільским судом присяжних против Дмитра Максимчука і єго жінки, селян з Коцюбинчик, обжалованих о крадїж готівки понад 300 зр. Справа була така: В ночи з 2 на 3 н. ст. падолиста мин. року украдено в урядї громадскім в Коцюбинчиках з замкненої скринї 516 зр. 50 кр. готівки. Виновник дістав ся до уряду в той спосіб, що вирвав стріху, спустив ся до середини хати, розбив скриню і забрав гроші. Се були гроші податкові, стягнені громадою від контрибуентів. Злодїя глядано майже три місяцї, однако безуспішно. Аж одного дня зголосив ся до війта якійсь селянин з заявленєм, що єсли єму дасть 100 зр., то скаже, кого підозріває о крадїж. Війт заплатив селянинови жадану квоту а сей виявив, що Максимчук від довшого часу жиє над стан, богато пє і инших частує. Зроблено зараз ревізію і найдено дїйстно 241 зр., з котрих Максимчук не умів здати справи. Припертий признав ся до крадежи і єго увязнено, жінку-ж, підозріну о співучасть в крадежи полишено на волї. По переведеній розправі засуджено Дмитра Максимчука на півтора року тяжкої вязницї, жінку увільнено. Шкоду покрив обжалований, продавши цїле своє майно.   Дѣло 