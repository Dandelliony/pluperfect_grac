◦ ◦ ◦ ◦ ◦ ◦ ◦ ◦ ◦ ◦

У посла Юліяна Романчука зійшлись сегодня в полудне лїкарі пп. д-ри Яна, Шрам і Вер в тій умовленій цїли, щоби предприняти операцію загального вугла в черевній ямі. І як першого разу, так і тепер, по зрілій розвазї, операції не предприняли, з тої причини, що стан здоровля п. Романчука, від кількох днїв став так добрий, як не був уже давно. Горячки навіть не слїдно, апетит і сон добрий, настрій веселий. Супротив таких користних проявів в загальнім станї здоровля посла Романчука пп. лїкарі не уважали за річ відповідну предприймати тепер операцію.
Відчит посла Олександра Барвіньского про Коменского відбудесь — пригадуємо — завтра о годинї 3-ій з полудня в комнатах "Рускої Бесїди".
Станіславівскій епископ Юліян Куїловскій, приїхавши оногди до Львова, забавив тут лиш однин день і повернув назад до Станіславова. Цїлий час свого перебуваня у Львові перевів епископ в святоюрскім будинку. "Галицкая Русь", котра перше доносила, що епископа Куїловского покликав Впр. митрополит до Львова, щоби взяв участь в нарадах соймових, видячи, що єї здогад не оправдав ся, пише тепер, що приїзд епископа дотикав справи правописної, над котрою нїби то велись наради між обома достойниками. Буде се така правда як і перша єї вість!
Про д-ра Борисикевича, славнозвістного нашого земляка пише віденьска Presse в дописи зі Инсбрука  що слїдує: "Медичний факультет нашого університету тратить одного з своїх найзнатнїйших професорів: професор окулістики, д-р Борисикевич, покликаний на університет у Ґрацї, переселює ся тими днями в зелену Стирію. Єго товариші жалують за відїздом такого приятельского і знаменитого товариша, місто за стратою такого спосібного практичного лїкаря, котрий безинтересовно кождому хорому, шукаючому у него помочи, давав лїкарску пораду і свою випробовану поміч; медичний факультет за втратою члена, котрий, так способний в своїм заводї, замітно піднїс клініку хороб очних a через те споміг цїлий факультет. Як дуже жалують студенти за втратою професора Борисикевича, доказують численні овації, котрі піднесено в єго честь, щоби єму засвідчити свою вдячність і поважанє. Усї носячі барви товариства студентів, именно нїмецке національне товариство буршів "Saevia", відтак "Pappenheimia" і "Briхіа", товариство "Austria", корпус "Athesia", "Gothia" і "Rhaetia" як і заступників не носячих барв товариств академічних пращали єго урочистими оваціями. Академічне товариство співацке урядило перед мешканєм виїзджаючого професора серенаду. Гадано також устроїти похід з смолоокипами, але з огляду на правні перепони (засїданя сойму) був сей похід заказаний. 