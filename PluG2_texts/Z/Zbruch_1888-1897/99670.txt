Проєкт Русинів американьских.


Шамокиньска "Свобода" в остатнім [20-ім] числї помістила статью п. заг. "Кілька гадок в справі лучности нашої з батьківщиною".   О що йде редакції "Свободи", видко з тих єї слів: "Поляки крім вічної фантазії всюди, навіть на грунтї американьскім побудувати шляхотску Польщу — мають сильну орґанізацію під взглядом лучности з "macierzą" і се их добра сторона. Литвини — сей нещасливий нарід, котрого исторія майже идентична з нашою — були-б неминучо затратили свою національність під страшним гнетом Россії і Поляків, сли-би не Америка і не идея лучности з батьківщиною, на котру они найбільшу вагу кладуть."   Такої лучности бажає "Свобода" і для Русинів. Правда, богато часу вже втрачено, але лучше пізно, як нїколи. Практично-ж ставить "Свобода" справу ось-так:   Як давнїйше, так ще й тепер богато наших еміґрантів вертає з північної Америки назад до краю. Вертають они з долярами і з набутою в свобідній Америцї культурою. Отже йде о то; щоби не марнували ся ті люде і их гріш, як то доси дуже часто бувало.   Длятого "Свобода" ставить проєкт:   І. Ми [Русини американьскі] з поміж себе вибираємо комітет, котрий займе ся конечним експортованєм людей до Галичини, забезпечуючи их картами подорожи і подаючи им потрібні информації.   ІІ. Політичне товариство "Народна Рада" в порозуміню з нашим економічним товариством "Днїстер" виберуть комітет з задачею для справи рееміґрації американьскої і сей комітет займе ся відповідним приміщуванєм наших людей, остаючи в тїсній звязи з комітетом в Америцї.   Проєкт сей "Свободи" заслугує за-для своєї важности на повну увагу — і ми, підпираючи єго цїлковито, можемо вже нинї висказати певність, що і з нашої сторони у Львові стане в найскоршім часї комітет відповідаючій комітетови Русинів американьских.   Дѣло 