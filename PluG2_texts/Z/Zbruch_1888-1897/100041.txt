◦ ◦ ◦ ◦ ◦ ◦ ◦ ◦ ◦ ◦

Впреосв. митрополит Сильвестер мав — як довідуємось — загостити нинї з Підлютого до Львова в справі виборів до сойму.   Огнї. В Ляшках мурованих коло Львова вибух дня 1-ого с. м. около 8-ої години вечером великій огонь і обняв три доми селянина Олекси Оробця і Федька Рий. Завдяки енерґічній помочи сторожи огневої зі Львова огонь зльокалізовано. — В Гаях коло Львова згоріло дня 29-ого серпня 23 господарств з сегорічними зборами. Шкода 12.000 зр., з котрих заледви четверта часть убезпечена. Ратунок був утруднений, позаяк мешканцї були в поли при роботї а огонь при сильнім вітрі дуже ширив ся. В Балигородї повіта лїського на фільварку Ґразінґерів згоріли дня 28-ого серпня стайнї і стодоли зі збіжем і 48 штук рогатої худоби а також три сусїдні доми селяньскі а в однім з них згинула дитина, котрої родичі були в поли при роботї. — В Горожаннї великій повіта рудецкого вибух дня 31-ого серпня о 3-ій годинї по полудни великій огонь і в одній хвили обняв при сильнім вітрі 25 господарств враз з звезеним збіжем. Помочи не було нїякої. Шкода велика. Лиш деякі будинки були убезпечені.   Холєра в Галичинї. З Тернополя подають що 1-ого і 2-ого с. м. захорувало 6 осіб на холєру, однак випадку смерти не було нїякого. — З Кракова телєґрафують до Wiener Allg. Zeitung, що на донесенє війта з Вадова повіта краківского про слабість дївчини серед обявів холєричних вислав делєґат намістництва Лясковскій на місце д-ра Бісядецкого. В Вадові відбувають ся власне маневри, котрі можуть рознести холєру по краю.   Страшний вибух ґазів, як доходять вісти, мав місце дня 31-ого серпня о 6 годинї рано в Східници коло Дрогобича в нафтянім закопі Леонарда Висневского. При тім страшнім нещастю не обійшло ся без людских жертв: один робітник, від двох тижднїв жонатий, погиб на місци, а 10 других робітників і 2 наглядачі (сини Висневского) потерпіли тяжкі попареня. Причиною експльозії було по всїй имовірности за близьке віддаленє парової машини від верху закопа. Кілька днїв перед тим, як ми вже доносили, вибухла там ропа і позаливала сусїдні поля та поплила потоком аж до ріки Стрий, котру то шкоду обчисляють на 20 тисяч зр.   Сїм медвідїв убили селяне в Жабю одного дня. Чотири убито при облаві в Криворівни а три убили селяне на засїдках. Місцеві мешканцї не памягають вже від давна такого числа медвідїв, як сего року, котрі роблять велику шкоду. Оногди кинув ся медвідь в присутности гуцулів на пасучого ся вола.   Число лїкарів в Австрії. Всїх лїкарів в Австрії єсть 7488, з котрих 3543 єсть докторів медицини на посадах а 2242 свобідно практикуючих, 874 хірурґів на посадах а 825 без посад. На 100.000 мешканцїв припадає 21.57 лїкарів, отже один більше як на 3000 мешканцїв. В поодиноких краях коронних єсть різно, а найбільше лїкарів єсть в Австрії низшій, бо один лїкар припадає на 1243 мешканцїв. В Тироли один лїкар на 1921, в Форарльберґу на 1994, в Країнї на 6202, в Галичинї на 7373 а в Буковинї один лїкар на 7841 мешканцїв. В містах з власним статутом припадає один лїкар: в Инсбруцї на 368, в Празї на 536, Кракові на 540, Петаві на 571, Відни на 581, Градци на 640, Боцен на 807, Сольноградї на 920, Тридентї на 981, Ровередо на 1083, Лінцу на 1249 а у Фрідек на 2458 мешканцїв.   Свого рода обманьство було сими днями предметом розправи карної в судї в Вадовицях. Річ була така: В серпни року 1894-ого надав бувшій писар в варстатах зелїзничих в Новім Санчи Юліян Ясельскій на стації зелїзницї в Хабівцї великій куфер ваги 80 клґр. до Відня via Краків, хотяй на Живець дорога коротша і дешевша. Куфер до Відня не доходить. Ясельскій одержує у Відни 24 зр. відшкодованя. Повернувши до Нового Санча обжаловує зелїзницю о страту куфра, в котрім були кромі біля також плоскорізьби мармурові все вартости 720 зр. Дирекція зелїзницї зарядила доходженє, з котрого довідано ся, що куфер порознїсенькій, неушкоджений найдено таки другого дня рано по наданю, на поли між Хабівкою а Йордановом. Зайшло підозрінє, що куфер в дорозї в возї зелїзничім хтось отворив, випорожнив і викинув. Але хто? Звернено увагу на прислугу зелїзничу. Станислав Скршишовскій, що вів тогдї поїзд, сердечний товариш Ясельского, надав куфер але не як припис каже до кондукторского але до воза пакункового і там в дорозї оба з Ясельским мали куфер випорожнити і викинути. Ясельскій не мав трудности, що до зміни місць з купе особового до воза пакункового, позаяк кондуктором особовим був тогдї також єго сердечний товариш Фрайнд. Прокураторія обжалувала на основі того підозріня Ясельского і Скршишовского о обманьство. — По переведеній розправі засуджено Ясельского на 6 місяцїв вязницї і на заплаченє коштів. Кондуктора Скршишовского увільнено.   Дрібні вісти. Віцепрезідент краєвої дирекції скарбу д-р Витовт Коритовскій виїхав оногди на кількатиждневу відпустку. — Директор почт і телєґрафів совітник двора Сеферович повернув вже з відпустки і обняв урядованє. — В Станиславові застрайкували помічники пекарів.   Дѣло 