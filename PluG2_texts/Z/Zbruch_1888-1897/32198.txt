В справі розрухів студентских.

З Кракова, д. 28 н. ст. сїчня.
В вічу академиків і у всїх маніфестаціях против ректора тутешного университету беруть участь всї академики Русини. З тою частею польскої молодежи, що держала в своїх руках керму товариства Czytelni Akademick-ої, симпатизували від давна рускі студенти, а що не зазначували того голосними маніфестаціями, то виходило лише из зрозуміня наших галицких польско-руских відносин у обох сторін.
Поляки з розмислу занехали всїх деклямацій на темат bratniej miłości, а Русини систематично не давали нагоди до тих serdeczności, щоби не давати через те поводу верховодячій в Галичинї польскій єрархії до затемнюваня горизонту краєвих межинародних відносин.
Конфлікть Czytelni akademick-ої з ректором заострювавь ся що раз більше а "Академічна Громада" стояла зовсїм на боцї, занята своїми домашними справами, удержуючи з сенатом через ректора, яко свого куратора, звичайними правами modus vivendi. Позаяк ректор задумав позискувати симпатії молодежи рецепціями, то вийшло з того, що і голова "Громади", кождий раз прошений мусїв там бувати. Що через те "Громада" зовсїм не думала зазначити, що она консолідує ся з поступованєм ректора, знали і знають всї Поляки студенти і на поступованє "Громади" зовсїм годили ся. Коли наконець взаємини між ректором а польскими студентами так заострили ся, що польска молодїж взялась до протесту, то до того протесту прилучились і Русини без виїмки. Через то і відношенє "Громади" до теперїшного сенату на раз основно змінило ся, а голова "Громади" уважав за річ відповідну уступити, щоби новий напрям репрезентував новий чоловік. Він уступив добровільно і змушувати єго до того нїхто не міг (як се хибно було подано в телеґрамі до Kurjer-a Lwowsk-ого), бо на єго поступованє всї годили ся.
На вічу студентів було внесенє, щоби делеґація студентів, котра вчера виїхала до Відня, удала ся до посла Ґреґра, а не до польских послів, бо віче "koł-ови" польскому не вірить, і аж по горячій дебатї ухвалено не давати делеґатам тої директиви, а лиш казати віддати справу віча в руки посла, що словом чести зобовяже ся внести интерпеляцію. Настрій на вічу був незвичайно поважний; бачено там похмурі, острі, хоть молодечо цвитучі лиця, — всї чули, що рішають ся на крок відчаянний. Одноголосно ухвалили стипендії из складок для виключених товаришів, як-би робили акцію ратункову для погорілцїв.
Той сам поважний настрій панує і при всїх маніфестаціях, навіть при уличних розрухах. Товпа, що йшла на клініку забрати бюст ректора, ступала по сходах на пальцях і порозумівала ся лише шепотом (щоби не непокоїти хорих), занесла бюст до сусїдного Collegium anatomicum і аж там єго розбила, не могучи зі взгляду на хорих кричати ректорови в очи.
Наміром студентів єсть — змусити ректора уступити, і на вчерашнім комерсї ухвалено вестись уже зовсїм супокійно і не ходити лиш на виклади ректора та перешкодити єму, коли-б він мав виступити при якім урядовім актї в характері ректора. Та на лихо, в яких пять хвиль по тій ухвалї, коли урядову часть комерсу замкнено, візвав комісар поліції присутних кількасот студентів, щоби ся розійшли. То викликало мале обуренє, а комісар не ждав нї хвилї, бо зараз увійшло до реставрації войско і кольбами почало розганяти присутних. Ті не могучи помістити ся в дверех мусїли тиснутись одні на других і побили та поломали все, що стояло в дорозї. (Ранений був тілько один нехотячи баґнетом в лице.)
На улици обступило войско всїх вийшовших, завело их на ринок і тут на перехрестї трох улиць візвав их комісар, щоби ся розійшли. Войско, не ждучи нї хвилї, рівночасно з тим візванєм комісаря пустило ся в Laufschritt-ѣ з баґнетами против товпи і в одній секундї всїх розігнало.
Впрочім всї важнїйші пункти міста день і ніч стереже поліція. Коло університету і кліники, ба і в самім університетї ходять поліціянти з карабінами. Одна ще мала бійка з поліцією була після того, як вибито ректорови вікна. Скінчилась она тим, що кількох студентів дістало легко шаблями по голові. Студенти хотїли виломати браму в поліції, щоби відбити арештованих товаришів, однак перед наспівшим войском зараз уступили.
В своїй дописи я підношу головно ті факти, яких не піднесли другі дневники і они Вам незнані.
Р. Я. 