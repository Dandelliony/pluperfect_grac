◦ ◦ ◦ ◦ ◦ ◦ ◦ ◦ ◦ ◦

З Бережан пишуть нам: Дня 2 н. ст. лютого відбуде ся в Бережанах в салях касинових в Галицкім готели на дохід Рускої Бурси вечерок з танцями. Поіменні запрошеня вже розсилають ся.   З Тернополя пишуть нам: Видїл товариства Руска Бесїда в Тернополи устроює в своїх власних комнатах в недїлю 2-ого н. ст. лютого вечерок з танцями.   З Наукового товариства им. Шевченка. В середу 3 (15) о годинї 6½ вечером відбуде ся засїданє секції исторично-правничої Наукового товариства им. Шевченка [Ринок ч. 10] для справ правничих; потім о год. 7-ій засїданє сполучених секцій исторично-правничої і фільольоґічної. На порядку дневнім: 1) утворенє комісії археоґрафічної, 2) реферат п. В. Щурата про памятник старорускої літератури "Слово Данила Заточника".   О. Василій Залозецкій, парох в Гірнім коло Стрия, святкував в день своїх именин дня 1 (13) сїчня с. р. ювилей своєї 35-лїтної дїяльности літературної.   Слїдство карне против посла Винничука мала застановити станиславівска прокураторія. Ґазета Monitor подаючи сю вість, додає, що прокураторія не переслухала трех найважнїйших свідків. Редакція Monitor-а каже дальше від себе, що "згаданий "посол" не тілько одну але і більше в часї свого війтівства в Угринові долїшнім крадежій і обманьств поповнив" та що буде старати ся, аби сей посол виточив редакції процес карний, а она викаже, в якій спосіб дійшов він до свого маєтку і чи може такій чоловік заступати в соймі селян повіта станиславівского.   Наука рускої і волоскої мови для урядників буковиньского правительства краєвого зачала ся оногди в Чернівцях. Рускої мови учить инспектор Попович по три години на тиждень. Курс науки потреває цїлий рік.   Заносить ся на стрейк в друкарнях львівских. Властителї друкарень галицких зїхали ся до Львова і в днях 5–7 с. м. відбули свої наради, на котрих між иншим ухвалили цїни для складачів і постановили завязати союз властителїв галицких друкарень з осїдком у Львові. Завізвали також на свої збори і складачів, котрим оповістили свої ухвали що-до цїнника робіт друкарских. Опісля 12 с. м. тутешний "Збір товаришів друкарских" відбув загальні збори, на котрі явило ся над 150 членів. Збори ті ухвалили між иншим: 1) не приняти ухваленого властителями друкарень цїнника: 2) обставати при своїх домаганях, заявлених властителям друкарень на их зборах; 3) уповажнити видїл збору до переговорів з властителями друкарень в справі цїнника; 4) вимовити дня 18 с. м. на 14 днїв роботу, а коли би до 1 лютого не прийшло до згоди, то з днем 3 лютого розпочати безробітє.   Дѣло 