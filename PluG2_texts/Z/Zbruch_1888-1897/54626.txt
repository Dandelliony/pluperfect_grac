◦ ◦ ◦ ◦ ◦ ◦ ◦ ◦ ◦ ◦

Канонічна информацІя перемиского епископа д-ра Юл. Пелеша мала відбути ся, як ми доносили, 31 н. ст. липня в каплици папскої нунціятури у Відни. Церемонію сю мав сповнити архієпископ нунцій Ґалімберті. Однакож з причини наглої смерти канцлєра нунціятури бл. п. Лєонгардіого відложено се торжество на неозначений час.
П. Франтішек Ржегорж прибув сими днями за для студій етноґрафічних зі Чехії до Галичини і замешкав в Зарогізнї (почта Жидачів).
В справі дефравдацій митових на Буковинї видала президія дирекції скарбу у Львові довірочний обіжник до всїх підвластних урядів скарбових, в котрім приказує строго придержувати ся тайни урядової; длятого мало що можна довідати ся о тій справі. До тепер однакож знають в Чернівцях, що на місце віддалених урядників скарбових покликано зараз урядників з західної части монархії. На кілька горалень наложено дуже високі кари грошеві і кари ті убезпечено. Між тими суть посесори добрі Неґостина, Ляндвері і Енцлєр, котрих воли післали власти скарбові до Відня на торг, щоби покрити кари грошеві спродажею тих-же. Оба сі посесори зголосили банкротство. На знаного ґоральника Альтера Ґольдгаґена в Банилові наложено кару більше як 100.000 зр.
Огонь навістив в суботу 1 н. ст. серпня місточко Дуклю. Згоріло кільканацять домів, головно для браку недостаточного ратунку. При огни була всего одна сикавка і то зле обслугувана.
Ґенеральна дирекція зелїзниць державних оголошує, що дня 3 і 6 н. ст. серпня по причинї реперацій мостів при кільометрі 2.5 і 3.7, кромі поїздів ч. 1352 і 1351 на просторони Коломия-Надвірняньске передмістє жадні инші поїзди курсувати не можуть і длятого особи при поїздах ч. 1354, 1356 і 1357 на перестанку Надвірняньске передмістє будуть всїдати, взглядно висїдати.
Хрещенє жени грецкого наслїдника престола. Княжна Софія, донька помершого цїсаря нїмецкого Фридриха а сестра цїсаря Вільгельма ІІ, буде мусїла другій раз хреститись після обряду православного. Грецкій обряд православний вимагає при хрещеню цїлковитого зануреня тїла в водї. Княжна не хотїла перше піддатись тій церемонії, бо казала, що була вже раз хрещена і вистане єсли она заявить, що переходить на православіє. Грецкій синод згодив ся на се і обмежив церемонію переходу княжної на православіє на "єлеопомазаніє". Тепер однакож рішив сю справу патріярх царгородскій і уневажнив хрещенє та заявив, що доки княжна не піддасть ся всїм церемоніям хрещеня після обряду православного, доти буде він єї уважати поганкою. Княжна пристала на жаданя патріярха.
Самоубійство. Віденьскі ґазети доносять, що 29 н. ст. липня кинула ся одна молода женщина з четвертого поверха готелю "Мetropole" на улицю і так побилась, що кілька годин пізнїйше сконала. Нещасна, 20-лїтна дївчина, приїхала до Відня 24 н. ст. липня в товаристві Иполита Добровольского, 30-лїтного мущини з Кишенева в Россії і називала ся Марта Доманьска. Служба готелева чула нераз голосну суперечку між обойма молодими людьми, не могла однакож знати о що ходить, бо они говорили по россійски. 29 н. ст. липня видїли два урядники, що в напротивній камяници в бюрі працювали, як Марта Доманьска сидїла на вистаючім ґзимсї вікна і як єї товариш, стоячій серед комнати, хотїв єї намовити, щоби она се небезпечне місце опустила. Коли урядники другій раз подивилась, узріли як Доманьска падала з вікна на улицю. Причиною самоубійства Доманьскої було, як урядово сконстатовано те, що Добровольскій, окінчений правник і син маючих родичів, увів дуже гарну але бідну швачку Доманьску і хотїв єї у Відни позбути ся, даючи 300 рублїв зараз і обіцюючи єї прислати 8.000 рублїв за своїм поворотом до Россії. Дївчина не хотїла на се пристати і не взяла грошей, лиш сказала Добровольскому, що або нехай він з нею женить ся або она собі житє відбере. Коли-ж Добровольскій сказав, що зі взгляду на родину не може сего зробити, кинула ся Доманьска з вікна.
Дрібні вісти. Цїсар дарував гр. к. комітетови парохіяльному в Роздолї повіта жидачівского 100 зр. на докінченє будови церкви. — В Москві появила ся инфлюенца. В послїднім тиждни запало на сю слабість 200 осіб. — Виставу в Празї відвидїло до пятницї 1,109.866 осіб. — Намістник ґр. Бадені виїхав оногди зі Львова до Буска. — Президент Буковини ґр. Паче буде обїздити від 5 до 16 н. ст. серпня повіти вижницкій і сторожинецкій, потім виїде на 4-тиждневу відпустку за границю. 