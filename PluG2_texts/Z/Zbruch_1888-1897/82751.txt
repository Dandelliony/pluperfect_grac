І шнурівка має своїх оборонцїв.

Що теперішні жінки, чи там дами віддали би за шнурівку половину житя — се ми всї здорові знаємо. Також знаємо і се, що они, хоч би виеманциповали ся з усїх пересудів і стали до одної роботи разом з мужчиною, их тїло таки давити-ме шнурівка. Не фортунна манія подобати ся мужчинї поверховною принадою, заокругленими приманами тїла так глубоко запустила корінє, що им нї суди Боже зрозуміти лихих наслїдків доброохотних тортурів. І завдяки сему, зовсїм не культурна шнурівка добула собі такі права серед буцїм то культурного товариства, що сегодня кожда интелігентна — калмук не дама, єсли у неї нема шнурівок. Се велика провина против "доброго тону", против "сальонового кодексу". Але-ж ладяні і без шнурівки панї, коли-б ви дрібку застановились над "нищетою" шнурівки і самі почислили, скілько витерпіли болю за-для неї, ви певно на найблизшім жіночім конґресї старались би змінити відповідні параґрафи "доброго тону". Але з другої сторони у вас найдесь і оборона за шнурівкою. От недавно помістив якійсь любовник шнурівки в однім американьскім місячнику статью, в котрій на серіо доказує, що шнурівка хоронить перед сухотами. Автор статьї каже, що жінки перед винайденєм шнурівки віддихали абдомінально (в сполученю з черевом), а коли взялись носити шнурівки, вправдї низша часть легких придавилась і стала неможливою до розвитку, але натомість горішна часть легких розширила ся. Отже се і нїби причина спиненя сухот. Цїкава річ, длячого той самий автор відраджує мужчинам носити шнурівки? Над тим повинні панї призадумати ся.   Дѣло 