Перегляд политичний.

За кілька днїв буде в Италії оголошений закон, котрий постановляє, що в цілій Италії буде заведений новий закон карний, а всї дотеперїшнї закони карні будуть тим самим знесені. Доси були в Италії три закони карні: старий сардиньскій закон в північній Италії, Пармі, Моденї, державі церковній і на островах Сардинії і Корсиці, змінений неапольскій закон з 1861 р. для Неаполя і тосканьскій закон з 1853 р. для Тоскани. Оголошенє нового закона карного наступить доперва дня 30 червня 1889 р., а закон стане вже обовязувати від 1 вересня 1889.
З Білграду доносять, що тїснїйшій комитет для зміни конституції радив дня 20 с. м. під проводом короля над правом Загального голосованя і над скрутиніюм лист і приняв оба дотичні внесеня. З округів, де радикали або либерали мають перевагу, надходять заєдно жалоби на вплив властей на вибір правиборців. О скілько доси можна сконстатувати, єсть більша часть правиборців прихильна правительству; суть то по найбільшій части властителї більших посїлостей, котрі не брали доси нїякої участи в житю политичнім. В Шабацу і Лесковацу мало при правиборах прийти навіть до кровавої бійки і жандармерія мусїла робити порядок. Суть то округи, де радикали мають велику силу. З Драгацевача доносять, що радикали тероризують там виборців в той спосіб, що грозять їм убійствами і підпаленєм.
Розійшлась була поголоска, що министер війни, Протич, покликав всїх резервистів постійних кадр армії. Поголоска та єсть однакож — як довідуєсь "Pol. Corr." — зовсїм безпідставна.
В румуньскім кабинетї сталася криза нехибною, позаяк теперїшне правительство дістало два тяжкі удари: один в сенатї а другій в палатї послів. В сенатї вибрано именно президентом замість кандидата правительства Кречулеска, староконсерватиста і руссофила ген. Флореска. Вже сей факт був для правительства дуже немилою несподіванкою, але оно чекало ще, як поступить палата послів і чи она також схоче пійти за приміром сенату. Все вказувало на то, що палата послів хоче вибрати своїм президентом староконсерватиста і також прихильника Россії Ласкара Катарджія. Правительство робило, що могло; грозило уступленєм і розвязанєм палати, проволікало вибір, але все то не помогло і остаточно вибрано Катарджія. Кабинет Карп-Розетти буде отже мусїв або уступити або взятися до крайного средства і розвязати палату. Що наступить, годї поки-що сказати. Король приїхав з Сивая до Букарешту і буде мабуть сам старатися залагодити якось сю справу. Кажуть вже, що цілий кабинет не уступить а настане лиш часткова криза, по котрій утвориться новий кабинет Розеттіого. 