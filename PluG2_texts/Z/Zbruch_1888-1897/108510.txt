◦ ◦ ◦ ◦ ◦ ◦ ◦ ◦ ◦ ◦

Заряд руского народного театру подає дальшій свій репертуар в Городенцї: в четвер 29-ого с. м. "Учитель" комедія Ив. Франка, в суботу 31-ого "Галька" мельодрама, музика Монюшка; в недїлю 1-ого падолиста "Модний жених" комедія. З Городенки переїде наш театр до Снятина. Нехай же Русини городеньскі користають ще з тих заповіджених представлень а снятиньскі нехай готовлять ся на приїзд любого гостя.   Руске ремісниче товариство "Зоря" у Львові постановило за-для розбудженя товариского житя устроювати що тиждня раз товарискі сходини, щоби і поучитись і забавити ся. Перші такі сходини відбули ся минувшої суботи від години 8 до 10-ої в комнатах товариства [при ул. Краківскій ч. 17]. На тих сходинах проф. Григорій Врецьона почестний член товариства "Зорі", запізнав зібраних товаришів Зорян з дїяльностію товариства "Просвіти" в краю. О годинї 10-ій удали ся Зоряне на комерс до гостинницї в готели Варшавскім і там при промовах та щирих дружних розговорах мило перевели час. На будуще такі товарискі сходини Зорян відбувати ся будуть що понедїлка від години 8-ої вечером.   Видїл львівскої "Рускої Бесїди" постановив устроювати кождої суботи спільно з товариствами "Клюб Русинок", "Львівскій Боян" і "Академічна громада" товарискі сходини для членів своїх. Перші сходини відбудуть ся сеї суботи. Хто з членів згаданих товариств наміряє в тих сходинах брати участь, зволить найдальше до завтра вечером вписати ся у господаря "Рускої Бесїди". — Від видїлу.   Общество Руских дам просить нас оповістити, що оно устроює дня 17 н. ст. падолиста с. р. в великій сали Народного Дому вечер з танцями на дохід учащих ся сиріт. Запрошеня розсилають ся сими днями, а коли-б хто хотїв взяти участь в тім вечерку а не дістав запрошеня, то общество просить зголоситись по запрошенє до панї Є. Лепкової ул. Жовківска ч. 28 або до п. Є. Павенцкої ул. Скарбківска ч. 19.   Огнї. З Городницї коло Гусятина пишуть нам: Дня 27. с. м. вибух тут огонь і знищив сїм господарств; з цїлого майна движимого лишилось кілька поломаних лавок та стільцїв. З погорівших лише два господарі були обезпечені в тов. Краківскім. Акцією рахунковою заняв ся з властивою собі енерґією тамошний парох о. Козьоровскій і лиш єго заходам треба завдячити, що огонь не розширив ся.   В селі Малехові, належачім до фундації св. Лазаря у Львові, відбуло ся сими днями посвященє нової церкви. В торжестві сїм взяли участь Єго Емін. кардинал Сембратович, крилошане митроп. Капітули і презідент міста Львова д-р Годимир Малаховскій.   Старостиньска заборона рускій громадї писати по руски. Ц. к. староство в Сяноцї прислало громадскому урядови в Вислоцї великім на руске письмо ось таку резолюцію: polecam naczelnikowi gminy pod rygorem grzywny 5 złr., by sprawozdania odnośne były w języku polskim sporządzone. Sanok 25 lipca 1896. C. k. Radca Namiest. i Starosta Studziński." Хвалив посол Вахнянин в Куликові, що в нинїшній добі "нового курсу" всьо так красно і "Бог Всемогучій благословить" руско-польскій рай танцюристий в Галичинї... І справдї, також і з сеї резолюції сяніцкого староства видко ясно як на долони, що у нас всьо дуже красно!   Дрібні вісти. Намістник кн. Санґушко повернув з Відня до Львова. — Депутація маґістратских дієтарів явила ся оногди у презідента Львова д-ра Малаховского з просьбою о поправу их долї; презідент обіцяв заняти ся сею справою. — Дрогобицке староство засистувало недавний вибір Іос. Шаєра на віцебурмістра міста Дрогобича і візвало до розписаня доповняючих виборів 18 радних, котрих мандати згасли ще 3-ого марта с. р., а треба знати, що Шаєра вибрано після волї бурмістра Охримовича віцебурмістром, хоч єго мандат до ради міскої вже був погас. — Три кораблї австрійскої маринарки "Лявдон", "Навталіс" і "Зріні", що маневрували на полудневім побережу Дальматії, ударили о себе в наслїдок сильного вітру. Ушкоджені пливуть до Полї на направу; из залоги нїхто не потерпів. — Приватний доцент Ст. Кемпиньскій именований надзвичайним професором математики в краківскім університетї. — На дорозї між Новим селом а Стриєм за Слобідкою близько моста якійсь сильний мужчина вискочивши з лозини з костуром в руцї на візок почтовий, видер візникови пудло, в котрім було мужеске одїнє і утїк в лози; почтиліон кричав на ґвалт, але бояв ся бігти за злодїєм, бо в мішку мав листи з грішми; жандармерія енерґічно слїдить за тим Рінальдінім. — П. Генрих Ревакович, редактор Kurjer-a lwowsk-ого, кінчить дня 1 н. ст. листопада с. р. сорок лїт дневникарскої працї, бо того дня 1856 року вступив він до редакції тогдїшної часописи "Świt".   Дѣло 