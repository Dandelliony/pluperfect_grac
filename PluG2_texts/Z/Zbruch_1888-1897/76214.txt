Зявища на небі в лютім.

В місяци лютім підходить сонце вже значнїйше в гору, а промінє єго світла набирає чим раз більше сили, бо чим раз більше доходить до землї в простовиснім напрямі. День стає вже пересїчно о 4 мінути довшій. Дня 18 лютого о 10 годинї перед полуднем входить сонце в знак риб т. є. стоїть в тім часї на тім місци на небі, де в ночи видко громаду звізд звану рибами. — Місяць, що під конець сїчня був найблизше до землї, віддаляє ся від неї і дня 9 лютого буде стояти від землї найдальше; єго віддаленє від землї того дня доходить до 403.000 кільометрів. На день 16 лютого вечером припадає єго пів, а дня 23 лютого підійде він знов найблизше до нашої землї і єго віддаленє того дня буде виносити 369.000 кільометрів. В лютім переходить місяць попри громади звізд: лев, панна, вага, скорпіон, стрілець, козорог, риби, баран, бик, близнята і рак. Підчас сеї дороги закриє він сего місяця деякі звізди, а именно дня 20 лютого закриє планету юпітера, а дня 21 планету марса. На жаль не буде можна сего цїкавого а рідкого зявища оглядати вільним оком, бо місяць ще перед заходом сонця закриє обі сі планети; темний бік місяця закриє звізду і она щезне з очей, аж опісля покаже ся знов по довшім часї на другім боцї місяця.
Из планет буде сего місяця видко на кільканацять мінут перед всходом планету венус, котра все ще єсть тепер ранною зорею. В слїдуючім місяци буде она лиш за дня стояти на небі і длятого не буде єї видко, аж в червню стане знов показувати ся вечером яко вечірна зоря і буде світити вечерами через девять місяцїв. Цїкаві зявища покаже нам сего місяця планета юпітер. Хто би мав хоч слабий дальногляд, а подивив ся крім него дня 8 лютого на юпітера, то побачить коло него вечером о 9 год. аж чотири місяцї і то в такім порядку (не рахуючи найменшого, торік відкритого місяця): насамперед покаже ся другій місяць, відтак аж першій, а дальше третій і четвертий. Всї ті місяцї будуть стояти з боку як світячі горошки коло кружка головної планети. Дня 11 лютого о тій самій порі буде можна видїти, як першій місяць юпітера буде пересувати ся по нїм як би чорна плямочка. На юпітері буде тогди затьмінє сонця. Хто має добрі очи, буде міг добачити се зявище і без дальногляду. — Планета сатурн стоїть в сїм місяци в громадї звізд панна, але єї видко лиш дальноглядом. Сатурн, як звістно, єсть тим дивний, що має доокола себе обручі, ледви 200 кільометрів грубі. Минувшого року стояв сатурн до нашої землї так, що ті обручі були кантом звернені до нас і ми видїли их лиш як лінію; тепер нахиляють ся они чим раз більше і ми видимо их ширину. Цїлою своєю шириною будуть они звернені до землї, аж під конець 1899 року. Що то ті обручі? Доси ще не знаємо того докладно; але з того, що доси дало ся дослїдити, виходить, що то суть дрібні світові кулї, що окружають як би обручем свою планету і всї разом крутять ся доокола неї. — Уранос стоїть тепер в громадї звізд "вага", а нептун в громадї "бика"; обі ті планети суть так далеко від нас, що ми их вже не видимо вільним оком.
Из сталих звізд замітна в сїм місяци т. зв. змінна звізда альґол, в громадї звізд званій Перзеєм, повисше на північ від квочки. Зміними звіздами називаємо такі, котрі що кілька днїв, або кілька годин зміняють своє світло; раз світять дуже ясно, відтак потахають, темнїють, а опісля світять знов яснїйше. Звізда звана альґол світить через півтретя дня яко звізда другої величини, відтак потахає через 4 години і світить через пів години яко звізда четвертої величини, а по тім часї зачинає знов чим раз яснїйше світити. Найслабше буде она світити дня 18 лютого около пів до третої години по півночи, 20 лютого около пів до дванацятої в ночи і дня 23 лютого около чверть на осьму вечером. Що за причина, що стала звізда альґол так правильно і завсїгди однаково зміняє своє світло? Єсть зовсїм оправданий здогад, що та стала звізда, сонце якогось иншого світа, має якусь свою планету, котра так само обстає ся около неї, як наша земля около сонця. Та планета за кождий раз заступає світло альґоля, коли стане між ним а нашою землею, і не пускає єго до нас. У нас тогди єто світло слабне. Тої планети альґоля ми не можемо вже добачити, бо альґоль, то сонце якогось иншого світа, єсть вже так далеко від нас, що ми й найсильнїйшими нашими дальноглядами не в силї вже нїчого розпізнати; ще лиш світло дає нам знати, що там щось дїє ся, що там кружить якась планета. 