З Коніци в Герцеговині доносять:

В краях окупованих єсть тепер після нашого обчисленя 30 урядників-Русинів. Найбільше их по судах, найменше при урядах политичних. Совітників судових єсть 3, п. Мирон Зарицкій єсть старостою в Фочи, лїкарїв войскових єсть 4, ветеринарї 2. Всїм Русинам тутешним поводиться дуже добре, лиш одно лихо, що земля родинна далеко, чоловік все на чужинї, а подорож до Галичини і назад коштує 300 зр. від особи. У нас тут нема нї крихти снїгу, а при погодї і теплім воздусї худоба пасеся по лїсах та луках і гризе що може. Дня 26 сїчня обходили тутешні Серби "Святославску Беседу" дуже величаво і давали власними місцевими силами комедію "Любавно нисмо". Коніца то справдїшний герцеговиньскій Меран. Три четвертих частей людности турецкої віри, длятого єсть тут сїм джамій з минаретами, єсть також церков сербска і каплиця католицка; костел католицкій мають ставити вже сего року, бо єсть фонд на то готовий до 2000 зр. В Коніци єсть також старинний міст з часів римских, такій самий як в Мостарї і Вишеградї. До чотирох місяців має бути готова зелїзниця з Острожця (14 кильометрів) до Коніци, а з-відси за два роки до Сараєва. Так отже за два роки буде можна цілу Босну і Герцеговину до Адріятику переїхати зелїзницею і звидїти ті під кождим взглядом хороші околиці. Удаєся тут добре виноград, вино червоне прехороше і дешеве; маємо також добрий і таний тютюн, лїпшій як в Галичинї. Все инше дістаємо з Австрії або Угорщини за дорогі гроші... 