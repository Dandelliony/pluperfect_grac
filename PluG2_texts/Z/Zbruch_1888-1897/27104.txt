Де-що з Парижа. — Львівскій университет. 

Де-що з Парижа.
Не оспавши в дорозї дві ночи, спали ми довго з рана. Взагалї Парижане спять до 9 або 10 години рано, а за то рухаються до пізної ночи і йдуть звичайно спати о 2 або 3-ій годинї в ночи. Театри і цирки починаються о 8 годинї вечером а тягнуться до півночи а потім идеся на прохід по бульварах, каварнях і брасеріях.
В Парижи єсть без сумнїву аж надто богато хороших рїчей, но і досить бляґи. І так камениці не суть дуже високі, а дїляться на 5 до 6 поверхів, в наслїдок того покої суть малі і низькі і виглядають як клїтки, однак щоби их зробити оказалими на улицю, дають великі вікна, сягаючи майже аж до підлоги; а щоби з такого покою не вилетїіти на улицю, заложені суть покої малими зелїзними кратами або ґанками, і длятого то камениці в Парижа від улиць мають звичайно множество ґанків. Одна камениця єсть до другої подібна і нема тут так величавих і хороших палат, як у Відни. Француз стараєся каменицю подїлити як на найбільше кімнат, щоби тілько великій зиск витягнути, а в наслїдок того мешкають люде тут також і по подах.
На снїданє пють тут лиху легку каву з молоком; гербати майже зовсїм не пьє ся; потім від 12 до 3 години їсться снїданє а від 6 до 9 години обід. Харч і вина тут добрі і недорогі, но суть реставрації і дуже дорогі та люксусові, а щоби реставрації і каварнї видавалися більшими, то Французи украшають стїни люстрами і через то видаєся льокаль о двоє більшим. При тім всякі льокальности суть дуже рясно освітлені ґазом і електрикою. Пива можна дістати розличного рода, но всякі пива заносять смаком пива "бок", котрого склянка мала коштує тут 30—50 сантимів (15—25 кр.). Пиво Дрегера з Відня і пиво акційне з Пильзна смакують тут зовсїм инакше, як у нас, і ті пива для Парижа виробляються особливо: і так пиво швехатске Дрегера єсть темнїйше, сильнїйше і заносить смаком пива "бок", а пиво з Пильзна єсть яснїйше, як у нас, тай більше гірке, і коштує мала склянка (1/4 литри) 35 сантимів. Межи винами відзначаються вина ляфіт по 2 до 8 франки, госотерн по 3—4 фр. і шампан Мум по 9—10 фр. за фляшку. Найбільше гостей ходить до реставрацій Діваля, котрих у всяких місцях єсть 17 і в котрих можна за 2—5 франків зїсти добре снїданє або обід з вином. Подають розличні риби, майонеси, дичину, ярину, і т. д. Табль-д-оти в великих готелях як на пр. в Grand-Hotel (Boulevard des Capucins 12) коштують по 8 франків від особи — в прекрасних салях і дуже добра кухня, н. пр. котлети з гомара, десери, і т. п.
Львівскій университет. З програми викладів в зимовім півроці 1889/90, появившій-ся з печати, подаємо деякі дані: В склад сенату входять: ректор о. д-р Клим Сарницкій проректор д-р Я. Пентак; декани: о. д-р Іос. Делькевич, д-р Тад. Пилят, д-р Том. Станецкій; продекани: о. д-р І. Бартошевскій, д-р Ал. Янович, д-р Тад. Войцєховскій; відпоручники видїлів: о. д-р Марк. Паливода, д-р Осв. Бальцер, д-р Брон. Радзишевскій; секретар д-р Ст. Шаховскій. На видїлї богословскім єсть 11 професорів звичайних; на видїлї правничім: 8 професорів звичайних, 5 надзвичайних, 2 титулярні і 6 доцентів приватних; на видїлї философичнім: 14 професорів звичайних, 6 надзвичайних, 13 доцентів приватних і три учителї: язика Француского, англійского і стенографії. На видїлї правничім не суть обсаджені катедри звичайних професорів: австр. права цивильного, права церковного, австр. права і поступованя карного, загального і австрійского права державного, австр. права скарбового. — Статистика слухателїв за минувшій піврік така: на видїлї богословія 349, права 649, философії 117, разом 1115 слухателїв. З того числа було: 1052 звичайних, 63 надзвичайних (42 фармацевтів); народности: 408 рускої, 701 польскої, 7 нїмецкої, 3 болгарскої, 1 ческої; віроісповіданя: 418 греко-кат, 524 рим.-кат., 7 вірменьского, 5 протестантского, 161 жидівского. В минувшім році служило при войску 325 академиків.  