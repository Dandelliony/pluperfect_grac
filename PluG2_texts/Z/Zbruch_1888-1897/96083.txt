Концерт "Зорі".

Концерт "Зорі".   В недїлю дня 3 н. ст. марта відбув ся в великій сали Народного Дому концерт заходом товариства руских ремісників "Зоря" на дохід фонду будови власного дому "Зорі". В концертї, о котрім бесїда, взяли участь славно-звістні Русини-артисти сцени Скарбківского театру п. Саломея Крушельницка і п. Александер Мишуга. Участь сих артистів-співаків була вже сама собою точкою, що могла заинтересувати як найширші круги любителїв музики, а єсли додамо, що й співацке товариство "Львівскій Боян" поспішило — як звичайно — охотно з своєю співучастію в користь красної цїли, то чей же не здивує нїкого, що о 7-ій годинї вечером саля Народного Дому була майже переповнена публикою.   Концерт розпочато удачною композицією Н. Вахнянина "У снї я снив", котру відспівав мужескій хор "Бояна" під управою свого нового діріґента о. Остапа Нажанковского зовсїм поправно і вдоволяючо. У о. Остапа Нижанковского подивляли ми все спосіб, з яким він вміє використати всї найкрасші естетично і найефектовнїйші місця композицій, котрі діріґує; впрочім звістний він уже від давна яко знаменитий, може найзнаменитшій діріґент між теперішними рускими музиками, то й не диво, що ся перша точка проґрами — мимо того, що хор робив вражінє не зіспіваного ще належито з собою — випала дуже добре. Мішаний хор "Бояна" відспівав яко трету точку проґрами твір польского композитора З. Носковского з єго опери чи мельодрами Chata za wsią під заголовком "Хор циганів" (в рускім перекладї). Хотяй я противний виконуваню виїмків з опер на концертовій естрадї (бо они вимагають костюмів, декорацій і гри), то однак на честь знаменитому мішаному хорови "Бояна" як і єго діріґентови, а також і акомпаніяторови фортепяновому п. Найгайзерови, котрий дуже щасливо поборов технічні трудности, якими акомпаніямент до сего твору переповнений, мусить ся признати, що виконанє сеї точки (з виїмкою хиба за вільного темпа в послїдній части) було так знамените, що співано єго на жаданє публики ще раз.   Артисти панна С. Крушельницка і п. Ал. Мишуга відспівали два дуети, один з опери Лисенка "Різдвяна ніч", а другій з опери Артимовского "Запорожець за Дунаєм". Злишним хиба було би розписувати ся о чаруючім співі тої артистичної пари, на се не найде ся слів, котрими далось би достаточно віддати вражінє, якого дізнає ся слухаючи их співу, тож і не буду довго розводити ся, а скажу лише, що по кождім з тих дуетів не було оплескам кінця і наші артисти мусїли вдруге співати. Хор мужескій Лавровского "Корона" випав не менше удачно як і першій "У сні я снив", а на закінченє відспівано "Верховину" Лисенка, до котрої акомпаніямент фортепяновий на 4 руки доробив О. Нижанковскій, а відограли єго дуже поправно, хоч місцями надто етерично, панночки Ш. і Н.   Загальне враженє, яке зробив оногдашний вечерок, було дуже користне; в продукціях хору "Бояна" видко було великій поступ на перед і майже кожда точка проґрами зраджувала, що там трактує ся музику на серіо, а найновійше поводженє повинно хиба заохотити "Бояна" до дальшої працї в напрямі поважного трактованя штуки, а публику до численної фреквенції на того рода продукції як оногдашна. А подібна нагода небавом наступить: Ще сего місяця відбуде ся великій концерт в честь Шевченка; "Боян" приготовлює кілька несподїванок, а між ними на першім місци буде виконанє нової композиції нашого многонадїйного композитора Г. Топольницкого до слів Т. Шевченка "Хустина". Се річ на більшій розмір, написана з великим таланом, сольову партію сопранову відспіває п. Крушельницка, хор і орхестра будуть имовірно добре держати ся. А єсли додам, що в концертї возьме участь і п. Мишуґа, то хиба не помилимо ся, сли припустимо, що з огляду на добірну проґраму, цїль і сили виконуючі, саля Народного Дому повинна бути переповнена.   По оногдашнім концертї відбув ся в комнатах Народної Торговлї комерс, де якійсь час весело бавлено ся.   Д. Сїчиньскій   _________   До повисшого справозданя з музикальної части концерту "Зорі" ми додамо від себе ще про деклямації. Член "Зорі" п. І. виголосив [але лиш "виголосив"] стих Маркіяна Шашкевича "Побратимови", а панночка Ол. Д[анилюківна] віддеклямувала гарно стих Федьковача "Воскресни Бояне" а відтак на жаданє публики ще й Шевченкову поезію "Розрита могила" [подекуди було лиш хибне акцентованє слів]. Панночка Ол. Д. представила ся в-перве публицї яко одна з спосібнїйших декляматорок серед нашого жіноцтва.   Дѣло   