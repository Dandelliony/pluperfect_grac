Поступованє россійского войска – Ворохобня селян в Румуніи 

„Pol. Corr.“ доносить, що вість о поступованю россійского войска на австрійску границю не може зовсїм непокоїти, бо так у Відни як і в Пештї знають дуже добре, що Россія наміряє піднести стан свого войска в пограничних округах до 300.000 людей і там їх постійно удержувати. В міродайних кругах австрійских і угорских знали о тім вже від осени, що Россія буде так довго посувати свої войска на австрійску і нїмецку границю, доки ажь не осягне повисшого стану. На всякій случай єсть то сумно, що в Австріи мусяться числити з сими обставинами через довшій час і удержувати у себе відповідні міри осторожности. — В міродайних кругах россійских носяться все ще з гадкою кандидатури кн. Ляйхтенберга на престол болгарскій, хочь він давнїйше тої кандидатури не хотїв приняти.
Ворохобню селян в Румуніи вже почасти усмирено. Румуньскі газети доносять, що в ильфівскім окрузї настав вже зовсїм спокій. В прагівскім окрузї заведено такожь спокій, хочь в селї Горгота хотїли селяне відбити арештованих. Войско мусїло виступити против нападаючих багнетами, але до проливу крови не прийшло. В Калярашу пороблено всякі міри осторожности, щоби ворохобники не напали на місто ; там убито трох ворохобників а 8 ранено. В Урсичени арештовано двох агентів, що намовляли селян до ворохобнї. Президент министрів Розетти сказав, що теперїшну ворохобню не треба уважати за борбу селян против боярів, але за борбу Румунів з не-Румунами. 