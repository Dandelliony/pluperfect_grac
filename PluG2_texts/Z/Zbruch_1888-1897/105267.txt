◦ ◦ ◦ ◦ ◦ ◦ ◦ ◦ ◦ ◦

Засїданє исторично-фільософічної секції наукового товариства им. Шевченка відбуде ся в середу 20 н. ст. мая о 7-ій год. вечером в льокали товариства.   Вечерок в "Соколї". Непогода і зимно, котрими так щедро обсипає нас місяць "рож і соловейків", не дають товариству "Сокіл" уряджувати прогульок і забав за містом на вільнім воздусї — а в такій порі лиш вечерок з танцями може дати ся як найкрасше. Тож і бавили ся в суботу в сали "Сокола" охочі, молоді люде дуже добре. Правда не зійшло ся на вечерок стілько участників, як можна було сподїватись, але ті, що прийшли, опускали комнати товариства [мимоходом сказавши перемінені на вечерок в красні сальони] аж над раном в найкрасшім настрою і з признанєм для комітету забав за так гарну несподїванку. Мабуть ті, що відтягнулись від вечерка, тепер жалують, бо музика була знаменита, а танцї дуже охочі, але небавом буде нагода похибку направити.   Святкованє 3-го мая, яке що року обходять питомцї львівскої семинарії духовної, випало і сим разом дуже світло і знаменито, а присутні були одушевлені виконанєм кождої точки проґрами. Найбільше признанє припало в участи короткій, але повній змісту вступній промові та за деклямацію уривку з "Паньских жартів". Перед концертом відправлено панахиду за упокій душі бл. п. цїсаря Фердинанда. По концертї илюміновано цїлий будинок семинарскій. Хоч погода не дописала, то всї питомцї зібрались на огороди і там при співі патріотичних пісень провели час аж по-за 10-ту годину.   Испити зрілости для женщин в ґімназіях. Міністерство просвіти видало в справі допущеня женщин до испитів зрілости в ґімназіях таке розпорядженає з дня 9 марта 1896 р. ч. 1966. Розпорядженє міністеріяльне з дня 21 вересня 1878 ч. 1551 в справі испитів зрілости для женщин о стілько зміняє ся, що на будуче можна буде допускати женщин до испитів зрілости в ґімназіях, коли: 1) покінчили 18 рік житя, або кінчать єго в тім роцї калєндарскім, в котрім хотять складати испит; 2) коли викажуть, що покінчили ґімназію приватну або яко записані приватистки ґімназію публичну, або предложать посвідченє, що під відповідним проводом побирали науку ґімназіяльну в приписанім обсягу. Кандидатки мають внести поданє до краєвої ради шкільної о допущенє до испиту зрілости в першім місяци другого півроку того року, в котрім хотять складати испит. Против рішеня краєвої ради шкільної прислугує кандидаткам право відклику до міністерства просвіти. В случаях заслугуючих на увзглядненє, а іменно коли кандидатка була приневолена перервати испит, розпочатий в речинци лїтнім; можна призволити на продовженє сего испиту в речинци осїннім. На письменний і устний испит кандидаток визначить ся окремий речинець, о скілько буде того вимагати більше число зголосивших ся. Испит зрілости в Галичинї будуть могли складати женщини: в ґімназії св. Анни в Кракові і в ґімназії Франц-Іосифа у Львові в язицї польскім, в академічній ґімназії у Львові в язицї рускім, в ґімназії ІІ-гій у Львові в язицї нїмецкім. Испит з кандидатками буде переводити ся після обовязуючих приписів з тою лише різницею, що испит устний має обняти всї предмети з виїмкою науки реліґії, исторії природописної і пропедевтики фільософічної. З тих трех предметів має кандидатка зложити испит перед письменним испитом зрілости перед комісією зложеною з директора яко предсїдателя, учителя фахового і ще одного учителя. Протокол з ходу і результату сего испиту треба долучити до протоколу испиту зрілости. Коли при тім испитї кандидатка не відповість вимогам з двох предметів, то не може бути допущена до испиту письменного. Коли лиш в однім предметї викаже успіх недостаточний, то комісія испитова може визначити їй новий речинець до испиту поправчого. Некористний результат испиту поправчого виключає кандидатку від складаня испиту зрілости в найблизшім речинци. В случаю допущеня по раз другій до испиту зрілости не потребує кандидатка складати з тих трех предметів испиту, коли одержала з них перед тим добру кваліфікацію. Увільненя при устнім испитї зрілости виключені у всїх предметах. Устний испит зрілости мусить відбути ся під проводом краєвого инспектора шкільного. Кандидатки по зложеню испиту одержать свідоцтво зрілости на формулярі приписанім для ґімназій, однак без клявзулї о зрілости до впису на університет. Такса за испит з реліґії, исторії природної і пропедевтики фільософічної виносить 6 зр., за испит зрілости 18 зр.   Дѣло 