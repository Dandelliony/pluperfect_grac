◦ ◦ ◦ ◦ ◦ ◦ ◦ ◦ ◦ ◦

Грац 20 марта. Вчерашні збори нїмецкого вандрівного товариства скликані Шенерером розвязало правительство, бо показало ся, що на 500 зібраних було лиш 5 дїйстних членів.
Париж 20 марта. В наслїдок демонстрацій викликаних Дерулєдом перевела прокураторія слїдство, чи не истнує потайком розвязана давнїйше ліґа патріотична і длятого в многих домах переведено строгу ревізію.
Відень 20 марта. Нинї зїзджають ся до Відня на жаданє ґр. Таффого всї проводирі фракцій давної правицї і завтра відбуде ся перша конференція.
Париж 21 марта. Ревізії за ліґою патріотичною ведуть ся і дальше з цїлою строгостью. В однім домі найдено важні папери. Дерулєд постановив поставити в парляментї интерпеляцію в сїй справі.
Рим 21 марта. В парляментї заявив міністер війни, що годить ся на всї ощадности, котрі не зменшать силу армії. Италія може спокійно дожидати постепенного заведеня карабіна малого калібру. 