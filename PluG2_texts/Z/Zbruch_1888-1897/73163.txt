◦ ◦ ◦ ◦ ◦ ◦ ◦ ◦ ◦ ◦

Заведенє часу середно-европейского. На порученє міністерства справ внутрішних віднесло ся львівске намістництво між иншими також до видїлу краєвого з жаданєм, щоби видїл, увзглядняючи обставини нашого краю, висказав свою гадку в справі проєктованого заведеня середно-европейского часу для всїх відносин житя публичного і що-денного. Отже видїл краєвий відповів намістництву, що не вдаючи ся в оцїнку того проєкту зі становища теоретичного, анї також в близшій розслїд наслїдків, які потягнуло би здїйстненє єго в щоденнім житю, може сміло сконстатувати, що квестія тої новости єсть взагалї для нашого краю рівнодушна і що потреба єї, о скілько видїлови краєвому звістно, в нїяких кругах суспільности не дає ся чути. Вправдї деякі міста, переважно в західній части краю, як: Краків, Тарнів, Перемишль, идучи за першим товчком, завели у себе час середно-европейскій, однак их примір не найшов наслїдуваня в прочій части краю, котра лишила ся при доперішнім природнім способі означуваня часу після сонічних зявищ. Видїл краєвий піднїс відтак, що навіть ті круги, котрі з причини безнастанного зношеня з зелїзницями, почтою і телєґрафом могли би мати найбільшій интерес в зрівнаню годинників міских з годинниками зелїзничими і почтовими, не почувають потреби тої инновації, як се доказує недавна в тій справі ухвала львівскої комнати торговельної і промислової. Впрочім як-небудь справа тая рішить ся, то одного — по думцї видїлу краєвого — треба би бажати, щоби в цїлім краю без виїмки був принятий один спосіб означуваня часу, і щоби як найскорше усунено истнуючі в тій справі різницї, які тут і там витворили ся в теперішнім часї переходовім.
Бувшого совітника двору Тшцєнєцкого, засудженого в звістнім буковиньскім процесї, перевезено вчера з Відня до вязницї в Штайн де має відсидити свою кару.
Величезна ялиця. В гарних лїсах архикнязя Альбрехта, лежачих на спадах Бабиної Гори, найвисшої в Бескидї західнім, находить ся в селї Завоя в Галичинї, на висотї 2975 стіп ялиця, певно найгрубша між ялицями галицкими, а четверта що до грубости в Австрії. Після гадки лїсничого Павловича, котрий казав обмурувати з долини камінями сю хабусю доохрестних лїсів, щоби охоронити єї перед ушкодженями, мала она тогдї при земли майже 40 стіп (12 метрів) в окрузї. Тепер при вершку обмурованя має 32 стопи, а на висотї 4½ стіп по-над муром, де иде в гору рівний пень, має в окрузї 22 стопи. Висота єї доходить до 200 стіп. Якась легкодушна рука, підложивши під неї огонь, випалила в долинї часть пня. Мимо того, дерево єсть здорове і довго ще може жити.
Недавно завязане співацко-драматичне товариство "Муза" у Львові дає в четвер сего тиждня першій вечерок, тілько не — як випадало надїятись — музикально-вокальний а чисто "танцовальний". "Галицкая Русь" жалує вправдї, що музикально-вокальної части вечерка не буде, але потїшає ся тим, що "за то пріобрітется больше времени на танци..." Треба знати, що "Муза" має бути суперницею "Бояна".
Холєра. В місяци жовтни зголошено в Будапештї 865 підозріних случаїв занедужаня. В тім числї сконстатовано 680 случаїв азійскої холєри, а то занедужало 434 мужчин і 246 женщин. Умерло 386 осіб, т. є. 54%. Між занедужавшими було: 70% зарібників і слуг, 17% ремісників, 6% дїтей і 3% матрозів. Найгіршій день був 6 жовтня, коли занедужало 53 осіб. Тепер лучають ся ще лиш поодинокі случаї занедужаня на холєру.
Самоубійство. Вчера повісив ся у Львові в пивници при улици Академичній під ч. 5 Антін Калиновскій, 25-лїтний паробок, служачій в цукорни. Причиною самоубійства був встид, бо самоубійник допустив ся крадежи 10 зр. на шкоду иншого служачого, а крадїж тую викрито.
В Отинії відбудовано спалену фабрику зелїза; она вже майже готова. Замість давної поганої фабрики стоять тепер в Отинії нові муровані, безпечні будинки. Дня 7 н. ст. падолиста вечером топлено в новій лїярни першій раз зелїзо. Випущена горяча лява з печи наповнила цїлу лїярню таким блеском, що здавалось, цїла фабрика в серединї горить. Лїярня має звиш 500 квадратових метрів поверхнї і єсть на 8 метрів висока. Перші відливи удали ся дуже добре. В фабрицї працює вже значне число робітників.
Зниженє цїн їзди на зелїзницях державних для учеників. Ґенеральна дирекція зелїзниць державних оголошує: З днем 1 н. ст. падолиста с. р. ученики і ученицї шкіл народних, низшої ґімназії, низшої школи реальної і инших шкіл на рівни поставлених, дальше ученики висшої ґімназії, висшої школи реальної, університетів і шкіл рівнорядних з ними, можуть користати з зниженя половини їзди зелїзницями державними на основі відповідної лєґітімації, виданої на один рік шкільний, єсли суть увільнені від цїлої або від половини оплати шкільної. Зниженє се прислугує лише до їзди до школи. Дотичні лєґітімації можна купити в урядах і на стаціях зелїзничих, а леґітімації ті мають бути потверджені від дирекцій шкільних.
Товариство имени Шевченка підняло ся — як звістно нашим читателям — нового повного виданя творів Тараса Шевченка в двох томах і поручило редакцію многозаслуженому авторови "Исторії літератури рускої" — проф. д-рови Омелянови Огоновскому. Доси видрукований уже весь текст тому І-го обіймаючій 18½ аркуша друку і 10-ий аркуш тому ІІ-го, що має обіймати 24—25 аркушів тексту. До тексту першого тому буде поданий вступ д-ра Ом. Огоновского про житє і літературну дїяльність Т. Шевченка, а по текстї другого тому будуть подані деякі потрібні замітки до тексту в обох томах. Кождий том дїлить ся на два віддїли, отже єсть віддїлів чотири. І-ій віддїл репрезентує напрям романтично-національний, ІІ-ій — політично-національний, ІІІ-ій — суспільно-національний, IV-ий — реалістичний. В кождім же з тих чотирох віддїлів йдуть по змозї в хронольоґічнім порядку підподїли: думки, баляди, посвяти, епічні і инші стихотвори [тілько в IV-ім віддїлї нема баляд.] Виданє будуть украшати портрети поета; добре би було, щоби при кождім з чотирох віддїлів був один портрет з відповідного часу житя Тараса. Друк цїлого виданя, в накладї 2000 примірників на гарнім папери і новими черенками, скінчить ся имовірно в лютім 1893 року і оба томи пійдуть в продаж рівночасно. 