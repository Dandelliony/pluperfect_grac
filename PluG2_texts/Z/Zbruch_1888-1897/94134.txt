◦ ◦ ◦ ◦ ◦ ◦ ◦ ◦ ◦ ◦

Сими днями появила ся відозва взиваюча селян на віче руских радикалів в ратуши у Львів. Відозву підписали: 1) видїл коломийскої "Народної Волї" [д-р С. Данилович з Коломиї, д-р К. Трильовскій зі Снятина, М. Павлик зі Львова, д-р Ром. Яросевич з Кракова, Щ. Творовскій зі Станиславова, Иван Сандуляк з Карлова, Ив. Бородайкевич з Бортник, Козьма Лазоряк з Кутів] і 2) Комітет: Семань Веретка зі Станиславівского, Ив. Махас з Самбірщини, Стеф. Новаковскій з Перемишльщинни, Ив. Кізлик з Мостиского, Микола Кіс з Брідщини, Tomasz Piwko з Сокільників коло Львова, Павло Думка і Стефан Гарматїй з Тернопільщини, Федір Котюк з Пістиня, Ив. Радуляк і Теодосій Блошка з Городенщини. В відозві тій читаємо між иншим: "Доси ще анї раз не було у Львові руского хлопского віча, де би говорено лиш за хлопів і для хлопів. Се має бути перше таке віче, тому на нїм повинен бути кождий хлоп". Сі слова пригадують нам американьску рекляму, бо-ж рускі хлопскі віча бували у Львові.   Всїм нашим товариствам добродїйним і запомоговим пригадуємо, щоби збирали гроші на мундури ученицкі, котрі вже незадовго будуть обовязково заведені в ґімназіях та й школах реальних.   Дуже бурливе довірочне засїданє мала вчера львівска рада міста. Розходило ся о справу купна повиставових будинків і дискусія прибрала дуже острий характер. Именно радний Ревакович закинув пп. Шаєрови і Захарієвичеви, що они беруть участь в нарадї над сею справою, мимо того, що належать до дирекції вистави. Сею заміткою обидив ся і презідент міста п. Мохнацкій, бо й він єсть членом дирекції вистази і зложив провід нарад. Остаточно ухвалено, щоби місто закупило повиставові будинки з виїмкою галї машин і оранжерії за 120.000 зр., платних в 10 річних ратах. П. Ревакович заложив протест против тої ухвали, жадаючи, щоби над нею ще раз голосовано і то на явнім засїданю і поименно.   Карне слїдство о державну зраду — як доносить одна львівска часопись — веде краєвий висшій суд у Львові против кількох польских студентів львівского університету. Причиною слїдства суть патріотично-революційні бесїди, виголошені тими студентами з початком серпня с. р. в школї им. Сташица в часї пира, устроєного з нагоди гостини польских студентів з Познаня. Ті бесїди були виголошувані при отвертих вікнах, так що можна их було чути на улици. Поліція зробила в тій справі донос до прокураторії, а прокураторія зарядила слїдство. Обжаловані остають на воли, однако судова розправа, єсли би до неї прийшло, відбулась би не у Львові а у Відни.   Холєра. Від дня 19 до 25 н. ст. падолиста померло в Галичинї після урядового виказу в 102 громадах 249 осіб, а від початку пошести в 721 громадах 7733 осіб. Тепер лютить ся холєра найбільше в повітї борщівскім, до в послїднім тиждни померло 71 осіб; в бучацкім умерло 34. Найбільше осіб померло доси на холєру в повітах: бучацкім 1001, залїщицкім 717, борщівскім 611 і товмацкім 595.   Дрібні вісти. Намістник ґр. Бадені виїхав до Кракова. — Краєвий маршалок кн. Сангушко повернув вчера до Львова. — Рада міста Вадович надала почетне горожаньство намістникови ґр. Казим. Баденьому і кн. Ад. Сапізї. — У Львові помер Авр. Фальковскій емеритований поручник в 31-шім роцї житя. — В Кракові помер в 37-ім роцї житя Мечислав Мариновскій, властитель Тулиголов в ярославскім повітї.   Дѣло 