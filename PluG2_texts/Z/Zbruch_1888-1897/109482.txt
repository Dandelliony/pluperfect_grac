◦ ◦ ◦ ◦ ◦ ◦ ◦ ◦ ◦ ◦

Помилуванє убійника бл. п. о. Ардана. Жигмонт Гошовскій, убійник бл. п. о. Ардана, помилуваний сими днями цїсарем, бо — як доносять польскі ґазети — засуджений терпить невилїчиму недугу умислову, а там самим цїлком не відчуває кари дожизненної вязницї, на яку був засуджений і котру має відбувати. Родина Гошовского, замітивши ще перед роком недугу засудженого, удала ся до адвоката д-ра Грека, котрий по переведеню експертизи психіятричної, на основі згідного ореченя шістьох лїкарів, зажадав взновленя поступованя карного. Однак з огляду, що таке взновленє забрало би надто много часу а стан фізичного здоровля Гошовского має бути безнадїйний, то міністерство судівництва поручило єго цїсарскому помилуваню.   Геройство львівскої поліції. Ми вже згадали коротко о интервенції поліції в невиннім "гусаку" польскої молодежи академічної. Приарештовано на здогад кількох академіків з гусака і під сильною сторожію поліційною приставлено их перед офіціяла Кантора, котрий під той час урядував на инспекції поліційній. На тім не скінчило ся, бо жовнїрам поліційним забагло ся "погуляти". Поліцаї затягнути до сїней будинку поліції кількох студентів, загасили світло і зачали в брутальний спосіб их бити. По якімсь часї випущено на волю покалїчених студентів з подертою одежію. Найбільше потерпів фільософ п. Ив. Піпес, бувшій голова Bratn-ої Рomo-чи, бо єму переломано навіть кість носову і тяжко поранено. П. Піпес навіть не брав участи в гусаку, а лиш довідавши ся в каварни о пригодї, поспішив був на поліцію довідати ся, то стало ся з увязненими. Пораненим академікам поперевязувано рани на стації ратунковій. — Цїла та пригода набрала великого розголосу. Передвчера на засїданю ради міскої интерпелював д-р Стройновскій презідента міста в тій справі і по короткій дискусії, в котрій піднесено, що місто платить річно 38 000 зр. на поліцію а замість того не має сторожи безпеченьства ино збійників, ухвалено вислати депутацію до намістника. Рівнож сенат університетскій та молодїж академічна ухвалили віднести ся до властей. — Вчера на авдієнції у намістника кн. Сангушка явили ся згадані депутації з жалобами. Депутація сенату університетского (зложеній з ректора і деканів) прирік намістник зарядити строге доходженє і покарати виновних. Супротив депутації ради міскої, зложеної з презідента і двох віцепрезідентів, висказав намістник своє обуренє з причини того ексцесу поліція та рівнож прирік покарати виновних. Депутації академіків, котра розповіла о самоволи поліції, заявив намістник, що вже видав розпорядженє, аби поліція заховувала ся на будуче ліберальнїйше супротив академічних комерсів, а в сїм случаю заряджено слїдство. Вирозумілість моя — говорив намістник — для доброго гумору академічного иде дуже далеко, але і ви, панове, попросїть своїх товаришів, щоби не давали причини до интервенції поліційної. — Вкінци віднеслись академіки до послів Пєнтака і Пініньского, а ті поставили в радї державній интерпеляцію в тій справі. Академік п. Піпес віднїс ся до прокураторії державної.   З львівскої вистави штук красних. Лише від часу до часу появлялись спорадично на сїй виставі штук красних образи двох Русинів пп. Ивасюка і Панькевича. З приятностію довідуємось, що до тої нечисленної громадки руских артистів-малярів долучив ся третій. Ото п. Тит Романчук, відбувши студії під проводом знаного маляря Качора-Батовского, виставив першій раз прилюдно свою більшу працю: Краєвид з Гуцульщини. О добротї образу свідчить найлїпше се, що дирекція вистави закупила сейчас сей образ для себе. З-поміж всїх прикмет сего образу впадає передовсїм в очи вельми удатний кольорит і перспектива. — Як зачуваємо, намалював п. Романчук вже давнїйше картину историчну: Рада Хмельницкого, — закуплену п. Візером з Сасова. Шкода що сей образ пішов в чужі руки. На замовленє дирекції вистави працює п. Романчук над другим краєвидом. Желаємо нашому талановитому землякови на сїй дорозї як найкрасших успіхів!   Зелїзниця Галич-Тернопіль. На шляху сеї зелїзницї вже розміщені урядники і служба. Дня 14 с. м. відбули ся проби мостів, дня 17 с. м. переїде пробний поїзд зелїзничій а дня 21 с. м. наступить отворенє шляху і переданє єго до публичного ужитку. Від 22 с. м. зачнуть правильно ити поїзди.   Школа кадетів у Львові. Міністерство війни згодило ся на основанє школи кадетів у Львові. Будова шкільного будинку має зачати ся вже з весною.   Крадежи на зелїзничім двірци в Станиславові повтаряли ся від якогось часу майже правильно. При переведеній у маґазинєра Маланохи ревізії найдено всїлякі цїнні предмети, які той викрадав з пакунків. Маланоху підозрівають, що він мав ще товаришів. Він мав лиш 27 зр. місячної платнї, а жив собі вигідно, трохи не по-паньски, і пристрасно їздив на біциклю.   В погони за убійцями. Кримінальний комісар берлиньскої поліції Берґман і Люпо секретар маґістрату міста Плєс прибули до Кракова, слїдячи за убійцями барона Кона, котрого в страшний і зухвалий спосіб замордовано недавно в Плєс. Убійцї мали скрити ся в Галичинї. Берґман і Люпа були в тій справі вже в кількох галицких місцевостях.   Дѣло 