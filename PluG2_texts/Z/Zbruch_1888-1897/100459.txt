◦ ◦ ◦ ◦ ◦ ◦ ◦ ◦ ◦ ◦

Чистого доходу з вечерка товариства "Руских женщин" в Станиславові устроєного дня 5 с. м. на цїль института для руских дївчат, було 58 зр. 38 кр. В тій сумі містять ся і наддатки, котрі зволили зложити: Вп. крил. о. Ткачуник 50 кр., крил. о. Тороньскій 2 зр., купець п. Стахевич 3 зр. і панї Стемпурска 2 зр. — Від видїлу тов. "Руских женщин в Станиславові."   Холєра в Галичинї. Gazeta Lwowska подає: В Тернополи дня 18-ого с. м. не захорував нїхто на холєру, померли три особи, позістає в лїченю шість осіб. — В громадах повіта тернопільского: В Буцневі захорувала одна особа, дві померли, слабого нема нїкого; в Березовици єсть один хорий; в Острові захорували дві особи; в Загробели захорували н померли дві особи. — В Тернополи захорувала на холєру дня 19-ого с. м. одна особа, одна померла і одна виздоровіла, позістає в лїченю пять осіб; в инших місцевостях заражених холєрою в протягу 19-ого с. м. не зайшли нїякі зміни.   Приватні доценти. Wiener Zeitung оголошує: Управитель міністерства просвіти і віроисповідань затвердив: ухвалу колєґії професорів видїлу фільософічного університету львівского, котра одержане д-ром Алекс. Колесою на видїлї фільософічнім університету черновецкого veniam docendi для руского язика і літератури узнає за важну для фільозофічного видїлу університету львівского і ухвалу колєґії професорів університету черновецкого в справі припущеня д-ра Володимира Мильковича на приватного доцента исторії всемірної віків середних і новочасних на тамошнім університетї.   Огнї. В Буцові повіта перемиского вибух дня 10-ого с. м. огонь, здає ся підложений і знищив добуток 10 господарів, з котрих 7 було убезпечених. Шкода около 5800 зр.   Розправу против екзекуторів податкових в Тернополи розпочато переслуханєм практиканта податкового 26-лїтного Ивана Спитковского. Обжалований признав ся до всїх фактів, які закинув єму акт обжалованя і старав ся своїми зізнанями не обтяжати инших співобжалованих. Инакше поступив другій обжалований, діетар уряду податкового 65-лїтний Володислав Войцїховскій, котрий не лиш не признав ся до вини, але спихав єї на инших, а головно на Спитковского. Переслуханий найбільше обжалований Володислав Едв. Вавра лише в части признав ся до вини. Дотично стягнених у контрибуентів безправно належитостій податкових около 500 зр. заявив він, що 196 зр. згубив, а проче програв в карти. Обжалований Володислав Висневскій признав ся до спроневіреня лише 50 а не 98 зр. Так само признав ся до вини обжалований Юліян Фохт. Найменше обтяженим єсть послїдний обжалований екзекутор Крижановскій, котрий рішучо заявив, що підпис одного виказу, дотикаючого єго особи підроблений иншою рукою. Відтак переслухано яко свідків: радника податкового Гохляйтнера, адюнктів Лошку, Новицкого і Франца та старшого поборця Михалика, котрих зізнаня відносили ся головно до маніпуляцій в урядї податковім. З зізнань сих свідків показало ся, що обжалувані екзекутори на підставі инструкції службової рішучо не мали права стягати від контрибуентів належитостій податкових, а відтак, що контроля в урядї податковім не дуже мусїла бути строгою, коли могли дїяти ся такі надужитя. Зізнаня переслуханого свідка инспектора поліції Ив. Скульского дуже обтяжили обжалованих Вавру і Висневского. В дальшім ходї розправи переслухувано контрибуентів: кілько поплатили до рук екзекуторів.   Убійство. Стельмах Яцентій Шпирка з Острова убив оногди свою свекруху, 70-лїтну старушку Сову за то, що жадала звороту 50 зр. котрі позичила Шпарцї. Убійства доконав в такій спосіб: Наперед, як виказала секція судово-лїкарска, задушив Сову, відтак голову єї завинув хустками та обвинувши шию два рази грубим ланцом, привязав до ланца великій камінь і кинув трупа до ставка під двором. Однакож камінь виховзнув ся з ланца і тїло виплинуло з глубини на поверхню ставу. Убійника скоро віднайдено, позаяк пізнали, що ланцухи, котрими була обвязана шия, належали до Шпирки.   З армії. Цїсар зарядив: перенесенє полковника Франтішка Гасінґера при пляцкомандї у Львові, поручаючи висказати єму своє вдоволенє, і перенесенє підполковника Виктора Матес-Білябрука з пляцкоманди в Празї до такої у Львові.   Білий крук. Властитель посїлостій Станислав Кльобаса зі Сколишина повіта ясельского постановив в своїм селї знести коршми а оден будинок, призначений на коршму відступив на поміщенє краєвої школи кошикарскої. Чи не білий крук?   Самоубійство з нужди. Один бідний господар з Гаїв великих під Тернополем, маючій 50 лїт, вдовець і батько кількоро дїтей, попавши в розпуку в наслїдок нужди і страти жінки, положив ся дня 19-ого с. м. о годинї 5-ій рано, в хвили, коли переїздив поїзд особовий до Львова на шлях зелїзничій і знайшов смерть на місци. В дві години відтак, знайшла комісія зелїзнича тїло самоубійника потяте в кусники і повідомила о сїм випадку дотичні власти.   Дрібні вісти. Архикнязь Леопольд Сальватор приїзджає до Львова в недїлю о 8-ій годинї рано. — Маршалок краєвий кн. Евст. Сангушко повернув вчера вечером до Львова. — У Відни розвязано товариство академічне польске "Polonia".   Дѣло 