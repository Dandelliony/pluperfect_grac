◦ ◦ ◦ ◦ ◦ ◦ ◦ ◦ ◦ ◦

    Торжества ювілейні в архикатедральній церкві св. Юрія досягають кульмінаційної точки і довершають ся з величавостію, властивою нашому обрядови, та після уложеної проґрами. Вчера зачали ся тридневі богослуженя архієрейскі, які по черзї відправлять архіепископи Исакович, Моравскій і Є. Ем. кардинал. Церков св.  Юрія і палата архіепископска прибрані в хоругви і умаєні зеленью, а балькон палати, з котрого виголошують ся проповіди, пристроєний багранними декораціями та инсиґніями кардинальскими. На вчерашне торжество наспіли процесії з сїмох сїл під проводом священиків при великім здвизї народу. Від 6-тої год. рано відправляно служби Божі як внутрь так і внї архикатедральної церкви. Відтак наступило торжественне посвяченє церкви Є. Ем. кардиналом. О год. 10-тій архіепископ Исакович відправив службу Божу і виголосив проповідь. [Проповідь була польска, хоч арх. Исакович знає дуже добре по руски і нераз вже виголошував рускі проповіди.] З балькона архіепископскої палати проповідували Василіяне оо.: игумен Шептицкій і Скоробогатий. По полудни по вечірни з проповідію двигнув процесіональний похід з церкви св. Юрія до церкви Волоскої. Похід розвинув ся величаво: поперед поступали процесії львівских церквей і з сел, а відтак духовеньство з крилошанами капітули, двома мітратами і Є. Ем. кардиналом. В походї брав участь великій здвиг народу, так що деколи треба було на хвилю здержувати похід, щоби оминути глоту. Прегарна погода, а також і святочний день причинили ся до збільшеня величавости процесіонального походу, хоч з другої сторони можна було надїяти ся, що латиньскі костели будуть торжественно пристроєні — а того на жаль не можна було замітити.   Про торжества ювілейні в Станиславові пишуть нам з відтам: По вечірни в днях 6, 7 і 8-ого жовтня відбули ся процесіональні походи з катедри під проводом еп. Куїловского і капітули до тутешних костелів: латиньского, вірменьского і езуїтского. По походах проповідував за кождим разом о. Хомишин. — Другого дня торжеств прийшли процесії з Крехович і Опришовець. Найперше була співана служба Божа після вірменьского обряду, відправлена парохом Ромашканом; опісля латиньска співана служба Божа, відправлена катихитом Домбровским в сослуженю двох діяконів. На хорах співало тов. им. Монюшка. Проповідь по польски мав катихит Скарбовскій на темат єдиної церкви Христової, при чім дав короткій погляд на исторію рускої церкви. Третого дня наспіли процесії з Пацикова Загвіздя і Волчинця, а також прибули рускі священики з многих наших сїл. Архієрей з капітулою і асистою мав литургію; о. д-р Литвинович проповідував на темат одної церкви Христової, але не наводив нїяких подїй з исторії рускої церкви. По службі Божій відбув ся обхід довкола церкви. — Для молодежи шкільної обох обрядів всїх шкіл тримали катихити ексгорти; кождого з трех днїв в инших школах а тогдї вже й ученики були вільні від науки. Третого дня ювілейного були всї дївчата (Русинки і Польки) з трох шкіл і семинарії в церкві на службі Божій, котру правив лат. катихит Круковскій, а хор учениць Русинок під управою кат. о. Абрисовского співав на хорах. — Торжества ювілейні відбули ся при великій участи (хоч було се в будні днї) селян, — а демонстрація на зборах общ. им. Качковского — як показує ся — хибила своєї цїли, бо була задумана лиш кількома отчайдухами. Катедральна церков була пристроєна хоругвами, а на найвисшім місци була приміщена руска хоругов.   Однодневий спис мужеского населеня у Львові відбуде ся після ухвали міскої ради при помочи индівідуальних карт. За підставу спису принято день 15 жовтня. Комісаріяти зачинають тепер доручувати ті карти властителям домів. Властитель дому зажадав тих карт стілько, скілько в єго реальности находить ся осіб мужеского пола і роздїлить их интересованим. Кождий мужчина виповнить карту власноручно, а за дїтей або калїк виповнять родичі або опікуни. Рубрики належить виповняти старанно, а позаяк той спис має служити і до виборчих цїлей, то належить з всякою точностію означити мешканє, прозвиско і имя. Впрочім инструкція поміщена на картї подає всї обясненя. Хто не вміє писати може зголосити ся до комісаріяту, де єму виповнять карту. Властителї реальностей зберуть відтак ті карти, зложать их в свою карту, котра буде творити рід окладинки. На тій картї на четвертій сторонї містять ся питаня, котрі мають на цїли обчисленє загального числа цівільного населеня міста Львова. Зібрані карти належить зараз — а в кождім разї найдальше до 26 жовтня зложити в комісаріятї дїльницї. Хто сумнївав би ся в чімсь, то може поинформувати ся в канцелярії комісаріятів дїльниць. Карти мають виставляти ся для всїх осіб мужеского пола, тож навіть і для немовлят уроджених перед днем 15 жовтня с. р. За мужчин хвилево неприсутних виповнить карту родина або господар дому. Коли би всїх рубрик не мож було виповнити, то треба подати хоч прозвиско і имя. Прозвиско треба вписувати в першу рубрику, а имя в другу, бо се важне з огляду на потребу поазбучного укладу спису виборцїв. Русини повинні виповнювати ті карти не инакше лише по руски.   Торжество отвореня 1896/97-ого наукового року в політехнічній школї у Львові відбуде ся 15-ого с. м. О год. 10 рано відправить ся богослуженє в костелї св. Марії Магдалини, а о год. 11-ій в авли політехнічній наперед уступаючій ректор здасть справу за рік 1895/96-ий, а опісля промовить новий ректор д-р Мечислав Лазарскій.   Звичайним професором загальної исторії в львівскім університетї именований д-р Бронислав Дембиньскій, дотеперішний надзвичайний професор того предмету.   Дрібні вісти. Дня 20 н. ст. сего місяця відбуде ся в Гвіздци вінчанє укінчившого богословіє п. Николая Салього, з панною Марією Майковскою, дочкою місцевого пароха о. Г. Майковского. — Дня 25 с. м. відбуде ся вінчанє п. Володимира Стернюка окінченого богослова з п-ою Євгенею Коновалець в Малехові під Львовом в домі о. Володимира Коновальця о 3 годинї пополудни. — Маршалок ґр. Стан. Бадені вернув з Відня до Львова. — В Тарнові згоріли недавно війскові маґазини до тла.   Дѣло 