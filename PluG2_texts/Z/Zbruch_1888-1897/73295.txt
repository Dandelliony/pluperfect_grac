Відважні, що їдять холєру.

Прості люде у нас, що то не знають нїчого лиш зараз при першій лїпшій нагодї проклинати нераз: "А наїв бись ся холєри!", думають, що вже кинули найбільшу бомбу, що закляли вже найстрашнїйше; а то показало ся тепер, що то не так дуже страшно наїсти ся холєри і нема в тім нїчого небезпечного. Недавно тому пробовало двох учених в Монахові наїсти ся холєри і самі на собі досвідчили, що она не вадить. Але як то можна наїсти ся холєри? Зараз розкажемо.
Звістно вже, що берлиньскій учений, др Кох, викрив, що недугу звану холєрою азійскою, котра яко пошесть ширить ся між людьми, викликує якесь дуже маленьке для людского ока невидне сотворінько зване прутнем холєричним або по ученому "коммабаціль". Кох каже отже, що коли чоловік зїсть того прутня з якою стравою або спє з водою, той набере ся холєри, а відтак умирає. Того прутня можна найлекше тогди спожити, коли ходить ся коло занедужавших на холєру, дотикає ся их одежі або біля, занечищеного відходами або блювинами недужих; коли відходи ті виливає ся близько домів, пере ся білє з недужих і т. д. — словом, коли люде не старають ся ті прутнї зробити нешкідливими і не стережуть ся, щоби их не набрати ся.
Монахівскій учений, професор Петтонкофер, єсть противного погляду; він каже, що сам прутень холєричний не єсть так дуже шкідливий, а лиш тогди, коли тому сприяє місце, значить ся, земля, і пора року, набирає той прутень в себе якоїсь такої їди, котра стає ся для людей нїби якоюсь утруєю, що викликує в чоловіцї нараз страшні болї, бігунку і блювоту, а відтак спроваджує і смерть. Петтенкофер каже отже, що, аби устеречи ся холєри, не досить лиш нищити самі прутнї, котрі переносять холєру, але передовсїм треба старати ся о то, щоби земля і вода були здорові, щоби в них не могли розвинути ся прутнї холєричні і не набирали тої їди, яку звичайно мають в собі.
Щоби доказати, що дїйстно не сам лиш прутень холєричний, навіть не переважно, не єсть причиною холєри, спровадив був собі Петтенкофер тамтого місяця з Гамбурґа від дра Ґефкого штучно годовані на буліонї прутнї холєричні і дня 7 жовтня зїв их в присутности свідків цїлий міліярд, знеутралізувавши ще перед тим кислоту жолудкову, котра нищить холєричні прутні. При тім не зміняв він свого способу житя; їв свіжі овочі, салату, молоко, пив пиво і т. д. На него задивив ся єго приятель і ученик др Еммеріх, також бактеріольоґ в Монахові, і так само наїв ся холєри, чи там тих прутнїв холєричних в 10 днїв пізнїйше, т. є. 17 жовтня. і щож показало ся? Оба ті учені дістали лиш бігунку, Петтенкофер слабу, а Еммеріх таки досить сильну, так, що аж мусїв раз брати лїк против неї. Впрочім не було у них анї слїду якихсь ознак холєричних. Загальний стан здоровля був у них добрий, теплота тїла не зменшила ся, горячки не було, апетит був добрий; оба учені як звичайно не відривали ся від своєї щоденної роботи, а по вісьмох днях проминула і бігунка.
Минувшої недїлї мав отже проф. Петенкофер відчит в монахівскім товаристві лїкарскім і тій пробі з прутнями холєричними на собі самим і доказував, що так званий холєричний прутень або комма-баціль не може сам про себе викликати холєри, хиба лиш бігунку. "Певно" — додав той учений — "що колиб я був наїв ся тих прутнїв в Гамбурзї, то наслїдки були би може инші, бо там місцеві і часові обставини сприяли розвиткови холєри." Петтенкофер єсть так само як і Кох того погляду, що причиною так страшної холєри в Гамбурзї була вода з ріки Лаби, котру там розпроваджуєсь по цїлім містї, а котра занечистила всю землю в Гамбурзї. Через незвичайну посуху в лїтї упала зашкірна вода в земли дуже значно а в сухій і наскрізь занечищеній земли могли дуже легко розмножитись прутнї холєричні, занесені до міста з Россії і Франції. Петтенкофер побоюєсь, що хоч холєра тепер під зиму притихла, то все таки готова она в лїтї знов віджити, коли буде посуха, і буде ширити ся дальше. Він каже, що нищенє прутнїв холєричних єсть без хісна і длятого накликує: "Робіть землю здоровою а оминуть вас тифус і холєра. Очищайте ґрунт, на котрім стоять тисячі мешкань осередків нашого населеня, через каналізацію, добру воду, різнї, сполокуванє улиць і т. д., а тогди будете могли з спокійною совістію глядїти в будучність!" 