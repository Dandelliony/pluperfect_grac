Контракт купна і продажи камениці. — Примір жертволюбности. — Віче академиків львівских.

Контракт купна і продажи камениці "Общего рільничо-кредитного Заведенія" уже підписаний ликвидуючою дирекцією "Заведенія" і заступниками вдовичо-сирітского Фонду львівскої архіепархії. Ціну камениці, як ми вже доносили, поставлено на 90.000 зр., а що тягар гипотечний на домі дня 1 сїчня 1889 виносив 49.260.28½ зр., то рештою вартости камениці 40.739.71½ зр. скомпензовано вірительність фонда "Заведеніе" винно ще фондови львівскому 4.260.27½ зр. Тая сума, як кажуть, може ще бути заспокоєна з суми тягару гипотечного, бо в нїм міститься квота 8.053.17½ зр. яко обезпеченє неправосильно виміреного доходового податку Заведенія за минувші роки, против котрого внесено рекурс до администраційного трибуналу. Після того, як ся справа з податком скінчиться, або фонд зверне щось Заведенію, або Заведеніє покриє решту фондови. (Каменицю сю купило було Заведеніє в лютім 1880 р. у жидів Райцесів за 85.000, але 1882 р. видало 10.000 на бляшаний дах і инші адоптації.) Станиславівскій фонд, не хотївши приступити з своєю вірительностію (30.000 зр.) до купна камениці, доставати буде свої капитали готівкою: якусь частину має достати вже сего року.
Примір жертволюбности. Властителька Шманьковець, панї Катерина Плятнер, проживаюча в Бучачи, зробила такі леґати: а) на удержанє каплиці в Шманьківцях 700 зр., так що цілий капитал з давними жертвами на тую ціль виносить 1000 зр.; б) на богослужебну фондацію 200 зр., щоби в тій каплици відправлялося богослуженє за упокій бл. п. архикнязя Рудольфа по вічні часи; в) на школу в Шманьківцях 1000 зр., щоби відсотки з тої квоти побирав учитель; за то має учити дїтей передо всїм религії і вести их так, щоби стали трудолюбивими і честними господарями; г) в честь ювилею цісарского суму 500 зр., з котрої відсотки роздїлятись будуть що року між найбіднїйших учеників в школї в Шманьківцях.
Віче академиків львівских, Русинів і Поляків, відбудеся нинї і завтра від год. 3 пополудни в сали ратушевій. ВІче се буде довірочне, тож вступ буде мати тілько той, хто дістав запрошенє. На порядку дневнім поставлено отсі справи: 1) зближенє молодежи місцевої з замісцевою, 2) орган молодежи, 3) стипендії, 4) відносини молодежи до властей, 5) факультет медичний у Львові, 6) винагорода молодежи по бюрах; 7) школи віроісповідні; 8) реформа мин. Ґавча; 9) закон войсковий, і 10) участь молодежи в житю публичнім.  