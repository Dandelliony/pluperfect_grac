Сумні порядки громадскі міста Стрия.

Довелось нам читати в польских часописях просторе справозданє з торжества посвященя прапору "Сокола" стрийского, в котрім то торжестві, дивлячись окулярами кореспондента "Галицкой Руси", має взяти участь і наше жіноцтво. Читали ми також обширне справозданє, з великим славословієм для иніціяторки, про перші збори секції жіночої товариства "Szkoła ludowa", — але нї одним словом не згадали сі кореспонденти про вельми широку — дїяльність одного законно мабуть не затвердженого товариства, котре, засноване ще в часах заведеня автономічних порядків в нашім краю, поклало собі за цїль: експльоатувати не богатства нашої землї, але касу і майно міске.
Статути того товариства не звістні загалови, длятого годї нам подати докладнїйші вісти про средства, якими оно переводить свою цїль. О скілько лишень дійшло тепер до прилюдної відомости, то средствами тими мають бути всїлякі завдатки на різного рода предприємства, неуплачені чинші за наєм грунтів міских, невиплачені в касу гроші за потайно спродавані грунти міскі, а також прості посягательства "у вертгаймівку" маґістратску.
Видїл краєвий, котрий живо интересує ся розвоєм промислу краєвого і бачно глядить за дїяльностію всяких спілок, що мають за цїль — видвигнути нас из економічної нужди, звернув око також на наше промислове товариство і ще в половинї мая зіслав свого довіреного чоловіка в особі совітника п. Михальчевского, з припорученєм — вглянути в єго дїяльність. П. совітник гостив у нас більше нїж тиждень. Цїлими днями нишпорив по актах та книгах касових та остаточно зуставивши білянс фінансовий, прийшов до того для нас міщухів стрийских приятного результату, що товариство наше через тих кілька лїт свого истнованя, завдяки трудолюбивости і спритови фінансовому членів своїх, розвинулось так красно, що звиш 91.000 зр. видобуло з вдячного для експльоатації терену майна міского. Ut fama fert, чотири аркуші паперу битком записані становлять всякі позиції, що склались на повисшу квоту. Видїл краєвий, по поворотї п. Михальчевского до Львова, мав зажадати поясненя від нашого маґістрату. Як поступить собі маґістрат в сїй справі, над тим ломлять собі вже тепер голову ті, котрі накидувались нам через довгі лїта на проводирів і вітцїв міста.
Вступом до акції видїлу краєвого сталась суспензія одного функціонаря міского, а другому дано Wink-a, щоби подав ся in den wohlverdienten Ruhestand... В интересї добра загального маємо повне право жадати від Світлого видїлу краєвого, щоби перевів радикальну санацію наших, як бачите, вельми сумних відносин міских та, не оглядаючись на лиця интересованих і на их становище суспільне, потягнув до строгої одвічальности всїх тих, що свідомо причинились до фінансової руїни нашого міста. Поки-що було би вказано, розвязати раду міску а управу міста доручити комісареви правительственному, як се стало ся сими днями в Тернополи. 