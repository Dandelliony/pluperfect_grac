◦ ◦ ◦ ◦ ◦ ◦ ◦ ◦ ◦ ◦

Природничу збірку по архикнязю Рудольфі одержить рільнича академія у Відни. Віддїл минералогичний числить до 1000 нумерів, а до 1500 примірників; також дуже гарним єсть віддїл зоологичний.
Болюча спадщина. Знаний свого часу з дотепних фантазій льорд Честер записав весь свій маєток свому братанцеви під тим условієм, щоби той в кождім дни смерти спадкодавця дав собі один зуб вирвати у дентиста, щоби бодай одного дня до року в болю згадав про свого доброго дядька... Не зле вигадав!
Добрий пан. Пан дїдич з Романового села, пов. скалатского, наймив недавно у селян 30 фір, щоби вивезли гній на поле, і 30 людей, щоби сей гній розкинули по поли. На заплату за сю роботу спровадив сей пан бочку пива за 2 зр. 50 кр., горївки за півтора зр. і наймив на цілий день музику — а більше нїчого не дав готівкою. Така то нагорода на такій пізній веснї за цілодневну роботу, за котру що найменше треба би заплатити до 40 зр. Люде, вертаючи вечером домів, казали: ото добрий наш пан!
Дрібні вісти. Намістник гр. Баденій вернув вчера з Стрия до Львова. — Дня 4 н. ст. червня відбудеся вінчанє укінченого богослова п. Андр. Борисевича з донькою о. Плешкевича з Верхрати. — В великім турнирї шаховім в Новім Йорку першу нагороду одержав п. Чигарин з Москви, вигравши 28½ партій, другу нагороду п. Вайс з Відня. 