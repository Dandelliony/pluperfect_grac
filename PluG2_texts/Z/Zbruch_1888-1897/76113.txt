◦ ◦ ◦ ◦ ◦ ◦ ◦ ◦ ◦ ◦

Незвичайний факт. В львівскім шпитали для поліжниць лїчено в 1892 роцї 1094 недужих женщин, з котрих 1023 перебуло поліг. В тім часї довершено 86 важнїйших операцій, між котрими два т. зв. "цїсарскі різаня" з успішним результатом для матерей і дїтей. Мимо того не лучив ся в тім шпитали за цїлий рік анї один випадок смерти. Шпиталь сей знаменито ведений д-ром Чижевичем виказував вже від довших лїт постійно меншаючу смертність, бо коли в 1880 роцї умирало там 3.6% недужих, то процент сей меншав заєдно і в роцї 1889 число померших виносило лише 1.8% недужих. Рік 1892 треба уважати за найщасливійшій. — В признаню сеї успішної дїяльности висказав видїл краєвий д-рови Чижевичеви признанє, а ординуючих лїкарів і прислугу шпитальну надїлив ремунераціями.
В роковини смерти бл. п. Володимира Барвіньского основателя і першого редактора "Дѣла", незабутного дїятеля народного, відправилось сегодня поминальне богослуженє в церкви Прч. сс. Василіянок. Службу Божу відправили Вп. оо. Дольницкій, духовник рускої семинарії, о. Темницкій і о. Ал. Стефанович, а до панахиди станули ще оо. Гузар і Навроцкій. В церкві явила ся родина покійного, деякі почитателї покійника і молодїж. При трогаючім співі "Вічная память" заблисла в оцї неодна слеза сердечної згадки за вчасно скошеним цвітом, що так красив леваду руску. Память покійного Володимира Барвіньского не вигасає і не вигасне в серцях Русинів.
Три стіпендії по 100 зр. з фундації бл. п. Петра Целевича надав управляючій совіт Народного Дому у Львові на рік шкільний 1892/3: 1) Витовт. Целевичеви, ученикови 4-го року мужескої учительскої семинарії в Терноноли, внукови оснувателя; 2) Констан. Целевичеви, ученикови приготовляючого курсу згаданої семинарії, також внукови оснувателя і 3) Іос. Целевичеви, приватному ученикови 4-ої кл. ґімназіяльної, синови о. Ив. Целевича, пароха в Тростянци, близького свояка оснувателя.
Почетне горожаньство надала рада міста Коломиї на оногдашнім засїданю намістникови ґр. Баденьому, мотивуючи свою ухвалу "заслугами, які намістник положив коло добра краю і опікою, якою окружив міста і громади."
Намірене самоубійство. Возьний судовий у Львові Иван Дикій, наміряв вчера о 11-тій годинї перед полуднем відобрати собі житє через підрізанє горла бритвою. Причиною сего наміреня була нещастна любов. Дикого відставлено до шпиталю. Рана не єсть небезпечна.
Д-р Жеґота Крувчиньскій, звістний лїкар львівскій, помер вчера о 1-ій годинї з полудня на довготревалу грудну недугу. Д-р Крувчиньскій уродив ся 1848 року яко син львівского міщанина, ґімназію кінчив у Львові, а видїл медичний в Кракові. В роцї 1873, зложивши докторат, осїв у Львові, де відразу визначив ся своїми спосібностями яко лїкар. Крім того визначав ся небіщик своєю дїяльностію яко польскій патріот і презес "Сокола" і мав велику симпатію між львівскими Поляками.
Пошести. З Золочева доносять, що в містї, на передмістях і в граничачих з містом селах ширить ся в страшний спосіб віспа, тиф і шкарлятина, забираючи богато жертв, особливо між дїтворою, що ходить до міских шкіл і розносить заразу.
Средство против діфтерії. Munchener Allgem. Ztg. доносить: "В широких кругах звістно, що одна тутешна вдова по аптикари має певне тайне средство против діфтерії, так що сю женщину просять дуже часто за уміреною заплатою о поміч. З часом почали тою справою интересуватись також особи найвисших кругів і розважувано вже питанє чи не було би добре в интересї людскости відкупити від вдови средствами державними згаданий тайний лїк. Остаточно порішено дати їй 100.000 марок. Тимчасом один лїкар монахійскій, д-р Кріхе, відкрив случайно складові части лїку. Припадком одержав він решту оставшого в одній флящинї лїкарства і розібравши єго хемічно увидїв, що сей тайний лїк складає ся з кількох ростин лїчничих, звістних вже в середних віках з своїх лїчничих власностей в недугах горла. Лїк приладжений з тих складових частей помагає на діфтерію, але не може охоронити недужого перед закаженєм крови, яке так часто при діфтерії виступає. Також мусить ся єго все свіжо приладити бо вже по однім дни тратить свою лїчничу силу. Д-р Кріхе надїє ся, що удасть ся єму се средство улїпшити. 