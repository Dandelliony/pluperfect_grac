Зорї число 15 – Від Гладиловича.

Зорї число 15 містить : Старосвітскі батюшки і матюшки, повість Ив. Левицкого (дальше). — Мрака, стих Єлени Гриц. — З ранку до ночи, риски справжнього житя, Н. Е. Шукай. — Дївчинї, стих Г—цька. — Орлєаньска дїва, трагедія Ф. Шиллєра, перевід Евг. Горницкого, (дальше). — Исторія литератури рускої, Омеляна Огоновского (дальше), — Библіографія.
* * *
Я думав, що по моїм спростованю в „Черв. Руси“ і по роз'ясненю в „Дїлї“ вже закінчиться цїла справа мого листу з 2 грудня 1887, та що г. Афиноген Антонович здемаскований в своїй роботї, а „Чер. Русь“ побачивши, що повіривши на слово свого ментора пошилась в дурнї, повстидяться і умовкнуть.
Менї здавалося, що з ясного представленя чистої правди, кождий чоловік, хоч-би і не дуже познакомлений з нашими народними відносинами, а при тім не скрайний идіот, впевнився, що сей мій лист не був і не міг бути писаний до чоловіка або видавництва таких тенденцій, як „Кіевское Слово“, поминувши вже тую обставину, що нїхто не звернеся по „копійку“ до того, котрий-би сам взяв, де би єї лиш дали, — не буде нїхто писати до чоловіка з противного просто ворожого табору [хоч-би і як „ловко“ се робив] так, як я мав би то зробити.
Бажаючи „копійки“ від такого, чи через такого Афиногена, не буде писати нїхто анатемизованою через него правописею, не буде згадувати про двигненє і розвій україньско-руского народу, котрий би такі „Слова“ і „Червоні“ одним подувом раді здути з поверхнї землї. Хто-ж буде питати Афиногена про адресу до Нечуя ? відповідаючи на „запрос“ не буде нїхто звинятися тим, що забирає адресатови своїми справами дорогій єму час, бо тамтой прецїнь першій завізвав єго до того, і єсть приготований на те, що забирати-муть єму час, та бодай одним слівцем згадає про „обміну изданіями“, одним словом, з цїлого способу представленя, з цїлого тенору, і з внїшної форми мого листу ясно мусить бути кождому, що сей лист не писаний до г. Афиногена, анї єму подібних. Знають тоє добре редактори „Кіев. Слова“ і „Черв. Руси“, та на жаль, замість признати свою „ошибку“, они кидають дальше грязею ложи, — щоби позістати „консеквентними“.
Случайно попалося менї в руки ч. 84 нашої „Червоної“ [бо чогось з тою „вседражайшаю“ не так то і легко по-за Л'вовом де стрїтитися] ; там пишесь знов, що „извістное письмо п. Гл..... писанное ним в редакцію „Кіев. Слова“ от имени редакції „Дїла“, та що многі, між иншими і шурин моєї жїнки, Т. Білецкій, „увіряли нас, що конверт, в котором било прислано письмо г. Гл...., бил дїйствительно адресован в ред. „Кіев. Слова“, що затїм увіренія п. Глад., будьто редакція письмо перехватила, єсть просто крутарством“. — Тут мимо волї приходить на гадку польска пословиця : „Kto jada flaki, myśli, że każdy taki“ — що наші червоні „крутять“, як коли в котрий бік им треба, думають у що кождий „крутарством“ дише. Нї, панове, наша робота честна і програма ясна ; для піддержаня щоденного „Дїла“ засновали ми спілку видавництва в Галичинї, до котрої зголосилися многі десятки найвиднїйших патріотів зо̂ своїми удїлами ; ми відносилися о поміч моральну і матеріяльну, — до чого мали повне право, — і до наших братів — Українцїв, а не до жадних „благотворительних обществ“ або им подібних... Але щоби зрозуміти честну роботу, треба самому бути честним. Впрочїм се не першина для наших „Червоних“ перехвачувати приватні листи ; а чейже не забули Ви, що сталося з листом писаним перед роком до посла Романчука, в чії попав він руки, і якими ишов він дорогами ? ! Тілько наші львівскі Афиногени були о стілько осторожнїйші, що не могучи відфотографовати „конверта“ не фотографовали і листу.
Воюйте „Червоні“ але оружієм честним, тогдї можна буде піднятися і воювати з вами — але коли-б поступали, як та „чорна банда“ — то був-би для вас найвідповіднїйшій аргумент, котрого уживав свогі часу Gniewosz ! Се вам послїдне моє слово в сїй справі.
Сянік 1 (13) серпня 1888.
Гладилович. 