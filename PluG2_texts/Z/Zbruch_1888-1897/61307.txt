Реґуляція Буга.

На сесії з дня 12 сїчня краєвий видїл ухвалив після внесеня краєвого бюра меліораційного предложити соймови проєкт реґуляції Буга на просторі від Буска до границї Галичини. Кошти цїлої тої реґуляції будуть виносити на просторі: а) від границї до Рати 55.000 зр., б) від Рати до Добротвору 141.000 зр., в) від Добротвору до Волицї деревляньскої 305.000 зр., г) від Волицї деревляньскої до Буска 93.000 зр. або разом 594.000 зр. на довготї більше як 105 кільометрів. Конкуренційний округ для повної реґуляції Буга обнимає 8.100 морґів простору, а именно для простору від Рати до Добротвору 4.360 морґів, від Добротвору до Волицї деревляньскої 3006 морґів, а від Волицї деревляньскої до Буска 734 морґів.
Краєве бюро меліораційне, котре виготовило проєкти і начерк коштів, принимає, що треба реґуляції також на просторі від Буска до Волицї деревляньскої і на се внесенє згодив ся краєвий видїл. З-разу не мали заміру зачинати сеї реґуляції, а то зі взгляду на те, що сойм вже кілька разів припоручав кр. видїлови підняти реґуляцію Полтви і ся реґуляція могла би легко в міністерстві просвіти встрітити перепону, коли би ріка Буг між Буском а Волицею деревляньскою, де власне Полтва вливаєсь до Буга, не була обнята реґуляційним пляном.
Кошти наміреної роботи виносять більше як пів міліона зр. Але одна частина Буга від границї аж до Добротвору є сплавною, отже повинна бути уреґульована державним коштом, длятого справедливо, щоби державний скарб, коли Галичина замість него задумує перевести сю реґуляцію, причинив ся до неї відповідною сумою до коштів того предприємства. Кошт реґуляції сплавної частини обчислено на 196.000 зр. Краєвий видїл однако не жадає цїлої сеї суми від правительства, але в своїй ухвалї предкладає розклад коштів на реґуляцію Буга так: Галичина має покрити 40% цїлих коштів, се є 237.600 зр., державний фонд меліораційний має причинити ся датком, котрий винесе 30% загальної суми се є 178.200 зр., державний фонд водний, на котрім тяжить обовязок реґуляції сплавної частини Буга коштом 196.000 зр., має дати лише 20% загальних видатків се є 118.800 зр., а наконець интересовані сторони при предприємстві покриють 10% загальних коштів се є 59.400 зр. А коли конкуренційний простір має 8.100 морґів, то даток конкуренційний від морґа був би 7 зр. 33 кр.
Кр. видїл проєктує, щоби цїлу реґуляцію перевести в дорозї краєвого предприємства а час роботи обчисляє ся на 12 лїт. Річно видавано би на ту цїль 49.500 зр. а Галичина платила би що-року 19.800 зр. По переведеню в тій справі переговорів з правительством кр. видїл предложить соймови проєкт відповідного закона краєвого, так щоби в 1893 роцї було би вже можна розпочати роботу реґуляційну. 