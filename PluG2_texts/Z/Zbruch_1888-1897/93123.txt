◦ ◦ ◦ ◦ ◦ ◦ ◦ ◦

Збори робітників відбули ся минувшої недїлї в Чернївцях в салї ратушевій. Збори були досить численні і приняли резолюцию в справі заведеня "загального рівного і безпосередного права голосованя". Дальшим предметом нарад було положенє материяльне робітників і справи кас хорих.   Як виконують ся розпорядженя міністерства просьвіти дотично книжок та правописи нової видно з того, що учителї черновецкого повіту заміского, як Товсток і др., жадають від садаґурского книгарника Бадияна, аби їм продавав старі читанки рускі, бо вони фонетичних не хотять і не будуть уживати, хоч би там не знати-що. Оттакий то лаж під надзором румунїзатора Jancovschi-ого! І не давно, таж румунїзатори з москвофілями одна рука, а надзору над ними як не було, так нема. П. Jancovschi каже, знаємо се від одного учителя в сторожинецкім повітї, — навіть справляти руску мову книжну на лад провінциялїзмів, а то не читати н. пр. "беруть" а "берут" і т. и. Що дїєсь у руских школах під надзором такого Jancovschi-ого, Tarasievici-я, Padura-го, про се дізнаєсь власть шкільна аж по переданю надзору над рускими школами в руки щирого Русина, чого надїємось в інтересї правдивої просьвіти народної, на котру жертвує руске населенє кровавий гріш, не мавши доси з того майже нїякого хісна...   Пишіть усюди лиш по руски! Повітовий суд у Кіцманї відкидав доси кожде руске поданє, і все воно єму уходило якось, бо звістно, люди боялась, що програють справу. Аж трафила коса на камінь, а кіцманецкий суд на відважного Русина, адвоката др. Окунєвского, що попровадив справу перед висший суд краєвий, а сей наказав кіцманецкому, що він мусить приймати рускі письма, ба і винагородити партиї видатки. Подаємо отсе до відомости загалу і завзиваємо Русинів: "Пишіть усюди лиш по руски! а настане небавом час, що хто їсть руский хлїб, мусить знати і шанувати руску мову та руске письмо, а коли не хоче, то най собі йде, відки прийшов".   Холєра. Після урядового справозданя були на Буковинї в часї від 14. до 20 жовтня с. р. нові случаї занедужаня і смерти на холєру лише в повітї черновецкім, а то: в Раранчу 2 сл. занедужаня і 1 сл. смерти і в Топорівцях 4 сл. занедужаня і 2 сл. смерти. Хорих лишило ся всего лише 4 особи.   Мілїоновий скарб. Kurjer stanisławowski доносить, що в селї Трійци під Заболотовом в повітї снятиньскім викопав якийсь селянин на своїм ґрунтї сїм чверток турецких дукатів. Як згадана ґазета пише, має сей скарб походити з часів турецких війн; він становив воєнну касу Турків і они в небезпечности закопали єго.   Буковина   