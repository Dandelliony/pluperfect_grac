◦ ◦ ◦ ◦ ◦ ◦ ◦ ◦ ◦ ◦

Рада міста Львова таки ухвалила на вчерашнім засїданю надати почетне горожаньство кн. Адамови Сапізї, ґр. Стан. Баденьому і д-рови Мархвицкому, в признаню заслуг, положених коло устроєня краєвої вистави, внесенє одного радного, щоби приймити до відомости письмо кн. Сапіги і д-ра Мархвицкого, [в котрім оба просили, аби не именовано их почетними горожанами, бо вистава єсть дїлом цїлого польского народу, а не одиниць] і щоби лише висказати загально честь творцям вистави та тоту ухвалу подати до відомости обох интересованих — відкинено 41 голосами против 25.   На стіпендію з фундації Модеста Хоминьского в висотї 200 зр. оголошує намістництво конкурс з речинцем до 15 н. ст. падолиста с. р. О сю стіпендію можуть убігати ся ученики публичних шкіл, греко-кат. обряду, що зложили з добрим успіхом испит з руского язика в низших а з рускої літератури в висших школах та ті, що ходять на університетї або політехніцї на рускі виклади і поробили в тім язицї кольоквії або державні испити. Першеньство мають свояки фундатора, особливо син братанича покійного Теофіля — Александер Хоминьскій і Корнило Решетилович, син Адольфа Решетиловича о скілько відповідять наведеним услівям. Взагалї компетенти родового назвища "Хоминьскій" мають першеньство. Поданя треба вносити на руки дотичних шкільних дирекцій до намістництва.   Про новий лїк на діфтерію т. зв. діфтеричне serum [т. є. тїч, в котрій находять ся частини тїлець крови] пишуть віденьскі часописи, що лїк сей для того такій дорогій, бо поки-що не вироблюють єго ще в Австрії [у Відни розпочали ся доперва проби] а спровадженє з заграницї коштує богато за для мита, яке австрійскі уряди митові на сей лїк накладають. Мимо того новий лїк розширив ся дуже скоро і у Відни можна єго вже дістати в кождій аптицї. Всї справозданя лїкарскі годять ся в ті, що лїченє діфтеричним serum єсть на діфтерію дуже успішне. — З Будапешту доносять, що й там заинтересували ся новим лїком і міністер внутрішних справ Гієронімі призначив 500 зр. з державних фондів для тамошного дїточого шпиталю на закупно нового средства і на проби. Крім того висилає міністер чотирох лїкарів на державний кошт до Нїмеччини і Франції, щоби познакомили ся з виробом сего нового лїку. По их поворотї з заграницї має ся завести в Будапештї вироблюванє діфтеричного serum.   Ограблений гріб. В Переросли, надвірняньского повіта, в ночи з 29 на 30 н. ст. вересня відкопав невислїджений злочинець на тамошнім кладовищи гріб помершого в часї ферій ученика Дмитра Овчарчука і розбивши домовину, украв кусник свічки з рук трупа і покриву з лиця. Люде кажуть, що ся крадїж стоїть в звязи з якимись чарами.   Підмоги. В краєвім буджетї на 1894 рік визначив сойм до розпорядимости краєвого видїлу квоту 4.400 зр. на підмоги для интернатів, истнуючих при учительских семинаріях. Краєвий видїл удїлив з тої квоти интернатови св. Іосафата у Львові 1000 зр., интернатови при учительскій женьскій семинарії у Львові 400 зр., интернатови при мужескій семинарії в Кракові 1000 зр. такому-ж интернатови в Тарнові 1000 зр., вкінци интернатови в Самборі також 1000 зр.   Налїплюванє карток на хлїбі з фірмою пекарнї і цїною хлїба практикує ся у всїх більших містах. Маґістрат Черновець заборонив черновецким пекарям такого налїплюваня, але пекарі внесли против того зарядженя рекурс до краєвого правительства. Правительство потвердило розпорядженє маґістрату. Однако пекарі ще не вдоволились і обернули ся до міністерства, але й оно стануло по сторонї черновецкого маґістрату.   Дрібні вісти. Для погорільцїв Динова удїлив краєвий видїл 300 зр. підмоги. — Князь Адам Сапіга надав стіпендії з фундації Льва Сапіги по 500 зр. річно д-рови Александрови Колесї, що студїює славяньску фільольоґію і Мар. Равскому, окінченому технікови. — В Жабю помер дня 20 н. ст. вересня Володислав Сидорович, управитель дібр скарбківскої фундації. — Дня 27 н. ст. вересня відбуло ся в Старім містї вінчанє п. Володимира Кашакевича, адюнкта суду в Борини з панною Марією Моталївною, дочкою радника і начальника суду в Старім містї. — В Риманові помер дня 26 н. ст. вересня авскультант тамошного суду Леонтій Пірожиньскій. — В Княжичах коло Перемишля померла сими днями властителька більшої посїлости Анг. Чечіль-Новоселецка в 72-ім роцї житя. — В наслїдок повени завалив ся в Анконї шпиталь з 600 недужими. Кажуть, що більша половина з них потонула.   Дѣло 