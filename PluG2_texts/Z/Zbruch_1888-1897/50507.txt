Килим в дарунку цїсареви. — Черновецкі школи народні

Килим в дарунку цїсареви
вислав селянин Григорій Костецкій, господар і крамар з Токів, пов. збараского, на сегорічний Новий рік. Килим був старанно і хорошо вироблений, з чистої вовни; на білім тлї були розкинені цвіти червоні, жовті, сині і зелені. Краї килима були червоні а на них зеленими буквами було виписане: "В день Нового року 1891 Є. Вел. Цїсарю Франц Іосифу І многая лїта! — рільник меншої посїлости Григорій Костецкій, Токи." — Сей дарунок вручив Костецкій збараскому старостї п. Кавцкому з просьбою, в котрій передав єго до місця призначеня разом з просьбою, в котрій він смиренно просив приймити невеличку працю домашного промислу яко вираз одушевленя з нагоди звороту політики галицких Русинів. Дня 7 цвітня одержав Гр. Костецкій письмо іо збараского староства до ч. 58 такого змісту: "Є. Вел. цїсар наймилостивійше позволив предложити собі килим, надісланий Вами і офірував Вам найласкавійше з тої нагоди золоту шпильку з брилянтами. О тім повідомляю вас в наслїдок рескрипту Є. Е. п. міністра справ внутрішних з дня 21 марта до ч. 1238 і в наслїдок рескрипту Є. Е. п. намістника з д. 3 цвітня до ч., 192, та взиваю Вас зголосити ся небавом у мене, щоби доручити Вах згаданий найласкавійшій дар. Староста: Кавцкій." Дня 12 цвітня явив ся Гр. Костецкій в збараскім старостві і відобрав цїсарскій дар, при чім просив, щоби заслати протоколярно єго подяку за сей акт ласки. Черновецкі школи народні в роцї 1889/90:
Всїх шкіл було 10, крім того 2 школи вправ, 1 "висша" школа дївоча і 4 приватні. До них вчащало (без шкіл вправ) 5651 (12 дїтей більше як тогід); з тих було 2901 хлопцїв а 2750 дївчат. Після віроисповіданя було: 2084 жидівских, 1660 рим.-кат. 1040 правосл., 516 греко-кат., 338 еванг. і 3 безконфесійних. Після народности: 3143 нїмецких, 1008 польских, 784 руских, 698 волоских [тут вчислено й таких, говорять лиш по руски, але видають ся за Волохів, бо инспектор Рента жадає виказу після "народности", не "мови рідної"], 14 ческих, 3 мадярских, 2 словацких і 1 француска. Учито 172 особи, між тими 52 (!) безплатні кандидатки. Видатки на міскі школи виносять 58.400 зр. — Статистика хороша, нема що казати, але які ті школи? як учать в них руских дїтей і рускої мови, — се знає тілько Бог і учителї, ну, та они не роблять виказів о дїйстнім станї шкіл. 