◦ ◦ ◦ ◦ ◦ ◦ ◦ ◦ ◦ ◦

Рада міста Львова зібрала ся на явне засїданє в суботу дня 9 н. ст. липня. На тім засїданю повідомив президент Мохнацкій раду, що цїсар має приїхати до Львова дня 31 н. ст. серпня і забавить до 2 н. ст. вересня. На внесенє президента ухвалено, щоби рада уконституовала ся яко комітет для принятя цїсаря. Дальше ухвалила рада на внесенє д-ра Стройновского, щоби з огляду на наближаючу ся холєру скликав президент міску раду санітарну, котра радила би раз на тиждень і стерегла би безпечности житя мешканцїв. Відтак прийшла на порядок дневний справа реставрації театру Скарбківского. Рада ухвалила вибрати комісію з 7 членів і поручити їй переведенє сеї справи. Вкінци ухвалено внесеня секції III-ої, дотикаючі устроєня критої торговицї на ґрунтї реальности Бісядецких при площи Галицкій.
Фальшиві ґульдени паперові появили ся в Станиславові. Минувшого тиждня зголосив ся там до поліції капраль 58-го полку піхоти і зложив один фальсифікат з донесенєм, що одержав єго від одного станиславівского купця. Справу віддано прокураторії.
Маґістрат міста Львова оповіщує, що дня 11 н. ст. вересня будуть вильосовані два посаги по 267 зр. для убогих служниць з фундації имени цїсаря Франц Іосифа, заложеної д-ром Іос. Малиновским на памятку цїсарскої гостини в 1880 роцї. Кожда дївчина служниця, що хоче убігати ся о участь в льосованю має виказати ся, що єсть реліґії христіяньскої, що скінчила 18-тий а не переступила 30-тий рік житя, що служить від трех лїт у Львові і що поводить ся морально. Поданя треба вносити до 20 н. ст. липня до маґістрату.
Огнї. Велике нещастє навістило дня 8 н. ст. липня село Голгоче коло Підгаєць. Около пів до першої години з полудня повстав в домі Іосифа Жмуда огонь і в миг ока розширив ся так, що вже о 1 годинї 134 будинків господарских, церков, будинки парохіяльні і коршма стояли в огни. 51 родин лишило ся без стріхи і средств до житя. До ратунку прибули: п. Юл. Єловицкій властитель Швейкова з сикавкою і людьми, охотнича сторожа огнева з Підгаєць, місцева служба двірска з сикавкою і жандармерія підгаєцка. Ратункови згаданих людей треба завдячити, що огонь удало ся зльокалізувати о 5-ій годинї по полудни. Шкоду обчисляють на 25.000 зр. а з того лише часть була убезпечена. В селї завязав ся комітет ратунковий і просить присилати на єго руки всякі добровільні датки. Піднести належить дїяльність п. Єловицкого, що першій прибув до огня і того самого дня погорільцям дарував 10 кірцїв кукурузи.
Страшна пригода лучила ся дня 8 н. ст. липня у Львові. Іосиф Пшишлевич, сторож школи видїлової им. Ядвиги, разом з женою Катериною ощадили собі около 1200 зр. і за ті гроші купили при улици Пірів малий домик. Тимчасом господарство им якось не йшло і они мусїли продати реальність. При продажи стратили 100 зр. Страту сю так взяла собі до серця жінка сторожа, що навіть дістала рід помішаня ума. Перед кількома днями вийшла з дому і вернула назад утомлена аж на другій день. Дня 8 н. ст. липня вийшла з дому около 10-ої години рано враз з двома дїтьми. Муж прийшовши домів не застав нї жінки нї дїтей і дав знати о тім в поліції. На другій день рано дали знати аґентам поліційним і почали ся гляданя за Катериною Пшишлевичевою, коли між тим она сама зголосила ся до суду з заявленєм, що задушила своїх двоє дїтей, 7-лїтного Вячеслава і 5-лїтного Станислава і що трупи их сховала в лїсї на "Пасїках" і прикрила зїлєм. Дальше зізнала Катерина, що з жалю за страченими 100 зр. убила дїти, а відтак хотїла собі відобрати житє, але коли їй се не удало ся, віддала ся сама в руки суду. Вечером того самого дня найшла поліція трупи дїтей в згаданім лїсї, недалеко бровару Кляйна, прикриті зїлєм і землею. Руки мали зложені на грудях, а коло них лежала запаска матери, котра шнуром від запаски подушила свої дїти.
П. Ксенофонт Охримович, посол до сойму і ради державної, повінчає ся дня 18 с. м. у Відни з панною Вільгельминою Марією Амерлінґівною, дочкою покійного знаменитого віденьского маляря. Вінчанє відбуде ся в церкві св. Варвари, бо панна Амерлінґівна перейшла з віри протестантскої на руско-католицку.
Віддїл чорногорскій товариства татряньского в Коломиї оповіщує, що дня 27 н. ст. липня відбуде ся в Жабю торжественне посвященє і отворенє "Дозорця чорногорского", на котре всїх В. п. членів товариства татряньского віддїлу чорногорского запрашає ся. По скінченім торжестві відбуде ся — єсли погода допише — прогулька на Чорногору, Кострицю, до Шибеного озера, або до Буркута камерального. Бажаючих брати участь, чи членів, чи не членів просить ся о вчасне зголошенє до заряду того-ж товариства. Константин Сївицкій, презес. Емерик Турчиньскій, секретар.
Дрібні вісти. Кн. Людвик Віндішґрец, командант корпуса, виїхав вчера до Бродів на візитацію тамошної залоги. 