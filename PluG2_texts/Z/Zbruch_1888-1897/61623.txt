◦ ◦ ◦ ◦ ◦ ◦ ◦ ◦ ◦ ◦

Похорони пок. Дамяна Гладиловича відбудуть ся заходом і коштом громади львівских народовцїв. Вчера вечером зійшло ся значне число львівских Русинів-народовцїв і по відкритю зборів д-ром Савчаком, всї, відчуваючи велику страту покійного громадянина, порішили одноголосно віддати єму честь устроєнєм похоронів. Кошти похорону взяли на себе знатнїйші товариства і редакція "Дѣла". На мурах появились плякати від родини і від товариств та редакцій "Дѣла", запрошуючі до участи в сумнім обрядї похороннім. Повивішувано також чорні хоругви. Участь в походї похороннім буде численна, а також многі львівскі Русини вибирають ся проводити тїло покійного до Хирова, де оно буде зложене в родиннім гробі. Похорони в Хирові відбудуть ся в недїлю по полудни.
З Городка доносить нам наш дописуватель, що намістництво рескриптом з дня 16 с. м. ч. 101.607/91 затвердило статути рускої читальнї міщаньскої в Городку. Перші загальні збори читальнї відбудуть ся в місяця лютім с. р.
При вчерашних виборах до ради міскої у Львові побідила т. з. ліста міска, бо на 4622 голосуючих упало на неї 2793 голосів. Ліста т. з. міщаньска одержала 974 голосів. Руска ліста не дістала і 100 голосів.
Перша фундація стіпендійна для рускої шляхти ходачкової. Контрактом даровизни, списаним в Самборі дня 12 серпня 1891 р., дарував п. Іосиф Бережницкій Абрагамович своїй жінцї добра шляхотскі в Блажові і реальність в Бережници, вкладаючи на ню обовязок, зложити до року від дня єго смерти суму 1000 зр. на стіпендійну фундацію для бідного ученика, гр. кат. обряду, з ходачкової рускої шляхти, в першій лінії для свояків. Заряд фундації обійме видїл краєвий. Так отже будемо мати першу стіпендію для руских шляхтичів.
Каригідної неосторожности — пишуть нам з Городка — допустив ся Иван Тертека черляньскій сторож ставу Колішера. Він завважав, що якійсь злодїй в ночи нажав до 40 снопів тростини в ставі та зложив єї при дорозї на черляньскім передмістю, близько селяньских будинків. Отже, щоби злодій не мав з тростини нїякого хісна, сторож підпалив єї. Сильний вітер порозносив суху тростину між загороди, так що мало не дійшло до нещастя. Господарі не спали зі страху цїлу ніч.
Папскій дар. Папа подарував дві чаші, одну для епископскої каплицї в Станіславові а другу для тамошної катедральної церкви. Крім того переслав папа станіславівскому епископу дві коробки з мощами святих.
Огнї. В Дорожеві повіта самбірского згоріло 13 загород селяньских з припасами збіжа і паші; шкода 6510 зр. в части убезпечена. — В Глухові повіта ланьцуцкого знищив огонь один дім, шкода неубезпечена 900 зр. — Урядженє фільварку Березки ad Оттиневичі в повітї бобрецкім згоріло дня 13 н. ст. сїчня; шкода виносить 5355 зр.
Страшне убійство. В Камени повіта калуского, як доносить тамошна зверхність громадска, убив один селянин дня 23 н. ст. сїчня сокирою три особи: жену свою Марію, 3-лїтного сина Онуфрія і свого стрика Петра Латача. Убійника увязнено і віддано до суду в Калуши, де веде ся слїдство в тій справі.
В копальнях бориславских в шибі Сруля Ґартенберґа упав з вінди до ями робітник Тимко Ильчишин з висоти 70 метрів і забив ся на місци. Забитий мав на собі ремінь безпечности, отже здає ся, що упав в наслїдок власної неосторожности.
Збори відпоручників перемиского вдовичо-сирітского фонда. Дня 26 н. ст. сїчня відбуло ся засїданє відпоручників всїх деканатів з виїмкою куликівского під проводом крил. о. Подолиньского і в присутности правительственного комісаря. Депутація зложена з 3 членів удала ся до епископа д-ра Пелеша з просьбою о принятє протекторату, удїленє архієрейского благословеньства і о участь в нарадах. Стан фонда коренного виносить 140.487 зр. 56 кр. з чого призначено для роздачі 15.000 а для фонда резервового 3.400 зр. Вдів єсть 201 а сиріт 114 осіб. Рішено роздати вдовам по 55 зр. а сиротам по 30 зр.; крім того признано для 11 петенток 200 зр. до роздїлу титулом милостинї. Вківци уладжено справу реорґанізації института, принявши проєкт дотичної анкети, яко матеріял для увзглядненя при змінї статутів і вибрано в тій цїли комісію.
Дрібні вісти. Рада громадска місточка Тлустого на своїм засїданю з дня 19 н. ст. сїчня надала бурмістрови того міста і членови ради повітової в Залїщиках Яковови Вайнберґерови почетне горожаньство. — В "Австрійскім Музею" у Відни читав в середу д-р Ріґль розвідку п. з. Ruthenische Teppiche. 