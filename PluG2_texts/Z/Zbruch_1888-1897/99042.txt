◦ ◦ ◦ ◦ ◦ ◦ ◦ ◦ ◦ ◦

    Vl-те засїданє математично-природописної секції Наук. товариства им. Шевченка відбуло ся дня 12 н. ст. липня в присутности вісьмох членів під проводом директора секції проф. Верхратского. На сїм засїданю предложив п. В. Левицкій приготовану ним першу часть термінольоґії фізичної, а именно термінольоґію механічну. В довшій і живій дискусії, котра протягла ся до години 9-ої вечером, принято терміни до букви М. Дискусію над прочою частію відложено за-для спізненої пори до слїдуючого засїданя, котре відбуде ся по феріях в перших днях вересня.   Митрополичій Ординаріят розписує конкурс на опорожнені дві душпастирскі посади в Америцї. Після поданя Уряду парох. в Шамокин Па в Америцї, пересланого тамошним душпастирем Всч. о. Іоаном Констанкевичем, в Сполучених державах північної Америки є опорожнені з відповідним удержанєм дві душпастирскі посади для вірних нашого обряду а именно: в Tauger-Pa і Buffalo зараз до заміщеня. Рефлєктуючі на ті посади душпастирі, а то лише безженні або вдівцї, мають свої поданя чим скорше подати до Митропол. Ординаріята в цїли полученя одної з висше наведених посад.   Видїл "Рускої Бесїди" у Львові складає сердечну подяку Вп. Добродїм пп. Бартошевскому, Янишевскому і Котовскому, що зволили щиро заняти ся трупою руско-народного театру підчас гостини в Товмачи а Вп властителеви Товмача п. Ем. Янови за безплатне відступленє салї на представленя.   Наш земляк п. Євг. Гушалевич, славно-звістний співак оперовий, виступає від 1-ого червня в нїмецкій опері в Лондонї.   Старі золоті гроші венецкі знайшов припадком селянин Яків Собецкій з Довгого в повітї товмацкім. На пасовиску в провалї вижолобленім водою усунула ся коневи з-під копита грудка землї, а з неї висипало ся шість штук золотих дукатів з часів дожів венецких. Гроші заховались дуже добре, чисті й блискучі. На одній сторонї монети виднїє образ имовірно св. Марка, подаючого ключі дожи, що клячить з дожаньскою шапкою на голові, а вокруг виразна напись латиньска: Domin. Comt. Venetiae Dux. З другого боку образ Спасителя і напись в скороченю: Sit tibi Christo datos iste dukates. Монети ті, що здаєсь мусять мати вартість нумізматичну, забрало через жандармерію староство товмацке, мабуть побоюючись, щоби ті дукати не запропастились де в руках некомпетентних.   Грім в школї. Дня 9 с. м. ударив грім в будинок шкільний в селї Корчестє повіта сторожинецкого на Буковинї і тяжко поранив жінку учителя Сорочана. Нещасній виплило око а єї саму кинув грім на кільканайцять кроків від хати. Належало би на будинках шкільних ставляти громозводи. Сим разом грім ударив в школу по науцї, але що би то було, як би в школї були дїти?!   Дирекція почт і телєґрафів у Львові оголошує: В часї переправи почти з Новотанця до Буківска, через прибувшій в наслїдок дощу потік Сянічок затопила ся дня 7 с. м. скринка, в котрій містили ся письма і пересилки для Буківска. Згаданої скринки не віднайдено мимо всяких заходів. Факт сей подає ся до загальної відомости в тій цїли, щоби дотичні сторони евентуально вислали дуплікати письм, почтові перекази і пр. а взглядно, щоби приспішили реклямації.   Ключ Камінку струмилову, власність ґр. Мірової, купив ґр. Роман Потоцкій за два міліони зр.   Поєдинок на шаблї відбув ся сими днями у Відни між послом д-ром Витовдом Левицким а кореспондентом львівского Dziennik-a polsk-ого Адольфом Инлєндером, котрий пише під псевдонімом "Adin". Причиною поєдинку були взаїмні зневаги на темат безхарактерности політичної. Ранений вийшов Инлєндер.   Дрібні вісти. В львівскій ветеринарії степень лїкаря одержали: Миколай Чучман родом з Буська і Генрик Кляйнберґ родом з Ходачкова малого. — Вь Крешовицях помер в 50 роцї житя предприємець робіт асфальтових і директор кредитового товариства ремісників і промисловцїв в Кракові Жигмонт Васильковскій. — На Буковинї в Илішетлє повіта сучавского відобрав собі житє вистрілом з револьверу управитель лїсів і домен Едмунд Фавльгабер; причиною самоубійства мав бути страх перед вислїдом зарядженого против него доходженя дисціплінарного. — В Софії помер славний писатель Петко Славейко в 69-ім роцї житя; похорони єго відбудуть ся коштом держави.   Дѣло 