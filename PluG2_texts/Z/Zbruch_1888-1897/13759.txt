В моравскім соймі.

В моравскім соймі відограли сьогодни бурливі сцени. Дня 2 с. м. на вечірнім засїданю прийшло на порядок дневний внесенє еп. Бавера, щоби перейти до порядку дневного над резолюцією шкільної комисиї против засадничої зміни державного закона о школах народних (в дусі кн. Лихтенштейна). Прийшло до голосованя і внесенє еп. Бавера відкинено 47 голосами против 89. Тогді вийшла з салі ціла правиця під проводом еп. Бавераі гр. Белькредіого. Коли прийшло відтак ухвалити резолюцію, не було потрібного комплету. На другій день однакож ухвалено резолюцію мимо того, що партія противна тому вийшла була знову з салї.
З Пешту доносять, що підчас ловів цісаря австрійского з цісарем Вильгельмом в Стирії приїде гр. Герберт Бисмарк і шеф секції Седеній до Пешту і будуть тут гостити у президента министрів Тисси.
На жаданє угорского правительства засуспендував православний митрополит румуньского священика Попеску в Сибинї (Германштадтї) і проф. теології Мурґу за антимадярскі тенденції. Митрополит заявив їм, що вони вернуть назад на свої посади, скоро підпишуть реверс, що зрікаються всякої опозиції противмадярского правительства, але они оба відмовили. Справа та буде порушена на румуньскім синоді церковнім, котрий має незадовго відбутися. Кажуть, що межи угорскими Румунами увихався якійсь агитатор Александер Цурку з Букарешту.
О гостинї нїмецкого цісаря у Відни пише „Nordd. Alig. Ztg.”: „Мирний союз Німеччини з Австрією, котрий був наслідком тверезої розваги политичної, стався з часом потребою обох народів. Гостина цісаря Вильгельма доказує, що цісар бажає з вродженою єму вірностею, стерегти дорогої спадщини з хісном для мирної роботи.
Півурядова „Post" каже, що Гефкен належить до партії ворогів німецкої держави, котра складаєся з Вельфів, Поляків, Французів в Альзації, соціялистіві т. д. Жена Ґефкена старалася о авдієнцію у кн. Бисмарка але той їй одмовив. Так само дано відмову родині Ґефкена, котра старалася о то, щоби єго випущено на волю за кавцією.
Нові вибори до пруского сойму відбудуться дня 6 падолиста а сойм буде скликаний аж в січню слідуючого року.
Факт, що князь Уельскій виїхав з Австрії перед самим приїздом цісаря Вильгельма до Відня, уважають в Берлині за доказ особистої неохоти англійского наслїдника престола і нїмецкого цісаря. Кажуть навіть, що демонстрація та не позістане без наслідків. 