◦ ◦ ◦ ◦ ◦ ◦ ◦ ◦ ◦ ◦

Намістник ґр Баденї виїздить нинї до Відня в справі дальшої акції ратункової для селян в Галичинї і везе з собою меморіял видїлу краєвого, де жадає ся дальшої помочи грошової для Галичини з державного скарбу.
На вчерашнім засїданю ради міскої у Львові вибрано до кураторії фондації п. Роберта Домса в катеґорії купцїв, промисловцїв і инжинерів пп. Ст. Маркевича, Міколяша і д-ра Радзишевского а на их заступників на. Ф. Ґросса, Кисельку і проф. Захарєвича; — презенту на Малехів надано о. Коновалцеви 29 голосами на 43 голосуючих.
Нові церкви після плянів В. Нагірного будуть будувати ся: в Калуши, Конюшкові коло Бродів, Повітнї коло Городка і Дубровици коло Янова.
Д-р Болеслав Лютостаньскій помер вчера в Кракові в 48 роцї житя. Покійний кінчив університет в Кракові а відтак в Гайдельсберзї одержав степень доктора. Поселившись в Кракові взяв ся до журналістики і брав участь в видавництві Kraj-у, відтак редаґував Przegląd lekarski і через вісїм лїт був співредактором N. Reform-и. Минувшого року зачав видавати Przewodnik higieniczny а в маю 1889 р. покликано єго на директора заведеня купелевого в Трускавци.
Крадїж спадщини. В грудни помер у Львові Мартин Ярош, бувшій дозорець вязнїв в львівскім заведеню карнім. На кілька лїт перед смертію замешкав Ярош у свого товариша Ивана Липки, також бувшого дозорця вязнїв. Яроша похоронило товариство св. Іосифа з Ариматеї, а о смерти нїхто не повідомив єго одинокої доньки Софії, котра проживала в Перемишли. Тимчасом побачили люде, що Липка зачинає сплачувати свої довги, жити надто весело і щоби вияснити справу дали знати Софії о смерти єї вітця. Софія прибула з Перемишля, а знаючи, що єї отець мав гроші, почала допоминатись сих у Липки. Липка випер ся всего і тогдї Софія дала знати поліції. Поліція зарядила в помешканю Липки ревізію і найшла під порогом закопані дві книжечки каси щадничої на 2500 зр. помершого Яроша, книжочки зложено в судовім депозитї а Липку віддано до суду, бо викрило ся, що перед Ярошом проживав у Липки Иван Макар, котрий помер і також мусїв полишити гроші, бо вказують на то найдені документи. 