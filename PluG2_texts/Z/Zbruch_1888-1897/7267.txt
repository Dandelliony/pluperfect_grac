З Кут — Убитий лихварь. — Польска гостинність. — Рабином гусситів у Львові — Геройство учительки. — Наші уряди почтові 

З Кут пишуть до „Gazet-і Polsk-ої“ : Дня 10 н. ст. мая завідатель камеральний з Косова, їдучи до Жабя, подибав двох гуцулів, як кидали до Черемошу тїло убитого товариша. На зазив п. З., що они роблять, відповіли цїлком спокійно не перериваючи своєї роботи : „Нїчо пане, то був дуже поганий чоловік“. Коли справилися з тїлом, обтерли топірцї з крови, і звертаючись до здивованого свідка, докинули : „Теперь идем до суду“.
Убитий лихварь. Юда Люфт, косівскій лихварь, вибрався дня 3 н. ст. мая до Рїчки за процентами. Того самого дня вечером знайшли єго неживого в Рїчцї на дорозї до Яворова з розпореним животом і підрїзаним горлом. Жандармерія увязнила двох жидів і цигана та відставила до Косова.
Польска гостинність. На перенесенє мощей бл. п. гр. Скарбка запрошено і нашого митрополита Сильвестра. Разом з владикою виїхало зі Львова до Дроговижа 19 питомцїв, 4 до асисти а 15 до хору. На стаціи в Дроговижи вижидали представителїв всяких товариств повози, а для наших питомцїв полишив комитет три селяньскі фїри з перемоклою соломою без нїяких покривал. Питомцї заявили, що так довго не поїдуть, доки не явиться бодай п’ять фїр, застелених, бо они не можуть нищити своїх що найлучших одежь. Один з комитетових заявив, що зараз надішлють повози. І ждали питомцї довго, довго, ажь около 6. години надїхали два візки з урядником заведеня, і той попросив питомцїв уміститись на тіи-жь. Асиста всїла, а хор заявив, що разом поїде. За годину надїхали знов три фїри. Питомцї всїли і чим скорше в дорогу. Однак в половинї дороги до заведеня стрїтили асисту, як та вертала піхотою і заявила, що нема чого їхати, бо вже по відправі. Вернулися всї разом на дворець і там вижидали відходу поїзду о голодї і холодї. Від 91/2 год. рано, коли поснїдали в семинаріи, не їли они нїчо до год. 1/212 в ночи, коли приїхали до Львова. Додати треба, що питомцї заплатили ще самі за фіякри з семинаріи на зелїзницю і по поворотї в ночи, бо годї було серед дощу ити такій кусень дороги. — Участник.
Рабином гусситів у Львові вибрано дня 9 н. ст. мая Исаака Етинґера. Говорять, що нововибраний рабин зрїкся своєї платнї в користь фонда вдів і сиріт жидівских.
Геройство учительки. В Перри в станї Тенессі в Сполучених Державах вбіг до кляси, де учителька Юлія Грен учила, великій скажений пес. Від двох днїв блукався той пес в околици. В клясї скочив пес сейчас на одну дївчинку, але учителька, держачи лише линію в руках, кинулася поміжь них. Сейчас казала дївчаткам втїкати через вікно в огород а сама почала боротися з псом. Убранє на нїй подер пес на куснї, а однако так щасливо знала боронитись, що нїгде єї не скалїчив. В сам час надбігли люде, бо вже зачали сили єї опускати, і убили пса. Вдячні родичї зібрали складку грошеву для учительки.
Наші уряди почтові все таки не держать руских друксортів а своїм поступованєм в урядованю оскорбляють Русинів. І так пишуть нам : „Уряд почтовий в Станиславові не має руских друксортів ; на питанє, для-чого нема, відповідає : „niema — bo niema“, або: „są — ale...“ — Ще гірше на почтї в Бовшівци ; там п. почтмайстер звиняєся, що не має руских рецеписів, і, розумієся, заступає їх польскими. — Чи так оно має робитися — ми поспитаємо ц. к. дирекціи почт.“ 