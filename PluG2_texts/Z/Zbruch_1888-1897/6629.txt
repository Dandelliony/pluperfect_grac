З подорожи до Риму.

Рим 24 н. ст. цвітня.
Подавши Вам в описї авдієнціи нашої у папи коротку лише згадку о промові аеп. Моравского і о відповіди папи, теперь подаю Вам обі ті рїчи ширше.
В адресї зложено папі подяку за відданє чести престолом римским першим двом апостолам славяньским. Подякувано за заходи коло добра церкви рускої, за средства, котрими папа скрїпив віру католицку межи Русинами, і за заснованє нового епископского престола руского в Станиславові, чим папа серця всїх правих Русинів ще більше з собою сполучив. Подякувано за опіку над вірменьским обрядом. Заявлено, що нарід польскій в добрій і злій годинї стоїть вірно при престолї римскім. Пожелано Львови ХІІІ. при нагодї 50-лїтного ювилею єрейского в имени 6 миліонів духовних овець. Подякувано за все, що папа здняв для скрїпленя і помноженя віри межи славяньскими народами. Зложено вібіт, що всї хочуть вірно стояти при престолї римскім. Заявлено сочувство для убожества і кривд, яких враз з папою дізнає вся церковь і вся република христіяньска, о остаточно внесено молитву до Всевишного, щоб папа, відзискавши свободу, яка єму після прав божих і людских належиться, міг як найдовше без всяких перешкод церквою Божою управляти, щоби бачив плоди своїх трудів власними очима і щоб єретики навернулися.
Офиціяльна відповідь папи на адресу ось яка : „Посеред множества народів, що прибули на торжество 50-тої річницї священьства нашого зі всїх сторін, мило нам та весело побачити і вас, улюблених синів наших, котрих предивна побожности сила привела до Риму на то, щоб від себе і земляків своїх з Галичини і княжеств Краківского та Буковиньского віддати нам честь. Та згода вашої волї достойна сама в собі признаня, тїшить Нас тим більше, коли зважимо, що межи вами суть немалі різницї як що-до походженя, як і язика та обряду. А вже-жь єсть се найблагороднїйша і лишь одній Христовій церкви питома прикмета, що церковь та лучить всї народи в одну цїлість і чинить, що не затираючи різниць обичаєвих і походженя, они однаково думають і одного бажають. Длятого престол апостольскій не тілько не відкидає різнородних обрядів в богослуженю , але охотно і умисно призволяє, щоби поодинокі народи правні звичаї і від предків наслїджені обичаї берегли і удержували. Та в єдности різнородність подобає на королївску одїжь різнородну що-до матерії і форми, в котру непорочна Христова суджена убрана, стаєся ще красшою.“
Бувшій митрополит галицкій Впр. Іосиф Сембратовичь, котрого паломники наші відвідували і він їх сердечно витав, здоровий і виглядає добре. До Галичини приїхати не гадає, бо прикро було-б єму глядїти на змінені нинї відношеня на галицкій Руси.
Справа колпаків для священьства руского, о котрі оно так горячо добиваєся, стоїть лихо. Впр. Іосиф Сембратовичь предложив був комисіи до затвердженя низьку чорну митру. Комисія була вже згодилася, однак з Галичини повіяв до Відня поганий вітер і в наслїдок того цїлу справу застановлено. Буде отже, „як бувало", бо так хочеся нашим братям Полякам.
В загалї, судячи по всему, годї робити, собі якихсь надїй і годї вірити в лицемірність нїби-то „другів“. На скілько видно, Рим був-би не від того — неодно добре нам зробити, — та стають тому в дорозї як-раз наші „други“ з краю і з Відня... 