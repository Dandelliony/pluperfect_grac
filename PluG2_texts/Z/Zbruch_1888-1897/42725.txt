◦ ◦ ◦ ◦ ◦ ◦ ◦ ◦ ◦ ◦

Дезертир. Поліція одержала від команди войскової повідомленє, що вахмайстер рахунковий 7 полку уланів, Созаньскій, вийшов дня 15 н. ст. жовтня з касарнї і більше не вернув. Слїдство поліційне виказало, що Созаньскій зайшов 15-го о год. 10-ій вечером до шинку при ул. Зборівскій ч. 18 і там перебрав ся по цивільному, взявши від кельнера одяг цивільний а лишивши єму свій мундур войсковий. Власть войскова узнала Созаньского дезертиром.
Укритий скарб. Россійскі ґазети доносять, що в Кременци, ґуб. волиньскої, найшов один священик старинну рукопись, в котрій сказано, що в однім близше означенім місци находить ся величезний скарб. На тім місци єсть тепер мурована церков, але по близшім розслїдї показало ся, що можна добути сей скарб не ушкоджуючи мурів. Священик старає ся у правительства о дозвіл глядати за тим скарбом і просить лиш о признанє єму винагороди, приписаної законом, а все проче має припасти на власність держави.
Фабрика паприки Роберта Шлезінґера у Відни I Walifischgasse 2, надіслала нам на показ кілька букетиків, дуже гарно зложених з овочу паприки, листків плющу і соломянки. Такі букетики роздавано між публику віденьску при нагодї гостини нїмецкого цїсаря. Єсли би хто хотїв мати такій букетик, зводить написати о се до п. Шлезінґера у Відни а одержить єго безплатно.
Дрібні вісти. Громада пов. Лалин, сяніцкого, одержала від цїсаря 50 зр. підпомоги на будову школи. — Дня 28 н. ст. жовтня відбудесь в Зворі коло Самбора вінчанє п. Николая Билиньского, укінченого богослова, з п-ю Мудраківною, донькою тамошного приходника. — 50.000 зр. виносить головна виграна льосів віденьскої вистави. Звертаємо увагу наших Впов. Читателїв, що тягненє відбудесь вже 30 жовтня. 