◦ ◦ ◦ ◦ ◦ ◦ ◦ ◦ ◦ ◦

Пригадуємо, що в недїлю дня відбуде ся аматорске представленє товариства "Зоря" в сали Frohsinn-a. Надїятись, що саля буде битком повна вже хоч би лише з огляду на саму цїль, на яку призначено дохід з представленя. Тут годить ся з радостію піднести, що "Зоря" своєю неутомимою рухливостію доказує великої жизненности сего товариства, тож думаємо, обовязком кождого патріота єсть, підпирати єго на кождім кроцї.   Стіпендію з фундації бл. п. о. Николая Дебельского, пароха з Ключева великого, в річній сумі 150 зр., надав управляючій совіт Народного Дому у Львові Ярославови Вербицкому слухателеви III. року фільософії у Львові, почавши від першого курсу 1894 шкільного року. Надїлений буде одержувати сю стіпендію до зложеня докторату.   В Скнилові під Львовом погоріло вчера, 23 н. ст. марта, о год. 4-тій по полудни, 24 господарств з всїми (55) будинками. Шкоду обчислено на разї на 10.230 зр. Між погорілцями були лише два обезпечені на суму 550 зр. Ратунок був дуже трудний, бо погорівші обійстя стояли близько себе а і вітер дув в тім напрямі. На ратунок збігло ся много людей з сусїдних сїл, а також було і сїм сикавок але для браку води не можна було розвести відповідного ратунку. Погорілцї, що стратили в огни все своє майно і знаряди господарскі, зачисляють ся до найбіднїйших в громадї (лиш один міг би яко тако відбудувати ся) і з розпукою приглядають ся свому нещастю, котрому зарадити може лиш жертволюбність. Длятого звертають ся до жертволюбних сердець та просять о ласкаві датки, котрі найлїпше присилати на руки місцевого пароха о. Фолиса [Скнилів, почта Львів]. Даток, хоч би найменшій наповнить тих бідаків надїєю, що чейже не прийдесь им марно загибати та що при помочи Божій і людскій удасть ся им станути бодай як-так на ноги. За ласкаві жертви складають вже наперед бідні погорілцї села Скнилова "Біг-заплать!"   Смерть ґр. Павла Потоцкого з Риманова, слухателя прав на університетї в Градци наступила, як тепер доносять, в наслїдок нещастної пригоди. Ґр. Потоцкій купив собі револьвер, а відтак хотячи єго випробовати набив єго при кількох товаришах. Набої не приставали добре і Потоцкій став так неосторожно обертати револьвером, що оружє випалило і він упав з перестріленими грудьми. Мимо скорої помочи лїкарскої закінчив нещастний житє кілька годин пізнїйше.   Епільоґ жіночої мести. Як звістно устроїли були жінки в Чернівцях дня 13 н. ст. лютого бурливу демонстрацію з нагоди похорону самоубійниці Грабовецкої. Тогдї то зібрало ся на кладовищи около 200 жінок, переважно міщанок з улицї Водної і уоружені горнцями, камінєм та грудами землї повитали ними мужа небіжки і єго любовницю, уважаючи их обоє виновниками самоубійства молодої жінки. Прикликана поліція під проводом аґента Манескула, привернула лад, але при тій нагодї Манескул так розлютив ся, що побив палицею і цїлком спокійних перехожих та зрітелїв тої сцени. Отже покривджені обжалували єго в судї і дня 17 н. ст. марта відбула ся перед судьєю д-ром Орлєндером карна розправа против Манескула. По переслуханю свідків засудив судья обжалованого на 50 зр. кари, або на 5 днїв арешту. Засуджений зголосив відклик до висшої инстанції.   Пошесть. В Семаківцях, повіта підгаєцкого панує тиф вже від пятьох тижднїв. Доси померло вже досить людей. Школа замкнена, а в селї стоїть варта і не пускає прихожих з других сїл, щоби не заволочи дальше недуги. В селї зливають всюди кислотою карболевою. Пошесть вже троха надстала.   Дрібні вісти. Пос. д-р Волян і лїкар повітовий з Сторожинця д-р Окуневскій виїхали до Риму на міжнародний конґрес лїкарів.   Дѣло 