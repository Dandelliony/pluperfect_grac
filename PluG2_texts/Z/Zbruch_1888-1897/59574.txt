Спільні делєґації.

Послїдні днї нарад обох делєґацій, австрійскої і угорскої, була присвячені полагодженю буджету міністерства війни. В обох делєґаціях не змінено в нїчім під взглядом фінансовим позицій міністерства, а навіть і в дискусії не вказав нїхто на таку зміну. Натомість підношено при поодиноких позиціях жалоби і виказувано декі хиби, а міністер войни бар. Бавер поясняв их і відповідаючи прирік в многім направити ті хиби.
І так в австрійскій делєґації порушено справи: дворічну службу войскову, полїпшенє поживи войска, безпосередне закупно потрібних артикулів для войска від сїльских господарів, реформу войскової процедури карної і опатрунок та лїченє ранених вояків підчас війни. Сю послїдну квестію обговорював д-р Більрот з фахового становища, а міністер Бавер подякував єму за ті указки, з котрих многі примінить ся в практицї.
Проф. д-р Більрот говорив: З лїкарских досвідів можна заключати, що на війнї найбільше ран наносять кулї з карабінів. Кулї з канон і ґранати не роблять много шкоди воякам, а вже найменше ран наносить кавалєрія шаблями і списами.
Числами дало би се представитись в той спосіб, що ранених вояків від куль карабінових єсть 80 прц., від куль з канон 15, а від рубнень кавалєрії лиш 5 прц. Говорять, що се єсть тому, позаяк поцїлені кулями з канон і ґранатами або на місци гинуть або вскорі умирають. Однак у війнї з 1870 р. і се показало ся неправдою, бо між погибшими вояками було найбільше від куль карабінових. Тому треба головно на сі кулї звернути увагу. О дїланю куль з нових карабінів нема ще нїяких наглядних доказів, лиш самі здогади. Деякі говорять, що не буде так дуже зле; в будучности будуть стріляти на таку віддаль, що або цїлком нї або дуже рідко буде можна поцїлити; много вистрілів пійде по-за ряди войска: цїла тактика головно обмежить ся на маневрованю. Ба, але до такого маневрованя треба відповідного терену, котрий не все єсть, а вкінци таки мусять дві армії здибатись і тогдї приходить до морду. А нові кулї мають велику силу і далеко несуть, бо мабуть навіть на півтора кільометра. Давнїйше куля, вдаривши в кість, задержувалась, тепер же перебє дві або три кости. Рівно-ж скорість вистрілів може бути значна, бо при бездимнім поросї все можна бачити, де неприятель стоїть, а давнїйше по десяти вистрілах стілько було диму, що стріляло ся на вітер.
За для сеї далекосяглости кулї, треба буде тепер дальше устроювати місця до опатрунку ранених. А прошу поміркувати, що то значить раненого вояка, що важить н. пр. 120 клґр., нести зі 400 криків до місця опатрунку. При тім треба зважити, що нема надто великого числа таких, котрі носять ранених.
При різних способах борби приходить також різне число ранених. І так при добуваню укріплених місць погибає найбільше офіцирів, бо єсли офіцир не поведе вояка до штурму, то не добуде місця. В битві під Вайсенбурґом при добуваню Ґайсберґа погиб найперше полковник, відтак капітан, опісля надпоручник а вкінци поручник, бо кождий хопивши хоругов, провадив вояків до штурму. Тогдї то повстає справдешний furor patrioticas і я бачив в парискім шпитали 18-лїтного поручника, котрий мав 14 ран від вистрілів а упав аж тогдї, коли послїдна кулька розторощила єму рамя і він не міг вже удержати нї шаблї нї хоругви.
Також тепер при бездимнім пороху буде можна скорше вистріляти вояків при канонах і тим способом здемонтувати канони. Вже то найпоганїйшій спосіб веденя битви, т. з. лови на людей. Стоять против себе передні сторожі, поховані за корчі або мури і лиш глядять, чи не покажесь з противної сторони яка шапка або шелом вояка. Тогдї стріляєсь і тим способом находить вояків така звірскість мов при польованю. А при тім що собі ті вояки приговорюють: "Но прецї раз я єго поцїлив! Перекинув ся три рази як заяць!" Справдї чоловікови кров застигає в жилах.
Тому то треба класти найбільшу вагу на ранених і на транспорт. Маємо найперше Нїмецкій орден, відтак Йоганіти і Мальтейцї занимають ся транспортом зелїзницями, а Червоний Хрест головно резервою. Я пересвідчений, що се все не вистане. Кажуть всї міністри війни, що годї у битвах все передвидїти, але се неправда. Та-ж се не зявище природи, от н. пр. як в Япанї, де при землетрясеню щезло 5000 людей. Можна обчислити по досвідах з давних битв, що єсли стілько а стілько полків єсть в битві, то буде таке число ранених. Инша річ, чи не буде більше. І так возьмім битву під Ґравельот. Зачалась она о 12-ій в полудне а скінчилась о 8-ій вечером. За тих вісїм годин було 5.000 трупів а 15.000 ранених. З ранених дві трети части були легко а одна трета часть тяжко, котрих треба було на місци задержати, бо легко ранених повідсилано зелїзницею дальше. Єсли приймемо, що два вояки з ношами могли в тих осьми годинах десять разів обернути, несучи раненого 5—6—700 кроків, то в тій битві треба було для Нїмцїв 500 нош і 1000 вояків до ношеня. Але що Нїмцї побідили в тій битві, то мусїли занятись і раненими Французами, котрих певно стілько було що і Нїмцїв, то потрібно було Нїмцям мати 1000 нош і 2000 вояків. До транспорту ранених треба більше возів і тому управа войскова повинна побільшити трен. Ранених везуть часто на селяньских возах, але що і тих за мало єсть, то на кождім возї аж набито раненими. Кажуть, що годї побільшати число возів в тренї, бо не буде можна порушатись свобідно на поли битви. Але послїдними часами пододавано вози на транспорт телєґрафу, а на вози для ранених не мало би стати місця?
Нема у нас ще нїяких приборів до відповідного освітленя побоєвища в ночи. Бар. Мунді (орґанїзатор віденьского товариства ратункового) обдумав дуже добрий елєктричний апарат і Анґлія, Франція та Нїмеччина вже справили собі такі апарати, лиш у нас нема нї одного.
Вкінци дуже гарно виказав д-р Більрот потребу реактивованя войскової академії йосифиньскої, щоби можна було образувати більше число хірурґів. Знесенє сеї академії було похибкою не лиш з погляду річевого, але і політичного. Проф. Більрот закінчив свою промову словами: Ceterum сenseo Iosephinum esse reconstruendum.
В угорскій делєґації підніс ґр. Апоній з своїми чотирма сторонниками дві квестії: жадав перенести 79 полк піхоти ґр. Єлячича з Рєки та основати угорску академію войскову. В обох квестіях національна партія ґр. Апонія не знайшла більшости в делєґації. І так в квестії перенесеня полку більшість була тої гадки, що цїлу аферу полагоджено в парляментї і не треба єї тикати в делєґаціях, а що до другої квестії, то міністерство війни заявило, що єсли би дві истнуючі академії войскові за мало виобразувували вояків, то тогдї трету академію отворено би в Угорщинї. — Делєґат Абраній поставив внесенє, щоби міністерство війни принимало акти в мадярскій мові написані і по мадярски на них відповідало. Міністер Бавер хотїв викрутитись з тої дразливої квестії і відповів, що власти війскові принимають мадярскі поданя, але не заявив, що мають відповідати на них по мадярски. Прийшло до голосованя і більшість приняла внесенє Абраніого. — N. fr. Presse примічає, що се внесенє Абраніого і промова Цалінґера були одиноким дісонансом підчас сегорічних делєґацій. 