◦ ◦ ◦

Поворот Є. Вел. Цїсаря зі Швайцарії. Нинї або завтра верне Монарх в Террітет до Відня. Департамент швайцарскій до справ заграничних повідомлено, що Є. Вел. Цїсар бажає собі, аби підчас Єго подорожи занехати всякі зарядженя поліційні. Для того не дали знати кантональній поліції о подорожи Монарха, як то буває, коли до Швайцарії приїздить якійсь иншій Монарх.
Память ХХХІІ-их роковин Т. Шевченка обходила сими днями в великій сали "Народного Дому" молодїж ґімназії рускої у Львові концертом, виконаним власними силами. Вступну річ держав проф. Ружицкій, в котрій дуже удачно пояснив реліґійні і стичні засади поета, на котрі так часто ударяли слїпі антаґоністи Шевченка. Межи продукціями, деклямаціями і відчитом одного ученика VII-ої кляси о Шевченку яко поетї народнім, замітна була деклямація "Гамалії" з хорами і в супроводї музики. Автором композиції єсть о. Біликовскій з Станіславова. Роковини закінчили словом подяки для молодежи директор ґімназії п. Харкевич і давнїйшій директор о. Ильницкій. На концертї були присутні крім збору учительского і деяких родичів учеників також инспектор краєвий п. Ив. Левицкій і референт президії краєвої Ради шкільної.
Еміґраційні аґенти. Міністерство справ внутрішних звернуло увагу краєвих властей на заграничних аґентів, котрі нїби то за збіжем і худобою їздить по селах, а тимчасом всякими способами намавляють до еміґрації до Америки, а головно до Бразилії. Длясього долїшно австрійске Намістництво завізвало староства, щоби наказали жандармам і бурмистрам як найбільшу осторожність і віддавали таких Аґентів до суду; а в потребі щоби самі казали виносити ся аґентам за ґраницю або до місця приналежности.
Товариство взаїмної помочи приватних офіціялістів святкує сего місяця 25-лїтнї роковини свого заложеня. На честь тої памятної хвилї уряджує се заслужене товариство дня 3 с. м. вечерок і инші торжества.
Самоубійства. З Хабівки доносять: Дня 1 с. м. найшов стражник зелїзничій на шляху стації Хабівка тїло порядно убраного чоловіка з розстріленою головою. З листу найденого при нїм, дізнали ся, що він убив ся сам; а був то инжинєр Тандліх з Оравки на Угорщинї. — Дня 16 м. м. повісив ся в Решові цирулик Ґлікзам тому, що зле жив з жінкою.
Війна о місце на торзї. З Дебречина доносять, що в місточку Собоельо прийшло до кровавої бійки з причини заведеня т. зв. "пляцового" на торзї. Нарід спротивив ся тому, бо після старих привілєїв Гайдуки вільні від таких оплат. Особливо дня 1 с. м. було там велике заворушенє. Поліція не могла собі дати ради і взяла собі до помочи жандармів; але товпа народу кинула ся на жандармів, щоби им видерти карабіни. Коли нїякі ради не помагали, жандарми стрілили в першу на вітер і слїпими набоями, а відтак і острими до людей, бо зачали кидати камінєм на жандармів. Одну жінку, що намавляла до опору, жандарми застрілили. Тогди розлючена товпа обкинула жандармів градом каміня так, що ті хоч стріляли, а все цофали ся до ратуша. Товпа ишла за ними, бомбардувала ратуш і жадала виданя жандармів і начальника поліції. Аж коли з околицї закликано більше число жандармів, настав спокій в місточку. Крім тїї жінки полягли ще дві особи, а кілька є тяжко ранених. 