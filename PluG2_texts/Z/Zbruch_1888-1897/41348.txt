З Відня. — З під Золочева.

З Відня. 
[Греко-кат. семинарія духовна у Відни.]
Наші що року численні кандидати стану духовного находять ся в тім милім для них положеню, що при таких самих доходах і видатках, як у Львові, можуть і у Відни ходити на університет та тим осягнути импонуючій им титул "віденьского питомця". Не велике вправдї число може "удостоїтись" належати до тих "избранних", але тому і вартнїйше для них се признанє і вивисшенє.
Допускаємі фунданцією 24 місця заповнює ся в той спосіб, що звичайно наймолодших адептів сану духовного вибирає ся з кождої из двох а тепер трех епархій (до недавна ще і з угорско-хорватскої епархії), і що року лише таке число, яке в послїднім роцї через виступленє питомцїв по скінченю студій университетских або в иншій спосіб опорожнило ся. Що року вільних місць нерівне число, а звичайно доходить оно до 6.
Належати до немногих избранних, лежить в натурі і бажаню чоловіка. Тут одним словом референта найдесь молодий чоловік у світовім городї між чужим народом, на первостепеннім університетї, серед негамірного, але за те "вибраного" товариства. Рівночасно уникне всяких т. зв. "розрухів" в львівскім семинари, не буде єго обходити, чи кухарка збиває гроші на харчу семинарскім, буде й безпечний перед катаром жолудковим. Додатні сторони так переважують, що суперечности их мусять супротив них капітулювати, хоч-би були і такого рода, як читанє по єврейски на університетї віденьскім єврейскими таки буквами, а відповіди без помочи товариского фоноґрафу. Тому й не диво, що кождий шукає всїх доріг і стежок, котрі би завели до віденьскої семинарії. Се не диво, але то диво, що при виборі спускає ся з ока дуже важні річи.
Звичайно радо вибирає ся тих, кохрі предложать ґімназіяльні свідоцтва з відзначенєм, наколи висші які взгляди не кажуть від того відступити. Між рівними рішає безусловно система "плечей". Однакож на наш погляд — а беремо річ теоретично, не хотячи нїкого уразити, — досвід поучує, що нераз красна шкільна нота на папери не єсть ще за порукою висшости властителя тої ноти перед другими. Буває так, що за красною нотою ховаєсь часом т. зв. "ковальство", і брав бистроумности, або знов часом зарозумілість чи й брак характеру. Що таке лучає ся, того нїхто не заперечить. Ба й ще одна річ: Наша церков єсть національна, тому і священьства нашего не можна инакше брати, як з точки національної. Отже руска церков повинна й при сїй нагодї похвалитись перед чужинцями своїми щонайгіднїйшими синами, за котрих нїгде і нїколи не пришлось би їй соромити. Що в котрім молодци кипить, можна дізнатись на певно по переступленю ним порога університетского: чи се честний характер? чи у него випробована і щира а не лиш удавана любов до свого народу? які духові спосібности? і т. д. Тепер иґноруєсь де-що й таке, що лежить навіть в зверхній повазї нашої церкви. Маю ту на гадцї прикмети доброго співака, які "избранний" до Відня повинен мати. Не треба бути у Відни, щоби пізнати вагу людского голосу для нашої церкви та перенесенє єго по-над штучні музичні инструменти. A для чужинцїв, жителїв Відня, оно має ще більшу принаду, а тим самим для нашої церкви вагу. Нїмцї знають добре церкву Греків та россійского посольства у Відни і спішать там що недїлї, щоби налюбувати ся співом; наша-ж церков св. Варвари зовсїм не єсть під тим взглядом приманчива, а навпаки, розголошеній співности Русинів робить сором. Тому й не може віденьска парохія занотувати якого-небудь скріпленя. Що як що, але співаками-нотистами повинні бути питомцї віденьскої семинарії. Пісню з уст их повинні чути Славяне та чужинцї і то не лише з хорів церковних.
Зваживши все повисше сказане, виходить, що вибір кандидатів до Відня не повинен зависїти виключно від настоятельства, але годилось би в тім дїлї дати голос і питомцям львівскої семинарії. Нехай би товариші предкладали на опорожнене місце по 2—3 з поміж себе найгіднїйших під кождим взглядом кандидатів, а начальство нехай вибирає из предложених, а взглядно нехай зажадає нового предложеня. Відповідно до того способу поступованя можна б до Відня посилати лише почавши від другого року студій університетских. А при такім числї питомцїв, як у Львові, предложеня випадали би певно справедливі і civium acudemicorum достойні.
Сих кілька заміток уважав я за потрібні при теперішнім браку певної системи. Переломанє теперішного ладу було би в интересї народнім і церковнім дуже пожадане, тількож оно зістанесь мабугь ще довго лише pium desiderium людей доброї волї. З під Золочева.
[Потреба имну національного. — Народні обрядові піснї. — Средства охорони против латиньщеня і польщеня.]
Потреби имну національного годї доказувати, бо каждий признасгь єї, а ми доси не маємо такого имну. Після моєї думки (неміродайної) имн національний повинен що-до арії бути дуже легким до вивченя, так щоби арію за разовим вислуханєм кожде, навіть не співуче ухо могло затямити, а мимо того повинен бути поважним; по друге, повинен надавати ся до сильних грудей селян і до могучих хорів, і то так, аби, коли один пічне, всї могла зараз підхопити і з цїлим житєм співати. Що до слів повинен имн національний містити в собі: понятє загалу руского народу; коротеньку єго исторію; цїль, до котрої він стреміти має; средства, що би вели до тої цїли; зазначенє загальних хиб і вкрадаючих ся налогів; заохоту до любови народности та до працї для єї добра. Оттакій имн допоміг би нам дуже много в праци над розвитєм самопізнаня народного.
Світлий видїл товариства "Просвіта" — один був би покликаний до залагодженя тої справи, і ми би просили єго: визначити премію і розписати конкурс на уложенє имну національного, відповідаючого всїм вимогам.
Друга важна справа, котру осмілюємо ся предложити світлому видїлови "Просвіти", єсть справа народних обрядових пісень — гагілок, коляд і щедрівок. Такі, як они нинї суть, не приносять нам хісна. На доказ того твердженя наведу коротко зміст гагілки за панщину: "Панщина минулася... Тепер хлопи — панами а пани будуть палити в грубах... Хлопи ходити будуть в шубах, в ґлянцованих чоботях до коршми і пити до знехочу, бо нїхто не буде гнати до роботи. В виду сего чого-ж дивуватись тому, що заходи на отверезїнє і піднесенє народу так идуть пиняво? Минаю не естетичні і не моральні піснї — хоть я чув і оборонцїв таких пісень, — скажу лиш тілько, що я не можу згодитись на те, мов-би то тії піснї не причинялись до морального зіпсутя люду, а се з певностію не веде до піднесеня добробиту. Однак найпевнїйше голошу і тримаюсь тої гадки, що коли в піснях тих нема нї духа патріотичного, нї загально людскої любови, нї инчих реальнїйших і гуманнїйших тенденцій, — то они до піднесеня народу не причинять ся. Для того моє бажанє що-до тої справи заадресую знов до видїлу "Просвіти":
Позаяк поле гагілок і инчих пісень обрядових, за-для браку благородних тенденцій, лежить у нас цїлковито облогом і нема доси господаря для него, а поле те перед ворогами нашими безпечне, — зволить Світлий видїл "Просвіти" видати, о скілько можна, повну збірку тих пісень, перероблених відповідно до теперішного ладу і цїли, з вивиненєм всїляких злих неморальних і неестетичних слів та гадок і з доданєм ново-скомпонованих з додатною тенденцією.
Наконець третя справа.
Фундаментальний брак нашого духовеньства єсть — прошу простити за слово, — лїнивство. Ми уміємо кричати на Єзуїтів на розмаїтих місіонарів і их місії, на латиньскі відпусти і т. д., а самі байдужно закладаємо руки і о нїчо не дбаємо, або, що-найбільше, критикуємо куренди, яко слабонькі средства охоронні против чиїхсь там тенденцій. Аби богато не говорити, промовлю коротко: Чи маємо ми святе письмо в народній мові? А чи маємо ми маленькі біблійні оповіданя? Нї! Чув я вправдї від пок. о. Іосифа Барвіньского, що він післав до консисторії свій еляборат, — але I. Барвіньскій умер уже два роки тому, а за житя ще на кілька лїт перед смертію подав був до апробати — і оповідань нема! А они були би чимсь реальнїйшим, анїж виданє куренди против "Народа"... А образи з русскими написями? а образки, і медалики і хрестики рускі? Маємо ждати, аж світскі се зроблять? Важність тої справи порозуміли зреформовані Василіяне і видали образки з рускими написями, а Єзуіти з Кракова тисачами кидають між нарід свої брошури... Ми-ж тихо, нї чичирк!
Тепер надходить час соборчиковий. Світле духовеньство зволить надуматись над тими річами. Мій проєкт був би такій: Видати чим скорше оповіданя біблійні в маленьких як найдешевших книжочках; постаратись о рускі хрестики, медалики і образи. На кождий деканат вибрати одного чоловіка, постаратись для него о концесію, передати єму засіб тих всїх річей і най він в кождім селї в храмовий день продає за відповідним рабатом. Возьмім кольпортажу таких книжочок і других річей в свої руки, а положимо сильну запору з одної сторони латинщеню а з другої сторони волокитству по Почаєвах, за котре люде тілько терпять... Над виданєм же святого письма в народній мові час би було вже бодай зачинати надумуватись...
К. 