◦ ◦ ◦ ◦ ◦ ◦ ◦ ◦ ◦ ◦

Прага 17 жовтня. В наслїдок внесеня Шмейкаля і писанини нїмецких ґазет настало серед Чехів велике огірненє. Нинї розпочинає ся дебата в справі угодовій. Молодо-Чехи постановили також голосувати против внесеня Шмейкаля.
Берлин 17 жовтня. Зачувати, що правительство думає зажадати від парляменту 20 міл. марок на вправи з бездимним порохом.
Константинополь 17 жовтня. Патріарх грецкій приказав замкнути всї церкви православні і не правити богослуженя, доки справа спору патріархату з Портою не буде залагоджена.
Брукселя 17 жовтня. Студентскі розрухи прибрали більші розміри; студенти побили ректора Філіпзона. В Шарльроа заносить ся на великій страйк в копальнях вугля.
Неаполь 16 жовтня. Зїзд Кріспіого з анґлійским амбасадором Діфференом уважають загально за доказ, що хоч переговори що-до відступленя Кассалї Италії розбили ся, то все таки дружні відносини обох держав до себе через то не потерпіли.
Рим 16 жовтня. Потверджає ся поголоска о зїздї Кріспіого з нїмецким канцлером Капрівім, але загально таки говорять, що зїзд не відбуде ся в Римі лиш в Туринї.
Париж 16 жовтня. Факт, що бельґійскій міністер війни, ґен. Понтус, вибрав ся до Берлина, уважають тут за доказ, що межи Нїмеччиною a Бельґією єсть якійсь тайний союз.
Відень 16 жовтня. Оден баталіон войска, котрий мав виїзджати до Индій, збунтував ся і не хотїв всїдати на корабель; треба було єго аж роззброїти і силою всадити на корабель.
Лондон 16 жовтня. Цїсар виїзджає нинї до Лінцу. Вчера принимав цїсар ґр. Тафого на довшій авдієнції. 