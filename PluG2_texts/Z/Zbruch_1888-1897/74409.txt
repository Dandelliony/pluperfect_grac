◦ ◦ ◦ ◦ ◦ ◦ ◦ ◦ ◦ ◦

Шпендлінґа і Кобєрского, засуджених в буковиньскім процесї у Відни, перевезено сими днями до Львова, де на власне жаданє будуть відсиджувати кару в Бриґідках.
Державні зелїзницї в Галичинї виказали за 10 місяцїв 1892 т. є. від початку сїчня по конець жовтня о 18 міліонів менше доходу brutto як в тім самім часї 1891 року. Причиною сего зменшеня єсть значне обниженє тариф товарових і слабшій рух особовий за для небезпечности холєри.
Буджет міста Черновець виказує в звичайних видатках суму 319.793 зр., а в надзвичайних 42.234 зр., разом 362.027 зр. Звичайні доходи преліміновані в сумі 270.145 зр. надзвичайні в сумі 2.865 зр., разом 273.010 зр. Недобір виносить 89.017 зр. і має покритись в одній части додатками до податків, именно 10% на шкільні потреби і 5% на потреби міста. Тим способом зискає ся 42.765 зр. Прочій недобір в висотї 46.252 зр. має покритись позичкою.
Живленє дїтей. Як звістно, зменшає ся у Франції населенє вже від кільканацятьох лїт. Отже обчислено, що з 250.000 дїтей, що кождого року умирають, можна би бодай 100.000 удержати при житю, єсли би дїти відповідно кормлено. Для того видано там тепер розпорядженє, після котрого не вільно давати дїтям без лїкарского позволеня перед окінченим першим роком житя нїчого иншого їсти крім молока. Заборонено також уживати фляшок з ґумовими пипками.
Дрібні вісти. З заведеня карного в Станиславові утекли оногди вечером два небезпечні львівскі злодїї Игнатій Цїховний або Цьох, прозваний також шкіра і Антін Терлецкій. — В недїлю помер нагле у Львові вислужений секретар почтової дирекції, Маврикій Амврозій Рехтенберґ.
Демонстрація на будапештеньскім університетї. Професор хірурґії в Будапештї д-р Іос. Ковач відзначає ся грубим поведенєм з студентами і недужими на клініцї і з тої причини мав він вже нераз неприятности. Перед кількома днями приїхав до Будапешту один лїкар з провінції лїчитись. Професор Ковач заявив, що недужій мусить піддати ся операції а коли той-же запитав єго чи операція конечна, відповів єму Ковач з криком, що єсли не хоче піддатись операції то нехай иде до якого товариства похоронного і вибере собі караван і кладовище. Присутні студенти почали при сих словах сичати а Ковач обернувшись до них закликав: "Ми здибаємось при ріґорозах". На другій день зібрало ся в сали викладовій більше як 300 студентів і повитало входячого професора криком: Pereat! Студенти заявили, що хотять Ковача приневолити до чемнїйшого поступованя з недужими на клініцї, бо Ковач ганьбить підчас операції недужих і обходить ся з ними брутально називаючи се "мадярскою наркозою." 