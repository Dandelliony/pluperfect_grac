Відозва до руских женщин.

Відома річ, що в етнічнім житю кождого народу відграє женщина найбільшу ролю. Сказано бо: яка женщина, такій і нарід. І не дивно, позаяк женщина виховує молоде поколїнє і переливає в него свою душу, чувства і бажаня. Тому-ж матерей-патріоток були і суть сини і дочки патріотами. Розумно отже, що кождий нарід хоче видїти своє жіноцтво поставленим високо, як під зглядом интелектуальним, так і народно-патріотичним. В такім бо разї народно-патріотична праця женщини в вихованю домовім дїтей і в житю родиннім стає одною з найважнїйших підойм в розвою якоїсь нації.
Безперечно до усвідомленя і скріплюваня патріотизму причиняють ся по найбільшій части того рода женьскі товариства, до котрих належить і наше товариство с. є. товариство "Руских Женщин в Станіславові". Се бо товариство подає нагоду разом збиралась і вимінюванєм гадок та відомостей сталити патріотичного духа, відчитами ширити між собою знанє й науку, именно же знанє рідної исторії і літератури, концертами та деклямаціями уприємняти житє і будити любов до своєї пісни, поезії і музики, у держуванєм бібліотеки і випозичальнї улекшати ширенє хосенної і доброї рускої лєктури, товарискими забавами народно-патріотичну звязь скріпляти, а видаванєм творів літературних наших Русинок-писательок запізнавати світ з умисловою зрілою працею наших женщин. Таке товариство є патріотичною школою для женщин, котрі належачи до него, певно будуть почуватись до святого обовязку — плекати в родиннім житю своє рідне руске слово, а ходячи до рускої церкви — будити до нашого обряду любов у своїх, а поважанє у чужих, відтак підмагати безпосередно або своїми впливами посередно рускі видавництва, интересуватись всїми справами рускими і добутками в житю народнім, підпирати щиро свої институції, приміром "Народну Торговлю", купуючи виключно у неї, і т. д.
Вкінци же не спускає наше товариство з уваги конкретної і дуже важної справи, а то справи наших шкільних дївчат з провінції. Відомо, що приватні мешканя не все добре впливають під народним зглядом, а недостаток певного і доброго надзору домового уменшає і фреквенцію руских Дівчат до шкіл як деинде, так і в Станіславові. Тому-ж наше товариство задумує, коли узбирав відповідний фонд, заснувати в Станіславові институт дївочій, в котрім будуть могли дївчата, посїщаючі публичні школи, виховуватись в щиро-рускім дусї. Скоре здїйстненє сеї гадки зависить від скорого і численного впису в члени нашого товариства.
В виду того всего має підписаний видїл товариства "Руских Женщин в Станіславові" повний повід сподївати ся, що єго зазив відобьє ся широким відгомоном між рускими женщинами, котрих в имени добра і поступу просить, щоби, коли бьє в их грудях руске серце, коли хотять добра Руси, коли уважають ся за живий чинник в нашій народній рускій будові, — громадно приступали до нашого товариства, присилаючи річну вкладку [1 зр.] на руки предсїдательки.
Від видїлу товариства "Руских Женщин в Станіславові", дня 16 н. ст. цвітня 1891.
Винкентія Мандичевска, предсїдателька; Софія Бучиньска, секретарка; Зарицка Ольга, Кумановска Емілія, Левицка Ольга, Порайкова Евгенія, Сабатова Емілія, Яцикевичева Евгенія. 