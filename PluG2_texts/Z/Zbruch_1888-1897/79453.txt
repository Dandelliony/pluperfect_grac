Справи краєві.

Школа рільнича в Дублянах і недостача учительских сил.
3і справозданя видїлу краєвого предложеного соймови про школу рільничу в Дублянах, довідуємо ся, що робота коло будованя интернату для учеників поступила вже о стілько, що будинок мабуть в сїм роцї допровадить ся під дах, а на слїдуючій рік в місяци серпни, має интернат віддатись до ужитку.
Справа мундурів для учеників висшої школи, хотяй трохи проволїкла ся за-для деяких трудностей в доставі частей уніформових, тепер она вже рішучо полагоджена. Щоби ученикам лекше приходило набувати уніформи, забезпечив собі видїл краєвий на ту цїль осібного кравця, що підняв ся за цїну 108 зр. доставити повний уніформ, зложений з уніформового сурдута, штанів, блюзи, плаща і шапки. А щоби і на дальше улекшити ученикам доставу мундурів, видїл краєвий наміряє удїляти ученикам біднїйшим позичок на умундурованє й опісля стягати ті позички місячними ратами.
Що-до обсади місця директора висшої школи рільничои в Дублянах підносить видїл краєвий, що помимо всїляких заходів не удалось єму ще доси подибати кандидата відповідно укваліфікованого. Коли-ж всї заходи показали ся в сїй справі даремними, видїл краєвий оголосив конкурс на сю посаду, поміщаючи єго не тілько в тутешних письмах фахових, але і в заграничних.
Також оголошений конкурс на посаду професора рільництва не принїс пожаданого результату. Нї один з кандидатів, що зголосили ся, не мав відповідної кваліфікації.
Видїл краєвий підносить, що головною причиною недостачі відповідних сил учительских для Дублян, єсть скупа платня дубляньских професорів в порівнаню з платнею професорів других рівнорядних заведень. Молодий а відповідно укваліфікований кандидат учительскій, хиба виимково зголосить ся на посаду в Дублянах, а що фахові сили і обізнані з рільничою практикою зовсїм не рефлєктують на учительскі посади, найлїпшій доказ на се, результат послїдного конкурсу і результат заходів, які видїл краєвий поробив в справі винайденя відповідної сили на директора того-ж заведеня.
Видїл краєвий переконаний, що полїпшенєм биту дубляньских професорів, усуне недостачу в их товаристві і вдоволить их справедливим вимогам, постановив поновити своє внесенє з року 1890 лише трохи змодифіковане, о підвисшенє платнї учительскої.
Видїл краєвий пропонує підвисшенє платнї першого фахового професора а разом і директора з 2.000 зр. на 2.400 зр. і пятилїтні додатки з 200 на 300 зр. річно; додаток активальний на річних 360 зр. незмінений. Видїл краєвий підвисшає чотиром професорам платню з 1.300 на 2.000 зр. Дальші два професори мають побирати по 1.300 зр. платнї, адюнкти по 1000 зр.
Видїл краєвий не сумнїває ся, що коли-б єму прийшло зєднати добру силу на одну з професорских посад, сойм уповажнить єго до признаня личного додатку, або оправдає таке признанє. 