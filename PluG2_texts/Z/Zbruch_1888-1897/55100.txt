◦ ◦ ◦ ◦ ◦ ◦ ◦ ◦ ◦ ◦

"Дванацятку" співаків-академиків запрошено для устроєня концерту на дохід фонду будови нашого національного театру і до Нового-Санча. Концерт [евентуально два] мав би відбути ся около 6-ого н. ст. вересня, на кождий случай перед 8-мим, бо стаціоновані там війскові полки відходять на маневри. Тілько-ж залежить усе від того, чи котре з міст лежачих по дорозї [Сянік, Ясло] також запросить "дванацятку" до себе, бо дорога зі Стрия просто до Санча, а опісля поворот до Станіславова занадто були би коштовні. Але коли осущить ся дїло, ми певні, що з одного боку наша "дванацятка" достойно понесе славу піснї рускої на окраїни Руси, а з другого боку дізнає там щирого привіту... Щасть Боже!
Властителькою сфальшованих льосів міста Кракова — о котрих недавно була згадка в "Дѣлї" — єсть — як нам доносять — вдова по пивоварі в Журавнї. З порученя поліції краківскої арештовано єї, і тепер переводить ся з нею слїдство судове. Арештована боронить ся тим, що она має ті льоси по покійнім своїм чоловіцї, котрий набув их від якогось свого знакомого.
Огнї. В Колодїєві коло Войнилова згоріли дня 7 н. ст. серпня всї забудованя двірскі враз зі збіжем і инвентарем не движимим. Уратовано лише мешканє. Огонь, здаєсь, був підложений, бо почало горіти від разу в двох місцях.
Неосторожність з нафтою мало не позбавило двох людей житя. У слюсаря Льостера при улици Сокола у Львові доливав термінатор пізною ночію нафту до лямпи і розляв єї. Нафта запалилась і в одній хвили обхопила поломінь рукав сорочки термінатора і одежу челядника, котрий хотїв поломін гасити. Перестрашений челядник вибіг на улицю з криком, де збігли ся люде і огонь на нїм погасили. Попареного відвезено до головного шпиталю.
При копаню фундаментів на грунтї реальности при ул. Пекарскій від ч. 21 у Львові, найдено богато костей людских і кіньских, зелїзні кулї гарматні, вістрє від копія, підкови розличної величини і форми. Предмети сі походять правдоподібно з часів облоги Львова Турками. Вказує на се близьке сусїдство т. зв. турецких шанцїв. Знайдені предмети хотять властителї реальности пп. Пепловскі зложити в музею им. Оссолиньских.
Намірене самоубійство. На Богданівцї за городецкою рогачкою у Львові, прийшов робітник зелїзничій, Андрій Щур нетверезий до дому і посварив ся з жінкою. Зі злости ухопив він бритву а вибігши з хати сїв на горбок і почав собі підрізувати горло. Видячи то жінка вибігла й собі за чоловіком, вирвала єму бритву з рук а видячи рану на шиї, перевернула чоловіка на знак на землю, приклякла єму руки, щоби не шамотав ся і добувши голки і нитки зашила рану. Рана не була небезпечна і Щура по жінчиній операції відвезено до шпиталю.
Дрібні вісти. В Стрию відбуває ся тепер 10-ий загальний збір галицких лїсників. — В Перемишли кинув ся 16 н. ст. серпня фірер оборони краєвої Крис під колеса льокомотиви і погиб на місци. — До Праги виїхала 14 н. ст. серпня четверта прогулька польска зложена з 250 осіб. — В Чернівцях арештовано Зиґмунта Вельта бувшого секретаря повітової каси хорих за дефравдацію в тійже касї. — В Білградї арештовано урядника міністерства торговлї Юл. Мигайловича за друкованє фальшивих марок почтових. 