З руских товариств.

В Стрию відбули ся в понедїлок дня 29 с. м. перші загальні збори тамошної філії "Просвіти". На зборах тих явило ся звиш пятьсот селян і богато духовної і світскої интеліґенції. Центральний видїл "Просвіти" вислав на сі збори двох відпоручників: голову товариства, дра Омеляна Огоновского, і секретаря, п. Ив. Ґуляя. На повитанє Вп. голови товариства виїхали два члени комітету основателїв, др Євг. Олесницкій і Андр. Могильницкій, на границї стрийского повіта, до Мортшина.
Богослуженє відправив о. крил. Федушевич з со. С. Борачком і Ив. Хавалкою. Церков виповнилась битком селянами і интеліґенцією. Під конець богослуженя виголосив о. О. Бобикевич проповідь примінену як найкрасше до торжества. Проповідь одушевила зібраних і нарід лавою поспішив до льокалю "Бесїди" на збори.
В имени комітету основателїв стрийскої філії повитав збори др Евг. Олесницкій і представив зборам чужосторонних гостей, голову товариства "Просвіти", дра Ом. Огоновского і проф. Ан. Вахнянина, котрого запрошено з відчитом на сі збори. Зібрані оплесками і окликами "славно" заявили своє поважанє для згаданих мужів. Вкінци подякував др Олесницкій тим участинкам, котрі будучи членами общества им. Качковского, не руководились партійними взглядами, лиш явились на збори другого просвітного товариства. Відтак забрав голос др Омелян Огоновскійі і сердечними словами витав сю наймолодшу філію товариства "Просвіти". Пп. Гутникевич і Держко, першій в имени міщан, а другій в имени ремісників стрийских заявили, що возьмуть діяльну участь в економічних і просвітних змаганях руского народу.
Опісля вибрано предсїдателем на час зборів о. Іос. Терешкевича з Любші а заступниками Тому Красиньского зі Стрия і Гатчина з Ивановець, а посїм наступили відчити. Першій відчит виголосив проф. Анат. Вахнянин: Як було на Руси перед 1000 роками? Популярне трактованє предмету відповідало як раз своїй задачи — і селяне з великим напруженєм вислухали відчиту. — Другій відчит держав п. Андроник Могильницкій, говорив про товариства обезпечень, а виказавши хосен таких товариств завізвав присутних до громадного обезпеченя в "Днїстрі". — Третій відчит припав дру Евг. Олесницкому. Тематом відчиту було економічний стан нашого народу і потреба скорої помочи в тім напрямі. В сїй роботї стане в пригодї як раз товариство "Просвіта", котре тепер після статутів може занятись попри просвітну також і економічною роботою.
До видїлу філії вибрано: Стефана Дубрянского, дра Евг. Олесницкого, о. Ол. Бобикевича, Андроника Могильницкого, о. Евг. Громницкого, Андрія Берника і Тому Гутникевича, — на заступників: о. Ив. Хавалку, Федора Дергала і Ив. Кохановского. Др. Олесницкій предложив вибрати головою філії п. Стеф. Дубравского, а коли збори одобрили оплесками сей вибір, — забрав голос п. Дубравскій і представивши зібраним вагу і значінє просвіти, опертої на національним ґрунтї, завізвав до роботи в тім напрямі. Внїс оклик в честь Є. Вел. Цїсаря, а зібрані з одушевленєм відспівали "многая лїта".
При послїдній точцї: Внесеня і интерпеляції — забрав голос п. Ив. Бойкевич і рівнож заохочував до спільної працї під проводом таких патріотів, котрі скликали теперішні збори і котрі всї свої сили жертвують для добра народу.
Збори закінчились короткими промовами дра Ом. Огоновского, о. Терешкевича, дра Олесницкого та відспіванєм "многая лїта" в честь поодинокнх участників сих зборів.
На збори наспіли ще телєґрами від п. Боднарчука з Калуша в имени калуских міщан, від о. Давидяка з Тухлї і від п. Посацкого, учителя, і Юркова, господаря в Мислові коло Калуша.
На зазив дра Олесницкого вписало ся в члени філії "Просвіти" звиш сто членів і зложили кількадесять зр. По зборах зібрали ся гостї в сусїдних комнатах "Бесїди" на скромну перекуску, до котрої засїли селяне разом з світскою і духовною интеліґенцією. 