З руских товариств.

На послїднім засїданю видїлу товариства "Просвіта" розбирала ся головна справа буджету на рік 1893. Теперішний касієр при помочи давного, проф. П. Огоновского, предложив видїлови не лиш прелімінар сподїваних приходів і розходів в 1898 роцї, але також і поясненє мотивуюче кожду позицію.
В звязи з буджетом стояла справа членів товариства. Членів числить нинї "Просвіта" 4.470, а то 3.885 поодиноких людей, урядів та корпорацій, і 585 читалень. Сего року в такім числї, 4.470 примірників, розсилали ся видавництва "Просвіти" аж по "Календар на рік 1893-ий", котрий, по давнїйшому звичаю, висилає ся тепер тим лише членам, котрі заплатили вкладку за рік 1892-ій або бодай за рік 1891-ий (бо за рік 1892-ій, надїятись, ще заплатять до кінця сего року), а якась частина членів, котра бажала побирати сегорічні книжочки, а полишила ся з вкладкою поза 1891-ій рік, поспішить, надїятись, в переважнім числї з вирівнанєм залеглостей з кінцем сего року або з початком слїдуючого, аби тим чином прийти в посїданє Календаря і могти побирати книжочки в роцї 1893-ім.
Видїл, розглянувши ся докладно в Видїл, розглянувши ся докладно в предложенім буджетї на рік 1893-ій, постановив — по змозї ще більше управильнити на будуще справу палати вкладок, і ухвалив, що в роцї 1893-ім канцелярія товариства має висилати книжочки лише тим членам (поодиноким особам, урядам і читальням), котрі зложили вкладку за рік 1892-ій. Виїмку зробить ся тілько з першою книжочкою за сїчень 1893-го року, котра розішле ся ще і всїм тим членам, котрі до того часу набудуть собі право до Калєндаря, т. є. будуть мати заплачену вкладку, за рік 1891-ий. Цїль сеї виїмки з першою книжочкою має бути тая, що в тій книжочцї буде повисша ухвала видїлу подана до відомости тим членам товариства, котрі о тій ухвалї видїлу може не будуть мати нагоди довідатись з дотичних оповісток видїлу "Просвіти", які, після єго постанови, мають появити ся, трикратно ще сего року в часописях.
По полагодженю справ буджету на рік 1893-ий і управильненя плати вкладок членьских, видїл полагодив ще між иншими отсї справи:
1. Рукопись о. Ив. Охримовича з поля ґеольоґії п. заг. "Земля наша мати", по справозданю одного рецензента, має ся доручити другому рецензентови проф. Иванови Верхратскому. Вибір рукописи на книжочку за сїчень 1893-го року видїл поки що відложив з причини розписаного конкурсу.
2. Відчитано письмо о. Лонгина Билинкевича з Ферескулї, в котрім звертає увагу видїлу на вийшовшу в Кракові книжочку лїкаря дра Іосифа Баржицкого п. заг. "О pielęgnowaniu zdrowia" призначену для сїльського люду, а видану краківским товариством "opieki zdrowia". Сю книжочку, по гадцї о. Билинкевича, годилось би видати "Просвітї" по руски для ужитку єї членів. Видїл поки що приняв письмо о. Билинкевича з подякою до відомости.
3. З Тернопільщини наспіло письмо з предложенєм видїлови, щоби він старав ся виєднати у ц. к. краєвої Ради шкільної дозвіл, аби в будинках шкільних по селах могли ся відбувати в відповіднім часї зібраня членів читалень, як відбувають ся сходини членів "kółek rolniczych". — Отже видїл "Просвіти" уже раз старав ся о те у краєвої Ради шкільної, а она відповіла, що читальня за кождий раз має вносити поданє, аби евентуально могла дістати на те на кождий раз позволенє від Ради шкільної.
4. Видїл полагодив одну справу філії стрийскої, дотикаючу вкладок членьских, по мисли жаданя філії і стрийских членів. — До філії тернопільскої ухвалено вислати письмо в справі поновних, загальних зборів філіяльних. — Самбірска філія, розвиваюча досить живий рух в орґанізації читалень "Просвіти" а сполучених після статута з читальнями институцій, підняла гадку будови "Народного Дому" в Самборі из датків добровільних. Щасть Боже! 