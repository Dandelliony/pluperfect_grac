З Сянока. Лисенкова опера "Різдвяна ніч." — Процес дїдичів Черняковских.

З Сянока. Лисенкова опера "Різдвяна ніч."
Кожде перше представленє нової опери — се випадок, займаючій в високій степени уми навіть в столицях. Що-ж сказати, коли ходить о представленє першої народної опери в кутку рідко через театр відвиджуванім. Тож і не диво, що в нашім місточку ждали ми майже з горячкою оповіщеного представленя "Різдвяної ночи" Миколи Лисенка, бажаючи чим скорше запізнати ся з тим бисером рідної нашої музики.
Дня 12 (24) мая с. р. свідчила заповнена по береги (при підвисшених цїнах) саля театральна наглядно о надзвичайнім заинтересованю місцевої і окрестної публики сею першою малорускою оперою, представляючою для нашої суспільности великаньскій здобуток на поли духовім, і указуючою в Лисенку ґеніяльного композитора, що взнїсшись високо на крилах нашої народної пісни, в знаменитій формі запізнав загал з єї незміренними скарбами.
Виконанє "Різдвяної ночи" під взглядом вокальним випало, — як можна було предвидїти, знаючи сили нашого львівского театру, — майже без заміту, як в уступах сольових так і в хоральних.
В І. актї відзначили ся передовсїм пп. Клїшевска (Оксана) і п. Ольшаньскій (Вакула) відспіванєм трудного дуету і наступаючої по нїм сцени, в котрій співають під хатою Оксани прегарну коляду, утриману в народно-реліґійнім стилю. В 2-гій відслонї І. акту дуже добре випав мішаний хор колядників, трудний до виконаня зі взгляду на вічні зміни темпа, а відзначаючій ся майстерскою роботою і чудною гармонізацією. В сїй відслонї відспівала п. К. Радкевич з вервою і властивою їй ґрацією свою гарну пісеньку о золотих черевичках.
Акт II., ся перла цїлої опери, випав під взглядом виконаня найлучше, і майже кождий нумер був горячо оплескуваний.
В сїм актї здобув собі п. Стечиньскій (дяк) повне признанє за топову характеризацію і коректне відспіванє вступної аріети, а також за гарний дует в формі польонеса, відспіваний спільно з п. Осиповичевою (Солоха), котра вивязала ся з своєї партії, на єї голос може за високої, без заміту. П. Клїшевска відспіваяа свою каватину в повнім значіню слова прегарно. При тім замітили ми з вдоволенєм, що симпатична ся співачка уникала сего тремольованя голосом, котре в оперетках подабало уже на манєру і обнижало значно вартість виконаня співаних партій. За те що-до гри самої п. Клїшевска в роли Оксани, особливо в І. і II. актах, менче нас вдоволила. Квартет виконаний через п. Осиповичеву (Солоха) і завязаних в мішках пп. Стечиньского (дяк), Яновича (Чуб) і Парадюка (голова) випав зовсїм коректно. Наконець чудний терцет — финал сего акту — співаний пп. Клїшевскою, Б. Радкевичівною (Одарка) і Яновичем випав просто знаменито, тож і оплескам по актї сїм кінця не було.
Акт III. (в к котрім ми подивляли гарну декораційну виставу хати старого Запорожця) і акт IV. дають уже значно менче поля до попису співаючим, вимагають за те надзвичайної певности в співі і речитативах (сїй пятї Ахилля наших артистів). Вдячну, хоч трудну задачу має тут орхестра, котра, на жаль, не могла вивязати ся з неї коректно, мимо видної працї і усилій капельмайстра п. Долисти. Всї ефекти богатої инструментації, котрою відзначуєсь Лясенко, зістали для нас зовсїм страчені, а то за-для слабої обсади инструментальної в орхестрі. П. Плошевскій (Пацюк) робив, що міг, але не вдоволив нас. Партія ся перерастає безусловно сили сего симпатичного артиста, тож відзначав ся він в нїй тілько дуже доброю грою і знаменитою, як звичайно, характеризацією.
Цілість зробила на всїх без сумнїву дуже добре вражінє. Наш обовязок заявити на сїм місци щиру подяку дирекції, що не щадила коштів і запізнала нас з тим хорошим і дорогим для нас твором. Сердечну подяку і щире признанє заявляємо також нашим артистам за се, що по мірі сил своїх вивязали ся як можна найлучше з трудної задачі.
Вкінци мусимо виразити радість, що наша рідна сцена під нинїшною дирекцією п. Ивана Биберовича так гарно і постійно розвивав ся, відповідав трудній задачи, розносячи всюду руске слово і познакомляючи загал з скарбами нашої драматичної музики і літератури.
Відїзджаючому до Ясла нашому театрови бажаємо з глубини серця найлучшого поводженя, на котре вповнї заслугує.
И. Г. Л. Процес дїдичів Черняковских против посла Томислава Розвадовского.
Перед судом присяжних мала нинї відбути ся послїдна розправа в процесї Черняковских против Томислава Розвадовского за оскорбленє чести, котрої допустив ся Розвадовскій в звістнім друкованім памфлетї на п. Вол. Федоровича, роздаваному свого часу послам в соймі краєвім. На розправу явило ся досить панків-шляхтичів і инчої публики. Судьї присяжні також зібрали ся в комплетї, а журналісти острили вже оловцї в надїї, що будуть мати нагоду вивести на верх неодин скандалик з тих кругів, що то на око видають себе за найпримірнїйших людей і пруть ся конче бути світилами в краю та всюди верховодити. Нараз пійшов шепіт по сали; присутні подавали собі півголосом слова:
"Помирились! Черняковскі відступили від процесу". "Крук крукови ока не виколе" —  відозвав ся якійсь присадковатий панок з громадки, що збила ся була в купку та пильно слухала єго слів. — "Я казав, що так буде! Вчера вечером зійшлись два шляхтичі з дружини Розвадовского з Черняковским в якімсь готели і давай єго обрабляти; кажуть, гостились аж до 3 години в ночи і Черняковскій в добрім настрою підписав ся, що відступає від процесу." Панок, що то оповідав, мав рацію, бо дїйстно за хвилю явив ся трибунал і заявив, що розправа против обжалованого Томислава Розвадовского не відбуде ся, позаяк приватний обжалователь відступив від процесу. Pan z panem zna się, — подумав собі де-хто і саля розправ стала за хвилю порожна. 