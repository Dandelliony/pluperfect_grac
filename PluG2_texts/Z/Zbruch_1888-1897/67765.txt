◦ ◦ ◦ ◦ ◦ ◦ ◦ ◦ ◦ ◦

Про инспекційну подорож намістника ґр. Баденього до Бережан пишуть: Дня 21 н. ст. червня задержав ся намістник в дорозї до Бережан в Перемишлянах, де оглянув староство. О годинї 12-ій в полудне прибув ґр. Бадені до Бережан і по снїданю у ґр. Потоцкого в Раю люстрував староство. Обідав і ночував також у ґр. Потоцкого. Вчера рано о 7-ій годинї відвідав намістник руску бурсу, касарню жандармерії а відтак ґімназію, де до 10-ої години був на лєкціях в кількох клясах. По візитації народної школи мужескої удїляв аудієнцій в старостві. Представляли ся намістникови: духовеньство обох обрядів, офіцири з командантами віддїлів піхоти і кінноти, видїл ради повітової, збір урядників суду окружного, збір професорів ґімназіяльних, збір учителїв шкіл народних, а також урядники почтові і скарбові, вкінци кагал і много осіб приватних.
Д-р Петро Стебельскій, надзвичайний професор рускої катедри карного права у Львові, одержав від міністерства — при нагодї уступленя зі служби судейскої — признанє за дїяльність судейску.
Пятьдесятьлїтний ювилей священьства обходив дня 14 н. ст. червня почетний крилошанин і парох в Сернах, мостиского деканата, о. Николай Назаревич. Підчас торжества наспіла з Риму телєґрама з вісткою, що папа именував ювилата папским шамбеляном. Крім того именував в день ювилею о. Назаровича епископ Пелеш совітником консисторії. Вкінци одержав ювилат поздоровленє від митрополита Сембратовича, архіепископа Исаковича, епископа Гриневецкого і многих світских людей.
З Перемиского пишуть нам: Дня 13 н. ст. червня на пасовиску села Медики, припираючім до шляху зелїзничого між рікою Сяном а селом, около 4-ої години по полудни ударив грім поміж череду пасучої ся худоби і убив на місци дві клячі одного господаря разом спутані. Того самого дня вечером ударив грім в самім селї в одну тополю межи хатами, але нїякои шкоди не зробив.
Братоубійство. Як ми свого часу доносили убив дня 12 н. ст. мая в Лїсневичах Дамян Сташків в суперечцї брата свого Трохима. Вчера відбула ся розправа карна перед судом присяжних у Львові. Сташків признав ся до вини, але боронив ся, що бив брата в гнїві і розяреню і не знав, що робить. По оборонї д-ра Панета увільнили судьї присяжні обжалованого від вини і Сташкова зараз випущено на волю.
Арештованє Поплавского академика з Кракова, о котрім ми оногди доносили, наступило в наслїдок підлої денунціяції увязненого Гендіґерого. Як Kurjer Lwowski довідуєсь, Поплавского випущено зараз по переслуханю і виставлено єму свідоцтво, потверджаюче єго невинність.
Гради. Незвичайно сильний град навістив дня 15 н. ст. червня кілька сїл бохеньского повіта. Всї збіжа вибиті і єсть лиш слаба надїя на бараболї. Весь дріб, що град захопив на дворі поубиваний, худоба покалїчена, а таке саме дїялось і з людьми. Син 13-лїтний одного господаря з Домбрувки і одна господиня з того ж села, лежать безпритомні покалїчені градом. Град поубивав також множество птицї пільної і понищив цїлковито дерева.
Дрібні вісти. Архикнязь Леопольд Сальватор виїзджає завтра зі Львова на кілька днїв на лови в повітї бохеньскім. — Головнокомандуючій львівского корпуса кн. Віндішґрець і ґенерал бриґади Фабіні були перед кількома днями в Збаражи в справі осїнних маневрів, щоби розпізнати терен, на котрім мають відбувати ся вправи війскові. 