◦ ◦ ◦ ◦ ◦ ◦ ◦ ◦ ◦ ◦

Видїл "Львівского Бояна" вибрав з посеред членів своїх комісію артистичну, котра займесь дальшим видавництвом "Бібліотеки музикальної", видаваної до тепер семінаристами львівскими. Комісія артистична уконституовалась 17 падолиста, вибравши головою проф. Н. Вахнянина, секретарем і адміністратором п. Венгриновича. "Бібліотека музикальна Бояна" (така буде напись дальшого видавництва) буде уміщати вокальні і инструментальні твори руских композиторів, хори і сольові куснї. В першом випуску вийдуть дві "щедрівки" (хорі мужескій), композиція, надіслана до сегорічного конкурсу, розписаного "Львівским Бояном". Видїл "Бояна" переймив вже в своє посїданє видані доси числа "Бібліотеки музикальної". Як довідуємось, то видавцї згаданої "Бібліотеки" передали "Боянови" весь свій дотеперішний наклад, без дефіциту, що майже єсть аномалією в исторії видавництв галицких. Єсть про-те надїя, що і дальше видавництво "Бібліотеки музикальної" не нанесе матеріяльної шкоди "Боянови". Запасні випуски суть на продаж в канцелярії "Бояна", де их можна замовляти під адресою видїлу товариства ("Бесїда руска", улиця Вірменьска ч. 27). До нового видавництва приготовляєсь дуже хорошій кліш на окладинки. Давні народні мережки будуть задержані.
Музикальному світови рускому подаємо до відомости, що о. Матюк кінчить вже свою ораторію (хори мужескі мішані і соля) "Гамалія", думу Шевченкову. Знатоки виражають ся о композиції дуже похвально.
Катедру економії політичної на університетї львівскім на місце бувшого професора д-ра Билиньского одержав д-р Володислав Охенковскій, дотеперішний професор в Монастири (Мінстері) в Вестфалії, а надзвичайним професором тої катедри именований д-р Станислав Гломбиньскій.
Процес против властителя Золочева, Зельцера, обжалованого, як ми вчера доносили, о обманьство, скінчив ся по дводневній розправі. Оборонець в своїй кінцевій промові доказував, що в цїлій справі наступило передавненє і длятого жадав увільненя обжалованого. Прокуратор Пивоцкій противно піднїс, що о передавненю не може бути бесїди, бо каригідна дїяльність єго тревала від 27 падолиста 1873 аж до року 1891 т. є. до часу, коли Зельцер дістав від золочівского суду позволенє секвеструвати ґр. Млодецкого. Мимо того трибунал прихилив ся до погляду д-р Дзендзелевича і по одногодинній нарадї увільнив обжалованого, мотивуючи увільненє передавненєм. Прокуратор Пивоцкій зголосив жалобу неважности. Засуд увільняючій викликав між присутною при розправі публикою досить велику сензацію.
Видїл "Галицко-русской Матици" відбув минувшого тиждня засїданє під проводом о. М Малиновского і між иншим рішив: почавши від 1893 р. видавати "Литературний сборник" квартально а "Сводную лїтопись" о. Петрушевича видати в свій час окремою книжкою; просити о. Игн. Гальку з Дубковець, щоби прислав Матици свою рукопись о обрядности; відмовлено просьбі В.О. Щавиньского з Відня, котрий хотїв держати якісь відчити у Львові; засипати і знаками обезпечити одну парцельку на території археольоґічних розкопів д-ра Шараневича в околици Галича, именно тую, де найдено старинности.
Стіпендії цїсарскі. На представленє видїлу краєвого надав цїсар три опорожнені стіпендії кожду по 1000 зр. з фундації галицкого видїлу краєвого имени цїсаря Франца Іосифа І. на рік шкільний 1892/93 д-рови Марк. Хламтачеви зі Львова, на дальше образованє в праві приватнім в Берлинї; артистови-маляреви Володимирови Тетмаєрови з Кракова на дальше образованє в малярстві в Римі і технікови Іос. Климондї зі Львова на дальше образованє в елєктротехніцї і будові машин.
Неофітка. Сими днями перейшла на віру католицку в Бове баронова Тересія Ротшільдова, дочка Кароля Ротшільда, шефа франкфуртскої родини Ротшільдів, а вдова по помершім в роцї 1881 бар. Джемсї Едвардї Ротшільдї з лондоньскої лінії тої родини. Хресту довершив епископ з Бове в своїй катедрі.
Дрібні вісти. Дня 22 н. ст. падолиста відбуде ся в Васильківцях в повітї гусятиньскім, вінчанє п. Михайла Сїмовича, окінченого богослова з панною Ольгою Лисинецкою, ученицею семинарії учительскої в Чернівцях а дочкою пароха васильковецкого. — Цїсар дарував громадї Сировиця, в повітї сяніцкім, 100 зр. на будову школи. — Цїсар приймав оногди на авдієнції совітника двора д-ра Евсевія Черкавского. — Дня 22 н. ст. падолиста відбуде ся вінчанє п. Теофиля Глїбовицкого, окінченого богослова з панною Анастазією Кисілевскою, дочкою пароха в Товмачику, почта Коломия. — Цїсар дарував громад Гряда, в повітї львівскім, і громадї Лещовате, в повітї лїськім, по 100 зр. на будову школи. — Д-р Михайло Бобжиньскій, віцепрезідент краєвої ради шкільної виїхав оногди на кілька днїв до Відня. — Директор руху львівскої зелїзницї державної, Альфред Дейма, виїхав вчера на подорож инспекційну. 