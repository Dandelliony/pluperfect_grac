◦ ◦ ◦ ◦ ◦ ◦ ◦ ◦ ◦ ◦

Сходини "Клюбу Русинок" відбудуть ся завтра, в середу, о годинї 3-ій по полудни в комнатах "Просвіти". На порядку дневнім справа загальних зборів і инші справи. — Г. Шухевичева.   "Русско-руске общество женщин" в Чернівцях відбуло минувшої недїлї першій свій збір загальний. Женщин — як пише Буковина — зібралось не богато, а між тими були й такі, що про них доси не було й чутки, що они Русинки. П. Ольга Кобиляньска [належача до сторонництва народного, авторка повісти, котру тепер друкує "Зоря" правописію фонетичною] виголосила чистою русчиною цїкавий відчит про рух жіночій і про стан замужних жінок середного стану. До видїлу вийшли з вибору: предсїдателькою товариства панї Чеховска, жена совітника судового, заступницею предсїдательки панї Марія Матковска жена міского касієра, секретаркою панна Шкурган, касієркою панна Ольга Калитовска, а видїловими панї Климентина Калитовска, Евфросина Галип, Олена Дробот і Калужняцка. "Проєктована консолідація всїх партій — пише "Буковина" — не удала ся, бо кромі п. О. Кобиляньскої всї прочі члени сего товариства славлять ся твердими Русинками." Головним протектором сего товариства уважає "Буковина" бар. Никольця Мустацу, а властивою цілію иніціяторів сего товариства не була рускість, але що инше — головно тенденція "обще-русская".   Справа тернопільскої польскої "омладини" [як називають нїмецкі дневники] прибирає що-раз ширші розміри. Говорять що ревізії мали відбуватись не лиш у Львові, але й по инчих містах. [До Львова зїхали були з Тернополя прокуратор і судья слїдчій.] Арештованого у Львові кандидата адвокатского п. Боржемского мали перевезти до Тернополя. Безперечно тота справа спонукала виїзд до Тернополя віцепрезідента д-ра Бобжиньского на инспекцію шкіл і віцепрезідента п. Тхоржницкого на инспекцію судів. Про сю справу кружать сензаційні вісти, та годї их наводити, хоч би з огляду на прокураторію державну.   Першій пробний поїзд на шляху Станиславів-Вороненка виїхав вчера зі Станиславова і прибув щасливо до Микуличина.   Снїг. З Хирова пишуть нам, що дня 16 н. ст. жовтня вечером падав в тамошній охрестности досить густий снїг, так що гори від Устрик побілїли.   Четверте почетне горожаньство одержав князь А. Сапіга. Именно надала єму тепер се горожаньство коломийска рада міска в признаню заслуг, положених при уладженю краєвої вистави.   Виставу звидїло позавчера, в послїдний день, дуже богато осіб [польскі дневники пишуть, що до 30.000]. Вчера зачав ся вже вивіз виставлених предметів, але панорама буде ще отворена до 31 с. м. за оплатою 25 кр. і 10 кр. за вступ на площу вистави.   Моджеєвска у Львові. Дирекція польского театру у Львові заанґажувала на кілька представлень світову артистку польску Єлену Моджеєвску. Виступить она в трех ролях: Dyana de Lys, "Федора" і "Гнїздо родинне". Перше представленє призначене на д. 26 с. м.   Незвичайна причина огню. Перед кількома днями донесли ми про огонь на Знесїню під Львовом. Позаяк заходило підозрінє, що огонь був підложений, заряджено сейчас слїдство, котре — як завірює Kurjer Lwowski — мало викрити, що огонь дїйстно підложено, а то з отсеї дуже характеристичної причини. На Знесїню лучали ся від якогось часу випадки холєри, а в одній хатї занедужало на сю пошесть аж двоє люда. Отже деякі мешканцї, аби запобігти дальшому ширеню холєри, зарядили основну дезинфекцію заповітреної хати — підпаливши єї; коли-ж наспіли огневі сторожі зі Львова і Дублян, мешканцї опирали ся гашеню огню. І се вчинили люде, живучи у самого жерела просвіти і законів, бо під столицею краю! Сумний се досвід, показуючій наглядно, о скілько у нас просвіта люду поступила наперед!   Дѣло 