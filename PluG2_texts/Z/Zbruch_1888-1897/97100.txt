◦ ◦ ◦ ◦ ◦ ◦ ◦ ◦ ◦ ◦

З Дрогобича пишуть нам: В день Воскресенія Христового, коли по службі Божій в церкві зійшли ся в Василіяньскім будинку у о. игумена Немиловича для зложеня благожелань представителї властей державних та автономічних і учительство місцеве о. игумен по короткій промові до гостей вручив бурмістрови міста Дрогобича послови Ксеноф. Охримовичеви похвальну грамоту з благословенєм від Впреосв. еп. д-ра Пелеша за єго ревні заходи при вихлопотаню 10.000 зр. на зреставрованє церкви св. Тройцї, ухвалених дрогобицкою радою міста, в котрій засїдає більша часть жидів, чим п. бурмістр охоронив убогих руских передміщан Дрогобича від конкуренти. П. Охримович в зворушеню подякував за се признанє єго заходів для добра рускої церкви а скінчив бажанєм, щоби за свого урядованя міг ще прислужити ся для дрогобицких шкіл міских.   З Войнилова пишуть нам: З нагоди відомого арештованя нашого начальника громади Нїмця-кольоніста Вільгельма Ліберсбаха і секретаря громадского Герша Юди Ґарфункля [бо більше не арештовано нїкого] годить ся сказати де-що більше нїж доси було подане в "Дѣлї". Арештованє обох наступило в наслїдок того, що місцева жандармерія вислїдила богато их надужить власти урядової. На господарку их в громадї дивили ся в Калуши байдужно — не знати, чи з причини надходячих виборів до сойму, чи взагалї длятого, що оба арештовані підпирали справи польско-паньскі в тім-же повітї. Вже минувшого року увійшло було донесенє до видїлу повітового на злу господарку громадску в Войнилові і на надужитя власти урядової начальником і секретарем. Видїл, правда, вислав був на комісію пп. Мержиньского члена видїлу і Пшестальского секретаря ради повітової, але ся комісія знайшла "wszystko w porządku" і оба арештовані нинї панове господарили дальше по свому і ще відгрожували ся тим, котрі удавались до видїлу: "Ми вас тепер навчимо!" Однакож стало ся инакше: жандармерія прийшла до пересвідченя, що не конче "wszystko w porządku", а тепер черга на ц. к. прокураторію роздивити ся, де рація? — чи "wszystko w porządku" чи нї?   Укритий скарб. В Лешневі, пов. брідского, найшла ґаздиня, Єва Сїрко, горнець, захований у шпихлїри. Та не в горшку сила, але в тих срібних грошах, котрих було там трохи не 6 літрів. Повідають, що той скарб укрив Євин отець, небіщик Иван Сїрко, перед злодїями.   Підвіз ся за дармо до Иванової хати. В Ряшеві замітила зелїзнича служба дня 7 н. ст. цвітня, що в кутику воза на вуглє схоронив ся якійсь кремезний чоловік в одягу уланьскім, без палаша. Від него дізнались, що їде з Городка, а що він більше сказати о собі не був ласкав, віддали єго до арешту.   Про еміґрацію торічну з повіта брідского подає Gazeta brodzka такі дані: Операція аґентів з Удіне, Гамбурґа і Бреми розпочала ся властиво в сусїднім повітї каменецкім, в громадах Адами, Монастарок оглядівскій і Соколівка, а з-відта вже перенесла ся до брідского повіту і в Тернопільщину, засягаючи слїдуючі громади: з Топорова вийшло 4 родини до Бразилії, зі Стовпина 2, з Туря 3, зі Щурович 3, з Берлина 3. З золочівского повіта з Ясенева, де вже здавна проявляла ся еміґрація, вийшли 2 родини, а з Дубя 5. Загалом з брідского повіта еміґрувало 1894 року 37 родин, в числї 163 душ; без родин вийшло 5 осіб; 35 господарів продало своє майно трохи що не за 20.000 зр., а з того в 31 випадках покупували сусїди а в 4 господарі з сїл инших.   Яке письмо для очей найздоровійше? В парискій академії наук розбирав окуліст Яваль причини, длячого між Нїмцями найбільше короткозорих. Се их письмо похиле найбільше псує им очи. Яваль радить при писаню придержувати ся правила: зошит тримати просто, писати просто, тїло держати просто. Лишень голову можна похилити наперед, скілько вимагає потреба. Що до фізіольоґічного огляду на положенє руки пишучої, то мож єї або зовсїм сперти, або лиш на пальцях. Сей послїдний спосіб єсть відповіднїйшій для простовісного письма. Але науку писаня у дїтей треби зачинати від другого способу, та аж тогди, як дїти беруть ся писати на безлінійнім папери, переходити до першого способу.   Дѣло 