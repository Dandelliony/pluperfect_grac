Яка у нас рівноправність?

[Письмо з Перемишля.]   Яка у нас рівноправність? — Се питанє насуне ся кождому, хто побачить по двірцях ц. к. зелїзниць державних усюда по Галичинї написи лише польскі або польскі та нїмецкі — а тілько руских дасть Біг! Тогдї мимохіть пригадає собі "тепле слово" д-ра Леона Билиньского, коли відїздив до Відня на посаду ґенерального директора австрійских зелїзниць державних.   Яка у нас рівноправність? — Се питанє насуне ся тому, хто на ново-поставленім будинку ц. к. суду повітового в Мостисках побачить напись лише польску. Начальник мостиского суду — чоловік честний і справедливий — заинтерпельований в тім напрямі, толкував се занеґованє руского язика на Руси... виразним порученєм з гори.   Правительство краєве — ut aliguid fecisse videatur — розпорядило перед двома лїтами, щоби на будинках ц. к. староств у всхідній Галичинї уміщено побіч польских написей також рускі. Однакож на тім і стало, а все, що зайшло пізнїйше, свідчить о цїлковитій неґації прав язика руского. Кромі ц. к. староств всї прочі власти правительственні — дирекції скарбові, уряди почтові, уряди податкові, школи а навіть ц. к. суди [ті прибіжища справедливости] — у всхідній Галичинї, в рускій части краю, мають написи лише польскі. Та що й казати, коли навіть на будинку ново-основаної учительскої семинарії в Самборі, котра нїби-то мала мати характер рускій, не уміщено написи рускої!   Така то у нас рівноправність!   Дѣло 