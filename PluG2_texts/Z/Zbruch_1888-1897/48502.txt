Послїдний вечерок з танцями. — Средство лїчниче Коха по аптиках.

Послїдний вечерок з танцями
тов. "Рускої Бесїди" у Львові, що відбув ся минувшої суботи в сали тов. Frohsinn, вдоволив всїх участників. Комітет, знати було, докладав всяких старань, щоби той вечерок, послїдний сих мясниць, випав під кождим взглядом як найкрасше, що єму і удало ся, а не дописала хиба одна каса. Интеліґенції з провінції було мало, та і Львів не конче дописав участниками. Найкрасше заступлена була молодїж "Академічного Братства", лиш представительок молодого красного пола було за мало, з чого "кавалєрія" не дуже була вдоволена, петрушкуючи тихцем на переміну по буфетах. Для красавиць участниць того вечерка остане він на довго в памяти, бо певно грішили би тяжко, сли-б ще не схотїли признати, що задали добре ніжкам працї. Вечерок розпочав ся коломийкою, котру відтак повторено ще раз раном. Забава йшла дуже живо і охочо, особливо-ж під управою першого аранжера п. Дрималика, котрому належить ся повне признанє за добре аранжованє всїх танцїв. Замітним було, що хоч панночок взагалї і половини не було тих, що були на вечерку "Акад. Братства", за те явив ся значнїйшій богато процент в народних строях. При сїй нагодї простуємо ошибку в справозданю з вечерка "Акад. Братства", що не дві панночки але около 5 було тогдї в народном строю, добавляючи, що нам милїйше буде завсїгди простувати з менчого числа на більше, нїж як коли-б нам приходилось поправляти з більшого числа на менче. Музика грала войскова, 55 полку, та сама що й на вечерку "Акад. Братства," а забава протягнулась по-за 5-ту годину рано. — К-ів. Средство лїчниче Коха по аптиках.
Нїмецкій Reichsanzeiger оповістив розпорядженэ міністра просвіти дотично продажи средства лїчничого по аптиках. Средство буде мати назву Tuberculinum Kochii і продаватись виключно по аптиках а вироблювати буде се средство лиш сам Кох або д-р Ліберц. Лімфа буде міститись у фляшочках обэму 1—5 кубічних центіметрів, заосмотрених окремими знаками, пльомбою і датою виробу. Крім того єсть доданий до кождої флящинки припис лїченя тим средством. Средство має держатись по аптиках в шафках призначених на трутини в оріґінальних не ушкоджених флящинках. О закупнї і продажи того средства має вестись окрема книжка, а именно має записуватись скількість лімфи, дата єї фабрикації, закупна, продажи і прізвище лїкаря, котрий єї купив. Пів року по фабрикації не вільно вже продавати средства і флящинки мають відсилатись на руки д-ра Ліберца, котрий безплатно відміняє єї на нову. Оплата за кубічний центіметер лімфи виносить 6 марок а за 5 центіметрів 25 марок.   