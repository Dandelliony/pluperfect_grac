◦ ◦ ◦ ◦ ◦ ◦ ◦ ◦ ◦ ◦

З Бережан пишуть нам: Приготованя до другого великого концерту Бояньского в день 1 н. ст. марта с. р. уже покінчені. Послїдні дві ґенеральні проби хору відбудуть ся в недїлю і ві второк (25 і 27 лютого с. р.) о годинї 7-ій в льокали товариства. До забави з танцями участь академиків львівских запевнена. Як зачуваємо, вибирає ся вся близша дооколична интеліґенція руска, заохочена першим знаменитим концертом на сей другій виступ "Бояна" бережаньского і після певних вістей прибуде також в комплєтї вся Русь Рогатиньска, Підгаєцка, Козівска і Перемишляньска. Одну з точок проґрами виконає на цитрі о. Евген Купчиньскій, оден з найлїпших цитристів в краю. — Запрошеня розіслані. Хто через похибку не одержав би запросин зволить так приїхати. Дорога добра. Вступ на салю 1 зр., для членів 50 кр. Крісла зарезервовані для пань. Буфет і реставрація приготовані. Початок з огляду на танцї точно о годинї 7-ій.   Депутація кондукторів зелїзниць державних була вчера у віцепрезідента палати послів д-ра Катрайна, відтак у послів: д-ра Гайльсберґа, Пернерсторфера і Барвіньского. Всї ті посли приймили депутацію дуже прихильно, а д-р Катрайн приобіцяв, що предложить сам петицію кондукторів радї державній.   Осторога для обезпечаючих ся від огню. П. Андрій Чижович з Берестян під Самбором пише до одної часописи про таку пригоду, що лучила ся єму з товариством асекураційним "Славія". Недавно обезпечив ся він в тім товаристві і зложив на рахунок поліси часть премії, думаючи, що на случай огню буде єму виплачена цїла обезпечена сума, так як се дїє ся в наших товариствах краєвих. Тимчасом помилив ся. Кілька днїв пізнїйше вибух в селї огонь, котрого жертвою упали й єго будинки господарскі. Коли прийшло до ліквідації, виплатило товариство Чижовичеви замість цїлої обезпеченої суми лише четверту часть, а то на основі §.8 статута, котрий каже, що "Славія" виплачує шкоду лише в відношеню до зложеної готівкою квоти на премію. Сей факт повинен стати наукою для наших людей, щоби обезпечували ся лише в своїм товаристві.   Напад на приходство. До львівского Przegląd-а доносять з Косова, що дня 14 н. ст. лютого напали якісь незвістні злочинцї на руске приходство і дім о. декана Лїсевича в Кутах та повибивали там всї вікна. Близших подробиць, именно які мотиви руководили виновниками того брутального поступку, не подає згадана ґазета.   Ще про месть жінок в Чернівцях. Пригода кондуктора Грабовецкого, котрого молоденька жінка відобрала собі житє кинувши ся під льокомотиву не покінчила ся авантурою на похоронї. Другого дня рано напали на него жінки, що несли молоко до міста, зганьбили єго публично та облили молоком, кидаючи в него горшками і Грабовецкій мусїв утїкати. Він не показував ся кілька днїв на улици, а відтак щез десь з Черновець.   Зухвальний напад розбійничій. Д. 21 н. ст. лютого около 6-ої години вечером вертав до дому при ул. Льва Сапіги ч. 19 у Львові Антін Попель, даровитий різьбар і доцент львівскої політехніки. З зачудованєм узрів п. Попель в своїй комнатї світло, застав двері від мешканя отверті, а в комнатї якесь индивідуум з єго ґардеробою, спакованою в великій клунок. Злодїй, побачивши господаря в комнатї, хотїв утїкати, але п. Попель кинув єго на землю, а сам, хотячи замкнути єго в мешканю, вибіг з комнати. Між тим злочинець зірвав ся з землї, вивалив двері і почав в сїнях борбу з п. Попелем, а коли той єго не випускав скалїчив єго тяжко в лївий бік і в руку. В тій борбі зірвав п. Попель з напастника плащ, шапку і шалик і біг за ним аж до Липової улицї, але не стрітивши нї прохожих нї поліції вернув до свого мешканя. Поліція пильно глядає за злодїєм і єсть надїя, що вскорі го вислїдить.   Нові мундури для піхоти. Militar Ztg. доносять, що в міністерстві війни відбула ся під проводом міністра Кріґгамера в присутности архикнязїв Альбрехта і Вільгельма, нарада в справі нового умундурованя австрійскої піхоти. На тій нарадї принято сїру краску для будучих уніформів піхоти. Що до вилогів, крою і т. ин. западе ухвала на другім засїданю.   Дрібні вісти. Удержанє шкіл народних в Долїшній Австрії краю, що має менше яке половину того населеня що Галичина, коштує річно 6,791.000 зр.; за послїдних 20 лїт подвоїли ся ті кошти. — В Рудках помер д-р Іосиф Гізельт, довголїтний тамошний лїкар.   Дѣло 