Рух в руских товариствах.

Загальні збори товариства "Рускої Бесїди у Львові" відбули ся вчера вечером в комнатах товариства дуже поважно при участи до 40 членів.
Збори відкрив голова уступаючого видїлу посол Ю. Романчук, а потім провід зборів обняв посол і член видїлу краєвого д-р Д. Савчак і покликав на секретаря зборів п. К. Паньківского.
За секретаря уступаючого видїлу здав п. Паньківскій коротко справу з дїяльности видїлу в минувшім роцї адміністраційнім. Піднесемо лише важнїйші дані з того справозданя:
Засїдань відбув видїл 13.
Вечерків з танцями уряджено на "Бесїдї" 8, а вечерків серед посту було також 3 і удали ся дуже гарно.
Разом з другими товариствами "Руска Бесїда" відсвяткувала память Т. Шевченка концертом в сали "Нар. Дому".
Газет лежало на столї читальнї 33.
Членів убуло 11, прибуло 6, а всїх числить товариство 73.
На делеґатів "Рускої Бесїди" до комітету з львівских і за-львівских Русинів для будови руско-народного театру у Львові вибрав видїл проф. Романчука і инжинера Ганинчака.
Потім касієр товариства здав справу з стану каси і фондів товариства. Маєток зелїзний товариства виносить 4.677 зр. 96 кр. З того 4000 зр. уміщено в листах товариства кредитового земского, 170 зр. в удїлах "Народної Торговлї", а 507 96 зр. на книжцї щадничій. Дальше касієр предложив рахунок з підмоги соймової на руско-народний театр, котрий остає під зарядом "Рускої Бесїди". Той рахунок ми подамо окремо, разом из справозданєм з цїлої річної дїяльности видїлу в справах театру.
На внесенє комісії контрольної збори удїлили видїлови абсолюторію.
Опісля референт театральний д-р Евгеній Олесницкій предложив зборам дуже основний реферат про стан театру на родно-руского в часї урядованя уступаючого видїлу. (Реферат той напечатаємо цїлий в "Дѣлї".) Зібрані приняли реферат театральний грімкими оплесками і щиро подякували референтови за єго великі і всесторонні заслуги для нашого театру.
Опісля наступив вибір нового видїлу, до котрого увійшли яко члени пп.: д-р Д. Савчак, проф. Д. Гладилович, проф. Ил. Огоновскій, Кость Паньківскій, инж. Ганинчак, Никола Шухевич і д-р Лонгин Озаркевич, — а яко заступники видїлових пп.: д-р Юл. Целевич, о. К. Куницкій і проф. Ром. Цеглиньскій. До контрольної комісії вибрано пп.: проф. Петра Огоновского, д-ра Вас. Дїдошака і проф. Ром. Заклиньского.
Під конець прийшли внесеня членів, з котрих загальнїйшій интерес мали два:
Внесенє д-ра Е. Олесницкого: Видїл "Рускої Бесїди" скличе найдальше до 10 вересня с. р. надзвичайні загальні збори і поставить до ухвали такі внесеня: а) що-би найславнїйшого композитора руско-україньского Миколу Лисенка в Кієві именувати почестним членом товариства; б) щоби виготовити для М. Лисенка дипльом з артистичними окрасами з ґруп представлюваної в Галичинї опери єго "Різдвяна ніч"; в) щоби М. Лисенка запросити на представленє "Різдвяної ночи" у Львові.
Внесенє комісаря Вол. Лаврівского підперте д-ром В. Дїдошаком, щоби видїл "Рускої Бесїди" завязав при "Бесїдї" руске товариство співацке.
Оба ті внесеня збори приняли з найбільшою симпатією.
По вичерпаню порядку дневного д-р Савчак закрив збори. 