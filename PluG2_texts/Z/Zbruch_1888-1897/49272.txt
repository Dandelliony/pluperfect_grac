Отворенє читальнї в Беневі.

В недїлю дня 8 н. ст. лютого с. р. по вечірни відбуло ся в Беневі в домі господаря ч. Теодора Содомори отворенє читальнї, до котрої вписало ся 37 членів. Дісталисьмо обширну допись про се громадске свято, але для браку місця подаємо лише головнїйші річи з тої дописи. і так при отвореню читальві була громадка людей з Беневи і запрошені гостї з Купчинець і Соснова. Зібраних повитав гарною промовою о. Коритко і вказав на цїль і хосен з читальнї. Лише просвітою, тверезостію і ощадностію може дійти наш нарід до гаразду і лїпшої долї. Потім пояснив статути читальнї і вказавши на се, кому маємо завдячити свободу учити ся і добивати ся своїх прав, внїс "многая лїта" монархови, що і відспівав хор соснівскій, злучений з бенївским під управою Н. Крушельницкого. Потім наступив вибір видїлу читальнї. Головою вибрано одноголосно ч. Т. Содомору, заступником голови Теодора Фаріона, секретарем п. Зеновія Матковского, місцевого учителя, касієром Г. Лозиньского, бібліотекарем Д. Фаріона, заступниками видїлових Д. Колотилу і Н. Маґу. Вибраний новий голова подякував зібраним за довірє і пояснив, на що заложила ся читальня. Він рад би, щоби тая читальня не була лише на письмі, але щоби она справдї приносила хосен своїй громадї, щоби людей учила своє любити, а чуже шанувати і щоби учила людей користати зі свободи, яку маємо. Бо чи-ж не сором, що за більше як сорок лїт свободи ми так мало здобули?! Різні вороги напосїлись на погибель нашого вароду, але сподївати ся треба, що нїкому се не удасть ся. — При тій нагодї складає бенївска читальня світлому Видїлови "Просвіти" щиру подяку за ласкаве удїленє 60 книжочок свого видавництва, і свому добродїєви о. Кориткови за єго труди і даровані книжочки, видані обществом им. Качковского. Сим даний першій почин до заснованя бібліотеки.
Торжество закінчилось відчитом Павла Думки з Купчинець і скромним угощенєм членів і гостей, котрі забавляли ся до пізної години в ночи. П. Думка заохотив голову читальнї до витревалої працї, потім привитав теплим словом членів читальнї і отворенє єї та бажав, щоб она вийшла на пожиток громадї. Бо ми Русини не повинні ити по заду инших народів і час вже, щоби именно наші чорнороби стали лекше жити. Нїхто им в тім не поможе, лише самі собі повинні радити. До того повинні учити ся і спільно вести свою громаду до добра. Хоч висших шкіл селяне не можуть кінчити для браку грошей, але за то в читальни можуть богато научити ся і разом лучити ся. А чей буде можна колись і крамницю собі заложити і полїпшити господарку і в радї і в громадї. Годї скоро сего осягнути, треба добре над тим попрацювати, а именно світлїйші люде в громадї не повинні жалувати часу і труду і не дати ся відстрашити нїкому. Не треба спускати ся на "висших", бо у тих "свій шлях широкій", але самим громадянам треба рук доложити, щоби дійти до такого гаразду, якій єсть в громадах инших народів. Нехай жиє читальня і розвиває ся на добро громади, а на славу Руси! 