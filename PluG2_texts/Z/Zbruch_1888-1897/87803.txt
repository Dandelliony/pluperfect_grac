Попит за картофлями.

З-під Львова.   З різних сторін нашого краю доходять вісти про нужду по селах, котра найбільше проявляєсь в тім, що нема чим прокормитись. Причиною тої нужди мабуть головно се, що майже цїлком не зродились картофлї.   З різних повітів жалують ся на нужду а з нашого львівского повіта якось нїхто анї згане, так що могли би люде думати, мов би нам з-під Львова нїчого не бракувало. Але річ має ся инакше.   У нас взагалї сей рік не дописав з урожаєм, так що вже і тепер передновок заглянув під селяньскі стріхи. Збіже на пни позрастало, а яке було намолотне! На корець пшеницї треба було молотити 3 до 7 кіп, а зерно так дрібненьке і зросле, що анї суди Боже страви зварити, — все розлазить ся. А тут треба брати остатний корець на продаж до Львова, бо податок або инша данина над карком. На торзї навіть нїхто не поспитає. Иди, проси жида, аби купив твою працю, бо домів годї везти. На се почуєш відповідь: На що менї твоєї зрослої пшеницї або жита, от ходи подивись: я спровадив з Россії красне збіже. І справдї, анї не порівняти нашого збіжа з россійским.   Але то ще дурниця, бо не всї мають на продаж збіже. Иде о то, щоби хоч було чим зиму впровадити.   Картофля хибла — і селянинови приходить ся загибати. Я всадив 8 кірцїв а зібрав 10, а були такі, що им не вернулось і насїнє.   Староство розіслало обіжник по громадах львівского повіта, що ґенеральна дирекція зелїзниць обнижила тарифу за перевіз картофель тим, котрі би хотїли собі з инших країв спровадити. Пійшла між людьми поголоска, що, з Угорщини можна спровадити картофлї, котрі там в місци коштують 80 кр. за 100 кильо, а з перевозом 1 зр. Нарід став напирати на зверхности громадскі, щоби тоті заняли ся спровадженєм картофель з Угорщини. Не помогло толкованє війтів, що то потреба попередно вишукати таку фірму, котра би могла доставити ті картофлї, — і треба було щось зробити. Війт в Підбірцях поручив одному громадянинови списати, кілько котрий господар замовить собі бульби. Вість тота понеслась блискавкою по селї і до двох днїв 90 господарів підписалось на 630 кірцїв картофель.   Се було не лиш в Підбірцях але і всїх охрестних громадах.   От і тепер маючи замовленя на стілько кірцїв картофель, шукаємо такої фірми, котра могла би заняти ся спровадженєм картофель. В тій цїли подаємо сю допись і просимо Вп. Читателїв, котрий знав би з-відки можна би найдешевших і найлїпших картофель спровадити, щоби зволив се подати до публичної відомости.   В тій справі ходили начальники громад до староства львівского, але оно не подало им нїякої ради, бо видно, що само не єсть обзнакомлене з тою справою.   Дѣло 