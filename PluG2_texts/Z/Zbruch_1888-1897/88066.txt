◦ ◦ ◦ ◦ ◦ ◦ ◦ ◦ ◦ ◦

Крайний нелад у львівскій почтї. Що говорити о провінціональних урядах почтових, коли тут у Львові під боком і доглядом краєвої дирекції дїють ся такі річи, що просто сягають кульмінаційної точки неладу і безголовя. А ще що цїкавійше, що той нелад дотикає передовсїм руского письма. Чи пп. урядники так вразливі на рускі букви, чи они допускають ся надужить за-для браку потрібної кваліфікації, чи тут яка инша причина грає видну ролю — се поки-що лишаємо на боцї, а підносимо факт, що такого упослїдженя, якого зазнають Русини і то з ласки першого-лїпшого урядника почтового, не відчуває нїодин нарід в Австрії, котрий з послїднього стягає ся на податки і своєю кервавицею годує тих панів, що замість прислуги приносять кривду в дарі. Нема днини, в котрій не підношено би жалоб на надужитя почтових урядників супротив руского населеня, а дирекція мовчить і якось байдужно дивить ся крізь пальцї, толєруючи свої підвластні орґани. Бо коли-б примінено хоч раз острійші міри, тогдї один і другій урядник не мав би сміливости робити після свого захочу, лиш мусїв би сповняти свій уряд строго піддаючись приписам і постановам. Тогдї не вандрували би рускі листи світами, а й ґазети рускі доходили би просто до рук адресатів. Тимчасом дїєсь инакше, а найновійшій доказ крайного неладу лучив ся перед кількома днями: Ото ґазета "Учитель" призначена на адреси виключно галицких почт, вивандрувала в 25-ох примірниках дивним дивом до Одеси, з відтам завернула до Відня і аж по кількох днях дістала ся назад до Львова. А знов "Зоря" заадресована до Дорпату заїхала до Праги! Стало ся се случайно, чи умисне — може би дирекція почт зволила відповісти на се, розвідавшись з-першу у урядника, котрому руска адреса пригадала Россію.   Цїсар затвердив закон дотично реорґанізації адміністраційного трибуналу і именував посла ґр. Пініньского сталим членом державного трибуналу.   Концесію на будову зелїзниць льокальних у всхідній Галичинї одержали: Володислав і Володимир ґр. Баворовскі, Меч. Борковскій, ґр. Арт. Ґолуховскій, і ґр. Коритовскій. Ся концесія дотикає льокальних ліній: Копичинцї-Тернопіл. Гадинківцї-Иванє пусте з шляхом до Скали і Калинівщина-Залїщики.   Віче учителїв шкіл середних ухвалило резолюцію домагаючу ся полїпшеня матеріяльної долї учителїв, управильненя справи суплєнтів і заосмотреня вдів і сиріт по них. Посол Бер заявив, що комісія буджетова займе ся интересами учителїв шкіл середних і що вже піднесено думку, щоби побіч управильненя платнї урядників низших ранґ заопікуватись побільшенєм платнї учителїв шкіл середних. Він виявив надїю, що ся справа скоро прийде до ціли. — Віче приймило бесїду пос. Бера живими оплесками.   Холєра. За-для все ще можливої небезпечности занесеня холєри з Россії, зарядив черновецкій маґістрат, щоби властителї домів вичистили всї подвіря і кльоаки найдальше до 1 н. ст. цвітня с. р. Рівночасно заборонено продаж давного мяса.   Арештованя. В суботу дня 24 н. с. марта візвав судья слїдчій в процесї Реґера в Кракові свідків: Ив. Енґліша, редактора часописа Naprzód, Льва Мисьолка і Ивана Шольца друкарів та Ант. Бенковского. Всї они були переслухувані в справі зложених ними фальшивих зізнань в слїдстві против увязненого Реґера. Всїх тих, а крім того і инших свідків увязнив судья слїдчій.   Дрібні вісти. В Берлинї повила жінка почтового урядника чотирох синів, та не довго тїшилась соколиками, бо три з них зараз померли; четвертий живе, здоровий і добре виглядає, мати чує ся як найлїпше. — В Дрогобичи помер дня 19 н. ст. марта адвокат д-р Вольскій.   Дѣло 