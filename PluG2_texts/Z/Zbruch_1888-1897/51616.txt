◦ ◦ ◦ ◦ ◦ ◦ ◦ ◦ ◦ ◦

На авдієнції у цїсаря був в пятницю рано намістник ґр. Бадені і директор поліції львівскої Кшачковскій.
Зачув поліційний ревізор розмову академиків в реставрациї про те, чи хто їде з львівских руских студентских товариств на славяньскій зїзд до Праги, і ось зараз на другій день візвано кількох академиків до поліції на переслуханє. Мабуть з того пійшла вість, яку занотували польскі часописи, що у якихсь академиків-Русинів відбула ся ревізія. Як відомо, товариства не політичні не сміють висилати своїх відпоручників на політичні збори. Товариства студентскі дуже добре се знають, але дбала поліція узнала ще за відповідне — им се пригадати.
В Соловій, повіту перемишляньского — як нам з-відтам пишуть — від довшого уже часу панує тиф і богато людей упало вже єго жертвою. Сїй страшній епідемії не тілько що не перешкоджено, але ще дано можність перенести ся і до сусїдного села Курович, де вже в кількох хатах захопила людей. Ой, дбаєсь у нас про здоровлє й житє людске!...
В Золотім Потоцї вибух 14 с. м. около 4. год пополудни великій огонь в монастири Домініканів, і то вже четвертий раз. Бистро перекинув ся на будинок скарбової сторожи, нотаріяту та сусїдні будинки і за кільканацять мінут згоріла майже четверта часть міста, котра складала ся зі 120 — 130 будинків. Именно нотар Рудницкій стратив все своє добро в огни, лиш акти виратовано. За півтори години прибула сторожа огнева з Бучача і спасла прочу часть міста від заглади. Нужда межи погорільцями велика. Після телєґрам згоріло 43 домів мешкальних крім господарских будинків. До 60 родин без даху і поживи. Завязав ся комітет для збираня датків на погорільцїв.
Заряд товариства "кулок" рільничих, постановив оснувати у Львові институцію для заосмотрюваня товарами своїх крамниць по селах і для фахового виобразованя людей до стану купецкого.
Иван Олександер ґр. Фредро, польскій писатель комедій а син Олександра ґр. Фредра, т. зв. батька комедії польскої, помер в Познаньщинї. Мощі єго спровадять до родинного гробу до Рудок.
В справі перевозу безрог з Галичини оголосила Wiener Ztg. міністеріяльне розпорядженє, котре містить деякі зміни розпорядженя міністеріяльного з 1. липня 1890 р. від 26 мая можуть галицкі веприки, заосмотрені цертіфікатами, прибувати до Відня аж до понедїлка по полудни. Ві второк буде відбувати ся торг, а неспродані безроги можна буде продати в четвер на торзї в Вінер-Найштадт.
Тресовані пси заводять тепер в нїмецкім войску до вишукуваня поранених. Кождий полк має 12 таких псів. 