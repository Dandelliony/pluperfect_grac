◦ ◦ ◦ ◦ ◦ ◦ ◦ ◦ ◦ ◦

До наших Вп. Читателїв. Як ми свого часу звіщали, між львівскими складачами [зецерами], заправившими підвисшеня плати, заносило ся на стрейк, однакож властителям друкарень удало ся cего місяця полагодити з заступниками складачів справу в спосіб мировий, так, що складачі осягнули 12% підвисшеня дотеперішної плати. Не треба й казати, що 12% підвишки робить для дневника такого обєму, як "Дѣло", велику рубрику в річнім буджетї. Мимо того ми анї не підносимо цїни передплати анї не зменшимо формату — але за те маємо повне право жадати від наших Вп. Читателів винагороди в двоякім напрямі: по перше, щоби старали ся розширювати круг передплатників "Дѣла", а по друге, щоби передплату складали як найточнїйше, бо лише в той спосіб дадуть ся яко тако зрівноважити великі видатки наші з приходами. Видавництво "Дѣла" має нинї значну суму залягаючої передплати не лиш за сей рік, але й за роки минувші, а що для полагодженя своїх пекучих дїл оно конче потребує як найскорше значнїйшої готівки, то звертає ся з уклінною просьбою до всїх Довжників, щоби залеглости свої безпроволочно надсилали, бо инакше будемо приневолені здержати им висилку часописи, а залеглість таки будемо старати ся стягнути. Від Видавництва "Дѣла".   Видїл наукового товариства Шевченка рішив на засїданю дня 21 н. ст. червня скликати загальні збори товариства і проєктований зїзд наших літератів і любителїв літератури аж в осени с. р. по феріях. Після давної ухвали мали відбути ся загальні збори і згаданий зїзд дня 28 і 29 н. ст. червня.   Нові читальнї "Просвіти" завязують ся в Надвірній, Балинцях повіта коломийского, в Хирові повіта староміского і в Вербилівцях рогатиньского повіта. — Щасть Боже!   Про загальні збори "Народної Волї" в Коломиї, подає Kurjer Lwowski таку звістку: "Збори радикального товариства політичного "Народна Воля" відбули ся сими днями при участи звиж 400 членів селян. Всїх членів числить тепер "Народна Воля" 679, а з тих ¾ заплатило вкладки. До видїлу вибрано: д-ра С. Даниловича головою, а членами видїлу д-ра Ив. Франка, д-ра Ром. Яросевича, д-ра Кир. Трильовского, Ив. Сандуляка, Щаст. Творовского, Мих. Павлика, Ив. Бородайкевича і Кузьму Лазарука. Ухвалено богато резолюцій в дусї проґрами рускої партії радикальної, а між иншими резолюцію для оборони свободи віч, скликуваних радикалами і рішено віднести ся в тій справі до демократичних послів ради державної з просьбою о порушенє сеї квестії в палатї послів. Вкінци ухвалено спільну прогульку селян радикалів на краєву виставу і скликанє при тій нагодї радикального селяньского віча у Львові. На зборах приступило до товариства 30 нових членів."   На посаду греко кат. катихита при женьскій школї видїловій им. Ядвиги у Львові розписує львівска окружна рада шкільна конкурс з річною платнею 990 зр. Поданя треба вносити до дня 22 н. ст. липня 1894. Обовязком катихита буде учити реліґії в школї им. Ядвиги і в школах инших до висоти 24 годин тижднево.   Зниженє цїн їзди з нагоди вистави краєвої у Львові. Від дня 23 н. ст. червня буде видавати ся поворотні білєти по знижених цїнах для оглядаючих виставу у Львові на шляху Рава руска-Жовків, не як доси до суботнїшного мішаного поїзду ч. 2252, але до недїльного мішаного поїзду ч. 2254.   Священики сїльскі — як нам пишуть — здивовані дуже тою вістію, що Всч. крилошане капітули перемискої виклопотали лише для себе у власти позволенє носити бірети на голові так внутр як внї церкви. А кому-ж бірети такі потрібнїйші як не душпастирям, котрі мусять відправляти свої священодїйства, як освященя води, похорони, благословеня поля і т. п. з відкритою головою серед пекучих морозів, дощів, вітрів і серед сонїчного жару! Много то разів в таких випадках паде священик з лисою головою жертвою сонїчного удару запаленя мозку і передчасної смерти! Аж жаль дивити ся людям на голову священика виставлену особливо при цїлодневнім походї церковнім та благословеню поля на операцію горячого сонця і сухого вітру. І нема кому вставити ся і зарадити так наглячій потребі сїльского душпастиря? Чи-ж мають самі священики о все старатись і хлопотати про себе і ще про улучшенє дотацій крилошан, як се учинив в радї державній пок. посол о. Брилиньскій? Чи-ж мусять аж самі священики скликувати віча і радити на них о своїх моральних і матеріяльних горях?.   Нещастні пригоди. На пасїках галицких під Львовом колисав 5-лїтний хлопець 3-місячну дитину, в часї коли мати понесла молоко до міста. Хлопчина поклав ся півперек колиски і заснув, а коли по якімсь часї надійшов пастух, застав вже дитину неживу. — В часї ґімнастнчних вправ ученик І-ої кляси золочівскої ґімназій Юл. Ковалевскій упав так нещасливо на черево, що до кількох днїв помер.   Рух на зелїзницях державних. Перевезено в маю с. р. на всїх шляхах власних і остаючих у власнім зарядї зелїзниць державних осіб 3,627.299, тон товарів 1,687.011. Дохід з перевозу товарів виносив 4,780.688 зр.; з перевозу осіб і пакунків 1,895.147 зр. або разом 6,675.835 зр. Дохід з перевозу осіб, пакунків і товарів в місяци маю 1893 виносив загалом 6,273.356 зр. В порівнаню з маєм р. 1893 виказує сегорічний дохід звишку 402.479 зр. Дохід з перевозу осіб, пакунків і товарів в часї від 1 сїчня до 31 мая виносив разом 30,152.855 зр. В тім самім часї 1893 року виносив 27,265.588 зр. В порівнаню з роком 1893 виказує сегорічний дохід (до 31 мая) звишку в сумі 2,887.267 зр.   Слухателї медицини. На всїх видїлах медичних в Австрії було в зимовім півроцї 1893/4 загалом 5300 слухателїв. В порівнаню з півроком зимовим 1892/3 зменшило ся их число о 8%.   Дрібні вісти. В Салашах, равского повіта, виорав селянин Иван Панасевич горнець з 96 срібними монетами з польских часів, котрі відослало староство до цїсарского музея у Відни, не нагородивши селянина навіть сумою 10 зр. — Міністер войни ґен. Кріґегаммер приїзджає дня 26 н. ст. червня до Станиславова разом з архикнязем Альбрехтом і кільканацятьма ґенералами. — Міністер справ внутрішних марк. Бакегем приїхав оногди вечером до Карвини на Шлезку, щоби лично розслїдити послїдну катастрофу в копальнях. — Проф. Сахарин заявив, що вел. кн. Юрій, другій син царя, котрий як звістно був недужій на сухоти, вже цїлковито вилїчений.   Дѣло 