П. Радован Кошутич опустив Чернівці. — Від Струсова пишуть нам. — Одно львівске "издательство".

П. Радован Кошутич, — пише черновецка "Буковина" — академик Серб опустив Чернівці, де пробув кілька місяців. Заходом нашої молодежи зібралися черновецкі старші і молодші Русини позатамтої суботи, щоби попращати щирого Русинам брата-Славянина. З бесїд виголошених того вечера належить піднести руску промову самого п. Кошутича, котрий за кілька місяців присвоїв собі незвичайний засіб слів і зворотів руских. Бесїда п. Кошутича була знаменита не тілько що до форми і чувства, но також що-до змісту, котрим накликав буковиньску молодїж руску, щоби всїми силами старалася спасти своїх братів з обнять ворогів руского народу. Відрадно стало нам, побачивши, що досить терпкі слова правди, сказані п. Кошутичем нашим академикам, найшли одобренє у них, се бо дає надїю, що наша, хоч і мало численна молодїж академична возьмеся щиро і з молодечим жаром до дїла, — за нею-ж правда, отже й побіда! Коли то п. Кошутичу удалося, то буде се найкрасша споминка, яку міг лишити для буковиньских Русинів. І ми пращаємо сердечним "жівіо" щирого брата-Славянина, бажаючи єму як найкрасших успіхів в науці і праци для добра Сербів, а тим то і для всїх Славян."
Від Струсова пишуть нам: Село Заздрість, пов. теребовельского, дождалося читальнї. Розваживши добре хосен читальнї, зійшлись громадяне дня 12 марта с. р. і відбули загальні збори. Членів вписалось 36; видїл вибрано ось якій: головою став Ник. Дичковскій, звістний патріот-селянин, що численними жертвами підпомагає що року бурсу тернопільску; касієром Федько Слободян, библіотекарем Ник. Нецкар, видїловим Ив. Сломиньскій. Немало заходу поклав около основаня сеї читальнї о. Цегельскій, сотрудник з Струсова. Можна надїятись, що читальня в Струсові буде гарно розвиватись, бо всї громадяне люде честні і трудолюбиві (на ціле село лиш три піяки), а голова п. Ник. Дичковскій, чоловік письменний (скінчив кілька кляс гимназіяльних) не залишить свого труду для добра читальнї. Щасть Боже!
Одно львівске "издательство" містить довгу статью на темат, що интелигентні Русини викидають єго из касин по містах. Так н. пр. в Тисьменици і в Судовій Вишни викинено "издательство" з касин на внесенє самих же Русинів: в Тисьменици на внесенє одного священика, а в Судовій Вишни на внесенє чоловіка світского, знаного всїм щирого Русина. "Издательство" каже, що тим способом тії Русини "хотят пріобрїсти себі славу і снисходительность лакеев Бисмарка..." Очевидно, годї влїзти комусь з чобітьми в душу і на певно сказати, чи справдї ті Русини мали на гадці Бисмарка, — нам здаєсь, що, коли они виступили против "издательства", то длятого, що оно в кождім майже числї брутально нападає на все, що святе для кождого щирого Русина. От хоч-би і в тім самім н-рї, де "издательство" плаче, що самі Русини викидають єго из касин, пише про наш руско-народний театр, що він "обикновенно грѣшит коверканієм язика в ціли пріобрѣтенія панской милости..." Чи се правда? чи так чернити свою институцію — честно?! 