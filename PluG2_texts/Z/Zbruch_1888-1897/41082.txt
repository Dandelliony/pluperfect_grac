Справи краєві. — Рада міста Львова порішила.

Справи краєві.
В р. 1888 внїс був в соймі пос. Василевскій при розправах буджетових справу опіки над замком Собіского в Олеську, вказуючи, що комітет, котрий закупив єго за иніціативою пок. Зибликевича на власність краю, не має средств грошевих до удержаня сего замку в відповіднім станї і що замкови грозить руїна. Видїл краєвий заняв ся тою справою і в р. 1888 вислав був до Олеська пп. проф. Юл. Захарєвича і дир. Людв. Вербицкого, щоби роздивили ся, якої реставрації потребує замок і скілько би она коштувала. Справозданє тих знатоків, предложене в жовтни мин. року, пропонує лиш таку віднову, котра би дозволила заховати внїшний характер замку, щоби відтак можна було в нїм замешкати, а ті лиш комнати (4 до 5), в котрих задержали ся ще давні прикраси архітектонічні і декораційні, привернула до давної величавости. A передовсїм треба покрити замок дахом з дахівок, попукані мури стягнути зелїзними анкрами і виставити новий II. поверх. Все те коштувало би 25 до 30 тисяч зр. На сесії соймовій минувшого року на внесенє ґр. Войт. Дїдушицкого порішив сойм, щоби видїл краєвий замок в Олеську, котрий комітеть в тім часї жертвував краєви, обняв в посїданє, заняв ся перенесенєм власности єго на річ краю а на найблизшій сесії здав справу з того порученя і предложив внесеня що-до удержаня і призначеня замку. Видїл краєвий перепровадив интабуляцію замку а тепер предкладає соймови внесенє, вставити в буджет на р. 1891 квоту 20.000 зр. на реставрацію замку, бо на тілько обчислив инж. Кулаковскій найпотрібнїйші роботи для охорони замку від руїни. Пляни реставрації огляне ще комісія з пп. Лущвевича, Одживольского, Прилиньского і Лепковского, щоби осудити, чи відповідають стильови епоки, з котрої замок походить. На куратора замку назначив видїл краєвий п. Володмслава Ґнєвоша з Кутів a опіку над будинком поручив кс. Пйонтковскому, лат. парохови з Олеська. Яке призначенє буде мати той замок і на що він здасть ся для краю, доси годї знати. Ґр. Войт. Дїдушицкій предкладав, щоби в Олеську утворити нову семінарію учительску або яку истнуючу там перенести а в замку помістити интернат для кандидатів; пп. Захарєвич і Вербицкій хотять зробити з него музей памяток по короли Собіскім, а в побічних комнатах примістити народну або яко промислову школу; п. Ґнєвош знов предкладає умістити в замку школу рільничу і садівничу, котра там мала би добрі вигляди, взявши на увагу, що в околици ревно занимають ся люде садівництвом а торговля овочами досить оживлена. Видїл краєвий доси не заявив ще, за чим сам потягає, а може бути, що из своєї сторони подасть ще инчій якій проєкт. Рада міста Львова порішила на вчерашнім засїданю отсі важнїйші справи: Вибудувати при ул. Ветеранів касарню з критою уїзджальнею для войска о конструкції зелїзничій за 50.000 зр., а скарб войсковий замортизує за 25 лїт сей вложений капітал разом з 6 прц.; — відбудувати в Білогорщі на міскім фільварку погорівші будинки, стодолу, шпихлїр і стайню, за 3000 зр. а на се виплатила асекурація 1824 зр. — з весною зачати будувати павільон при міскім заведеню сиріт після міскої фондаціи им. арх. Валерії. В справі уреґульованя улиць і переведеня асанізації міста порішено предложити намістництву проєкт збуреня 180 камениць. Після пляну мала би утворитись нова улиця з Ринку до пляцу Галицкого (збурити 20 камениць), а розширені улицї Сербска, Руска, Бляхарска, Боімів, Арсенальска, Зацерковна, Вірменьска, Краківска, Трибунальска, Смоча, Вугляна, Весола, Лазенна, Гусяча, Жовківска і Рейтана. Пляц Галицкій уреґульовав ся би по збуреню трех камениць; нову улицю отворено би з Ринку до пляцу св Духа; також треба би збурити комплекс камениць між улицями Цибульною, Смочею, Овочевою і пляцом Краківским, та між улицями св. Симеона, Кривою, Баторія і пл. Галицким. Щоби можна перевести ті зміни, прирікає громада звільнити від всїх податків громадских всї нові каменицї, які би побудувались в наслїдок тих реґуляцій на час треваня відповідного закона державного і краєвого. В сей спосіб звільнено би від податку нові каменицї на 30 лїт. — Принято в свій заряд фондацію им. Шумляньского. В склад кураторії фондації входять: еп. Ступницкій, крил. Заблоцкій і п. Стоковскій, визначені тестатором, а зі сторони міста: Радзишевскій, Пєнтак, Дулемба, Дїдицкій, Ґерстман і Солецкій. Капітал сеї фондації виносить тепер 65.664 зр. 