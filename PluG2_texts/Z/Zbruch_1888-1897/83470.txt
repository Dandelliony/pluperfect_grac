◦ ◦ ◦ ◦ ◦ ◦ ◦ ◦ ◦ ◦

Справи шкільні. Цїсар постановою з дня 29 н. ст. серпня дозволив на системізованє від дня 1 н. ст. жовтня 1894 нової четвертої посади краєвого инспектора шкільного для шкіл народних при краєвій радї шкільній в Галичинї. — Міністер віроисповідань і просвіти дозволив рескриптом з дня 7 н. ст. вересня с. р. на установленє в р. 1894 осібних окружних инспекторів шкільних в повітах: Рава, Хшанів, Мостиска, Гусятин і Борщів і на именованє дальших 13 окружних инспекторів шкільних, яко урядників IX кляси ранги по мисли закона з 8 червня 1892 ч. 92 В. з. д.   Огнї. Дня 27 н. ст. вересня о 10-ій годинї перед полуднем вибух огонь на передмістю Радехова "Качорівцї" і знищив 16 хат, 12 стоділ зі збіжем і инші господарскі будинки. З погорілцїв був лише один обезпечений прочі, люде незаможні або задовжені, стративши цїлий добуток в огни, стали жебраками. Причиною огню були малі дїти, полишені дома без нагляду. — Дня 24 н. ст. вересня в ночи погоріла хата Василя Крета в Підсоснові. Шкода на 200 зр. була обезпечена в "Славії". — Дня 28 н. ст. вересня о 11-ій годинї в ночи вибух огонь в Звенигородї і знищив 28 господарств. Від 7 лїт горять господарі в тім самім місци вже третій раз. Шкода страшенно велика, ще не обчислена. Майже всї асекуровані або в Славії, або в Краківскім товаристві. Ганьба, що так велике і богате село анї одной сикавки не має. З Бібрки не було сторожи огневої, хоч близько; також не було анї одного жандарма. — Вчера о годинї 10-ій вечером вибух огонь в шопах цегольнї Менкеса у Львові при ул. Снопківскій. Огонь не зробив більшої шкоди, бо загашено єго скоро і вітер нїс в противну сторону від будинків.   Рух виборчій у Львові оживляє ся. Доси виступав яко одинокій кандидат п. Генрик Ревакович і на двох зборах виголосив свою кандидатску бесїду і давав поясненя на інтерпеляції. Нинї поставила партія противна свого кандидата в особі професора університету д-ра Леонарда Пєнтака. Д-р Пєнтак має завтра виступити перед виборцями.   Дрібні вісти. Презесом ради повітової в Стрию вибрано на місце пок. бар. Ромашкана ґр. Кл. Дїдушицкого.   Дѣло   