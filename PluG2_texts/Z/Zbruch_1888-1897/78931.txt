Архітектура і штука малярска а наша руска церков.

На вічу польских католиків, котре незадовго має відбути ся в Кракові, буде осібна секція для штуки в відношеню до церкви і для справ заспокоєня артистичних потреб церковних.
У нас на Руси галицкій зїздить ся духовеньство дуже часто, але до тепер не застановлялось нїколи над тою важною справою, котра буде власне предметом нарад краківского віча католиків.
У нас єсть більше як 2000 церквей, на удержанє их нарід рускій рік річно ложить великі суми а мимо того будова церквей не все єсть архітектонічна, а украшенє их внутрішнє не відповідає вимогам штуки.
Русь вступила на дорогу поступу. Ми ширимо просвіту народну, ми забрали ся до роботи на поли економічнім, плекаємо нашу музику і заложили недавно вже й наукове товариство имени Шевченка. Тепер була би пора погадати і о плеканю штук красних.
Церков від найдавнїйших часів плекала штуку — і тій то церкви дякує Италія за розцвіт архітектури, малярства і різьбарства на своїй земли. Що-б у нас розвинули ся штуки красні, треба тут в першій лінії співдїланя церкви.
Щоби отже тую справу основно обговорити було би пожадане, щоби наші князї церкви устроїли зїзд, в котрім би взяли офіціяльну участь відпоручники наших трех капітул і відпоручники деканатів, а крім них запрошено би на зїзд всїх священиків. Зїзд такій мав би нарадитись передовсїм над реформами, які у нас доконче ввести треба.
На першім місци стоїть питанє стилю, в якім мають церкви будувати ся. Чи маємо позістати при стилю византійскім — чи може користати з добутків цивілізації та будувати церкви в стилю романьскім і в стилю відродженя [renaissanse]. Розумієсь, в тім випадку обряд наш не стратив би. Архітектура церкви не єсть річію доґмату анї есенціональною точкою обряду. Як усе в світї, так і в церкві річи неесенціональні зміняють ся. Н. пр. в найдавнїйших часах правлено литургію св. ап. Якова пізнїйше св. Василія Великого, наконець св. Іоана Златоустого, а тепер маємо і читану службу Божу побіч спsваної. Длячого не міг би бути можливим поступ і на поли архітектури?
В послїдних часах будуєсь у нас много нових мурованих величавих церквей. Єсть то потїшаючій обяв, бо нарід повинен дбати о великолїпність домів Божих. Однак і стремленє до будованя дуже коштовних церквей повинно мати свої границї. Де громада богата а церков має свої капітали, там нехай будують і найдорожшу церков. Але часом громади бідні і малі беруть ся до будови церкви, котра коштує кількадесять тисяч. Датки репартовані на тую цїль стягають ся нераз в дорозї екзекуції — і так замість слави Божої маємо руїну селян і непотрібні наріканя. Ся справа повинна статись предметом нарад, при чім насуваєсь питанє: чи би не було лїпше, щоби нарід в горах лишив ся при своїх деревяних церквах, а щоби лише ті церкви будовано після пляну архітектів, а не теслїв...
Дуже важним питанєм єсть справа иконостасів. Тут реформа доконче потрібна, бо инакше штука наша на поли малярства церковного поступати буде дуже поволи.
Через иконостас, коли тілько занимає простір від землї до склепіня, тратить церков майже всю внутрішну архітектонічну красу. Представмо собі в львівскій волоскій церкві такій иконостас аж до склепіня, що віддїляв би пресвитерію від нави церковної, — тогдї певно церков не робила би на зрітеля того глубокого впечатлїня, яке робить нинї.
Дальше в интересї нашої штуки церковної показуєсь потреба зредукованя числа образів в иконостасї. Обряд наш на тім тілько зискає, коли замість пятьдесять лихих образів [богомазів] буде пять або десять правдивих дїл штуки. Реформа тая вводить ся у нас вже сама собою. В иконостасї в перемискій катедрі маємо лише чотири празники а не дванацять. Подібно єсть і в новім иконостасї в церкві св. Норберта в Кракові, до котрого образи малювали ся в тамошній школї штук красних.
Артистам-малярям треба би доконче полишити більше свободи, а не жадати від них, щоби все малювали на золотім тлї та придержували ся доконче певних застарілих форм. Славний анґлійскій маляр і естетик сер Іозуа Райнольд каже, що маляр малює не тілько для ока, але переважно для духа і ума. Штука має представляти идеї, а малярство єсть самостійною штукою. Тимчасом у нас малює ся по більшій части для ока і декорації і длятого малярство церковне у нас зійшло на штуку чисто орнаментаційну. Се означає упадок штуки. Над тим треба би глубоко застановитись...
Перейдїм тепер до других артистичних річей в церкві. Хрести напрестольні і ручні, чаші, таци, кадильницї, кітлики на свячену воду, кропила, лїхтарі, оправа євангелій і загалом книг церковних — все то повинно бути виконане артистично і в певнім стилю. У нас же і тут великі недостатки. Одно переплетництво церковних книг поступило наперед, — завдяки запобігливости деяких фірм переплетничих, передовсїм п. Михайла Спожарского у Львові, — але другі річи полишають дуже много до жаданя. Се дрібницї, але коли они артистично виконані, то причиняють ся много до окраси церкви.
Всї ті наведені тут справи і ще многі инші в той обсяг входячі домагають ся порішеня, а длятого і зїзд єсть конче потрібний.
Щоби зїзд такій відбув ся з правдивою повагою та принїс позитивні результати, треба єго заповісти що-найменше на рік наперед. За той час належало би обробити реферати, оголосити друком і розіслати их всїм участникам, щоби мали час приготовитись до дискусії.
На зїзд такій годилось би запросити і наших малярів Устіяновича, Копистиньского, Панькевича, Ивасюка, Демкова і других, — лише артистів, а не ремісників. Дальше запросити архітектів Нагірного, Левиньского, Гавришкевича і других. Коли би йшла бесїда о заспокоєню артистичних потреб церковних, то належало би запросити до участи і заступників фірм, що доставляють річи церковні, потім знатнїйших фірм переплетників, а також різьбарів.
До участи в такім зїздї наші ординаріяти повинні запросити ординаріяти з Мукачева, Ужгорода і Крижевця і тамошне духовеньство. Такій зїзд дав би початок до якоїсь духової звязи Русинів по обох сторонах Карпат...
Найдогіднїйшим часом на той зїзд було би лїто 1894 року підчас вистави краєвої. Одним з кульмінаційних точок вистави буде віддїл штук красних. Сучасні артисти польскі обішлють виставу численно, а всї музеї польскі, аристократія та буржуазія польска виставлять тут самі перли своєї рідної штуки. Буде що оглядати, — а розцвіт тої штуки додасть участникам зїзду богато заохоти до працї на своїй рідній ниві...
В Самборі 16 цвітня 1893.
Корнило Чайківскій. 