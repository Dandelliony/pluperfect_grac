◦ ◦ ◦ ◦ ◦ ◦ ◦ ◦ ◦ ◦

  Пригадуємо, що завтра о годинї 8-ій вечерницї уряджувані "Рускою Бесїдою", "Клюбом Русинок" і "Львівским Бояном". Ті перші сходини заповідають ся дуже красно. Возьмуть в них участь співачки панни Крушельницка, Радкевичівна і славні співаки. Вступ на сі вечерницї мають лише члени повисших трех товариств і их найблизча родина.   Испити учительок ручних робіт жіночих розпочнуть ся в мужескій семинарії учительскій в Станиславові ві второк дня 20 н. ст. червня о 8-ій годинї з рана. Кандидатки, що хотять складати сей испит мають вносити поданя до дирекції семинарії до 15 н. ст. червня. До подань треба додати: метрику, на доказ окінченого 18 року житя, свідоцтво здоровля, свідоцтво поведеня, послїдне свідоцтво шкільне і коротку житєпись.   Спір громади міста Львова з трамваєм. Передвчора рішено спір між товариством Societa triestina Tramway з громадою міста Львова о будову елєктричної зелїзницї в містї. Як звістно, покликано до рішеня спору на мирових судьїв зі сторони громади ґр. Станислава Баденього, а зі сторони трамваю д-ра Лозиньского, оба ж судьї вибрали суперарбітром пос. Апол. Яворского. Спір рішено, як звістно, в користь громади міста Львова, а вчера рано оголосив суперарбітер суду мирового пос. Яворскій в присутности представителів обох спорячих сторін і судьїв мирових таке ореченє: Громада міста Львова має право будувати, взглядно устроїти і удержувати в руху на всїх улицях і площах міста Львова, як також на приватних грунтах, независимо від товариства Societa triestina Tramway, зелїзницї порушувані не силою коней, лише якими-небудь иншими моторами.   Д-р Орест Зарицкій, лїкар корвети австрійскої фльоти, син о. Клима Зарицкого зі Стриївки коло Збаража, именований лїкарем фреґати.   Школа кадетів у Львові. Презідент міста п. Мохнацкій в товаристві пос. Поповского і комісії технічної оглядав оногди площу вистави і місце під будову будучої школи кадетскої. Яко найвідповіднїйше місце під будову сеї школи ухвалено предложити болонє за Стрийским кладовищем т. зв. Помірки.   Огнї. Дня 17 н. ст. мая вибух около 12-ої години в полудне огонь в селї Потуторах коло Бережан і при сильнім вітрі знищив до сто загород селяньских. До огню прибув староста бережаньскій Оробкевич і єго зарядженям треба дякувати, що огонь зльокалізовано.   Жалоба до міністра судівництва. В Чернівцях говорять, що звістний з оборони Румунів, обжалованих за побитє "Соколів" польских, адвокат д-р Селескій, вислав до міністра судівництва телєґраму, в котрій жалує ся в имени своїх клієнтів на поведенє судьї п. Якубовича. Рівночасно мав д-р Селескій просити, щоби для розправи виделєґовано судью з Відня. Згадана розправа перервана перед кількома днями мала розпочатись на ново дня 19 н. ст. мая, с. є. нинї.   Торговцї душ. В Ярославі увязнено перед кількома днями супругів Зазульских, бо як показало ся зі слїдства переведеного комісарем поліції займали ся они вивозом дївчат до Царгороду.   Дрібні вісти. Доповняючій вибір одного члена ради повітової з міста Бродів розписаний на день 12 н. ст. червня. — Илька Цирана, котрий дня 10 н. ст. лютого убив в Ярослави рідного вітця, засудив суд в Перемишли на 18 лїт тяжкої вязницї, заостреної одним постом в тиждни.   Дѣло   