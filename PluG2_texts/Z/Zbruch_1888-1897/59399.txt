Письмо з Відня.

[Ситуація парляментарна. — Внесенє Плєнера. — Рускій клюб.]
Парляментарна ситуація, замість прояснитись, радше затемнюєсь і замотує ся. Зі всїх сторін доношено, що "коло польске" порозуміє ся з нїмецкою лївицею і тим способом утворить ся стала правительственна більшість в радї державній. Однакож се дїло не так легке і просте, як звичайно думають. Передо всїм тая більшість була би дуже слаба й непевна. Належали би до неї: лївиця складаюча ся з 109 послів, "коло польске" маюче 57 членів і клюб ліберального центра (Коронінього), котрий все йде з лївицею а числить 12 членів. З наших послів ледви чи хто на разї належав би до сеї більшости, котра отже складалась би з 178 членів, против котрих стояло би 175 послів, а то: 68 з клюбу консервативного (Гогенварта), 35 молодо-Чехів, 18 нїмецких націоналів, 14 антісемітів, 10 моравских Чехів, 7 Русинів і 23 диких. Отже на такій слабій більшости не могло би правительство оперти ся, а треба би до неї приєднати ще инших послів. Длятого ґр. Таффе і не квапить ся утворювати таку більшість [а вже-ж без приложеної руки правительством правительственної більшости на буде] тим більше, що годї би єму було покинути консервативну шляхту, з котрою він з-давна звязаний і в котрій видить одну з головних підпор держави. Правда, Плєнер і инші матадори лївицї при всякій нагодї залицяють ся до Поляків: дають им довільне уладженє адміністрації в Галичинї, виймають Галичину від нової реформи виборчої, обіцюють значнїйші суми для галицкого промислу і господарства, — але тілько часть "кола" дає ся на тоту вудку ловити, клєрикали же кола і "демократи" не довіряють Нїмцям та радше злучили би ся в молодо-Чехами, коли-б сі схотїли тілько позбути ся Вашатого і пять єго найзагорільших товарвишів, в котрім то случаю воскресла би давна правиця. Однак годї припустити, щоби молодо-Чехи могли і схотїли се зробити, хоч і як они бажали би заняти давне місце старо-Чехів, — і длятого парляментарна більшість нї на одну нї на другу сторону не може зложити ся.
Яка неясна ситуація парляментарна і яка непевна більшість в парляментї, показала именно исторія внесеня руского клюбу в справі реформи виборчої і внесенє Плєнера в справі пільг для найнизше оподаткованих податком заробковим. Вже при внесеню руских послів спілка трох великих клюбів ледви удержала ся і ледви побідила, а при внесеню Плєнера тота спілка цїлком розбила ся і спільники виступали против себе з найбільшою заїлостію. Тамто внесенє було бодай натури політичної, але се мало-ж характер передо всїм економічний!
Плєнер, як звістно, ще в лїтї поставив внесенє, щоби від тих оподаткованих податком заробковим, котрі всего податку заробкового не платять більше як 5 зр. 25 кр., почавши від нового року 1892 не побирати додатку державного до податку. Всїх людей платячих податок заробковий єсть звиш 750.000, котрі платять більше як 11 міліонів ґульденів. З них через внесенє Плєнера одержало би пільгу над 600.000 людей, але та цїла пільга виносила би лише около 1,400.000 зр., так що на одного податника випало би пересїчно мало що більше як 2 зр. Єсть то пільга справдї невелика, хоч для бідака все таки має значінє. В Галичинї около 80.000 людей дістали би такій опуст, в найбільшій части жиди, але також і деякі христіяне по містах і місточках.
Плєнер поставив то внесенє очевидно не з любови для бідного народу, але в цїли політичній, щоби приєднати низші верстви міщаньского народу і показати, ще именно нїмецка ліберальна лївиця дбає о нарід і потрафить щось для народу зробити. Противники-ж лївицї противні були внесеню єго також з політичних мотивів, щоби лївицю в Плєнера не допустити до тріюмфу і здобути популярности. Однакож они була в труднім положеню, бо відкиненєм популярного внесеня мусїли себе робити непопулярними. Длятого нїмецкі націонали і антісеміти, хоч завзяті противники лївицї, рішили ся голосувати за внесенєм Плєнера однакож бажали при тім, щоби внесенє перепало, і ждали тілько на яку нагоду, аби й самі причинились до єго упадку. B польскім "колї" комісія парляментарна, прихильна союзови з лївицею, предкладала голосувати за внесенєм Плєнера, — однакож більшість "кола" переголосувала єї і рішила з-разу цїлком відкинути то внесенє, "щоби Плєнерови не отвирати дороги до теки міністеріяльної", а потім рішилась на посередний спосіб, т. є. відослати внесенє ще до комісії.
Впрочім Плєнер, поставивши своє внесенє в лїтї, не гадав єго тепер тикати, задоволений тим, що справу популярну порушив. Але молодо-Чехи, щоби єго впровадити в клопіт і щоби при тім показати, що й они можуть в парляментї показати вплив, що отже треба з ними числити ся, видобули то внесенє на верх, а відтак за ним горячо промовляли і голосували. Тим стало ся, що лївиця через таке неприродне сполученє найнеприязнїйших сторонництв хвалено побідила, одержавши при голосованю по ґенеральній дебатї 40 голосів більшости, хоч і правительство против неї виступало. Однакож в 12 годин пізнїйше скінчив ся єї тріюмф. Один з антісемітских проводирів, д-р Паттай, підхопив гадку піддану міністром Штайнбахом, щоби, зменшивши податок для найнизше оподаткованих, враз підвисшити для найвисше оподаткованих, і поставив при спеціяльній дебатї відповідне внесенє додаткове. Того внесеня чепили ся зараз антісеміти, нїмецкі націонали і декотрі инші посли, що вперед голосували за Плєнером, і оно перейшло 28 голосами більшости в тій формі, що відослано єго враз з внесенєм Плєнера до комісії. Лївиця остала ся тепер сама; лишив ся при нїй тілько клюб Коронінього і одна часть молодо-Чехів, бо друга часть их, зміркувавши, що загнала ся на фальшиву дорогу, усунула ся від голосованя.
Рускій клюб рішив ся з-разу голосувати за внесенєм Плєнера, хотячи придбати якусь все-ж таки пільгу податкову хоч-би для немногих людей. Коли однакож міністер скарбу заявив, що правительство противне сему внесеню, отже стало ясно, що ухваленє єго не буде мати нїякого позитивного результату, а з другої сторони запевнив, що правительство має готове инше лучше внесенє а за яких три місяцї предложить проєкти ширшої реформи податків, котра запевнить значнїйші пільги не тілько платячим податок заробковий, але також платячим податок грунтовий і домовий, — рускій клюб рішив ся голосувати за внесенєм відроченя і мотивувати то короткою деклярацією. Тую деклярацію зложив при спеціяльній дискусії п. Романчук. Розуміє ся, що клюб голосував також за внесенєм Паттая. — Додати мушу, що д-р Штайбах зі всїх міністрів найщирше дбає про долю біднїйших верств народу і в тім дусї ще перед кількома роками написав книжку п. заг. Die Pflichten des Besitzes. Як через виступленє бар. Ґавча против Словінцїв здавало ся, що наступило зближенє межи правительством а лївицею, так знов через виступленє д-ра Штайнбаха зробив ся межи ними провал, котрий ще розширив д-р Плєнер своєю острою полємікою против міністра фінансів.
Посли руского клюбу, котрим закидувано, що они "сплять" у Відни, виступають майже на кождім засїданю ві всїх справах маючих чи то загальну вагу чи спеціяльний интерес для руского народу. Крім того кождий з них працює і в комісіях. І так п. Романчук промавляв доси в справі реформи виборчої і внесеня Плєнера, п. Телишевскій в справі реформи закона прасового, в справах войскових і в справі соли, п. Барвіньскій в справах управи шкіл, шкіл промислових і шкіл народних, п. Підляшецкій в справі вандрівки наших селян за границю за зарібком і в справах войскових, о. Брилиньскій в справах руского духовеньства, о. Мандичевскій в справі становища правительства супротив потреб Русинів взагалї а именно потреб руского духовеньства. [Тут мушу додати на підставі автентичної информації, що о. Мандичевскій, згадуючи о висказуваних ще за попередної сесії потребах Русинів і приготовлених правительством а спинюваних міністром фінансів предложенях, мав на гадцї именно справи віроисповідні, о котрих говорив о. Брилиньскій, і міністра Дунаєвского.] Рускі посли виступають все солідарно, межи ними панує згода, а заходи роблені зі Львова, щоби рускій клюб розбити зовсїм не удали ся. Длятого не годить ся витикати поодиноким членам руского клюбу становища, яке оден або другій колись чи дїйстно чи мнимо займав, а належить з задоволенєм сконстатувати, що в их публичнім виступленю видко згоду таку, якої не було видко, доси нїколи, чи то Русинів в радї державній було 3, чи 5, чи 15.
Чи кожде виступленє кождого руского посла як і поступованє цїлого руского клюбу єсть завсїгди і під кождим взлядом відповідне, се може і повинна висказувати совістна і обєктивна а основна, хоч-би при тім строга критика, котрої певно і pускі посли бажали би як в интересї заступуваної ними рускої справи, так і в своїм власнім интересї. Але пусті і на нїчім неосновуючі ся напасти, без всякої тїни розумної критики, нераз і без найпростїйших форм приличности, з таких сторін, котрим або не ходить о справи, лиш о особи, або котрим иде о цїли з интересами руского народу незгідні, не можуть очевидно найменшого впливу мати на дїяльність руских послів, а можуть ними, як і кождим щирим Русином, приймати ся лише з усмішкою, з погордою або з жалем.
У. Сем. 