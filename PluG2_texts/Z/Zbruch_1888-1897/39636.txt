Стан справ сервітутових. — Casopis ceskeho studenstwa. — Наука, штука і литература.

Стан справ сервітутових по конець червня с. р. так представляє ся після урядового справозданя: Від початку установленя властей сервітутових по конець червня с. р. зголошено 30.480 сервітутів і полагоджено 30.410, так що лишилось ще 70 сервітутів неполагоджених. Неполагоджені сервітути припадають на поодинокі повіти: 9 на повіт камінецкій, по 5 на повіти горлицкій, львівскій, мостискій і сяноцкій, по 4 на чешанівскій, стрийскій, тарнівскій, турчаньскій і жовківскій, по 2 на коросненьскій, товмацкій, торебовельскій і золочівскій, по 1 на повіти богородчаньскій, дрогобицкій, мілецкій, надвірняньскій, пільзненьскій, перемискій, скалатскій, тернопільскій, збараскій і жидачівскій. В инших повітах нема нїякої неполагодженої справи сервітутової. В сїм роцї зголошено ще до розслїдженя 34 справ сервітутових. Яко винагороду за знесені сервітути признано загалом: в грошех 1,210.897 зр. а в ґрунтах 277.289 морґів (161.894 морґів лїса, а 115.395 морґів пасовиск, лук і орного поля). Casopis ceskeho studenstwa, двотиждневник в (11 і 12) обширну допись академіка Іосифа Партицкого п. заг. Z Rusi Halicske. Зміст дописи такій: Студенти рускі (про рух в товариствах "Акад. Братство", "Акад. Громада" і "Січ", а також про розрухи в россійских університетах). — Похорони Мицкевича а Русини. — Відїзд ческого писателя Фр. Ржегожа. — Рускій народний театр. — Руска література. — Рускі женщини. — Проєкт зїзду польских і славяньских академиків. — З політичного житя Русинів: а) Питанє роздїлу Галичини; б) вибори до повітових рад; в) наша автономія; г) нове політичне товариство "Подільска Рада". — Зїзд загально-славяньскій. — До тексту додала сама редакція богато пояснень і заміток. Так приміром при самім кінци дописи замічає редакція про зїзд славяньскій ось що: "Идея спільного письма для всіх Славян і зїзд, котри й би нею займав ся, видають ся нам так наівні, що ми навіть не писали о тім. Коли би важність єї нас злучила, то би т. зв. славяньска взаімність була справдї комічною. Она мусить явити ся в чім иншім анїж лиш у формі, і форма єї не викличе, єсли єї нема в сути, в нашім серци, а єсли єсть, — так переможе всякі форми і не побоїть ся ані "труду" научити ся чи то азбуки чи то латиньского альфабету...", а автор в текстї заявляє, що "Русини не можуть підписати ся на ті внесеня россійских панславистів; поставмо ся на основи чисто демократичні, загально людскі, признаймо кождій одиници єї права, стережім святости єї прав і идеалів, а згода мусить опісля прийти сама з себе." — Як бачимо з сего, то погляд на справу зїзду Славян той сам, якій свого часу висказало "Дѣло". Наука, штука і литература. Зміст ч. 14 "Дзвінка": Образ стародавного Галича, стих Ант. Могильницкого. — Метелик, розказ Лесї Українки. Калина, співанка на лад коломийки Мик. Колцуняка. — Поворот тата, з Мицкевича переклав М. Коцюбиньскій. Антін Могильницкій, коротка біоґрафія разом з портретом. Лис Микита. — Гнїздочко. Золота палата. Короткі розкази. — Могутний комар, стих В. Чайченка. Лїтопись. — Загадки і розвязки их з попередних чисел. 