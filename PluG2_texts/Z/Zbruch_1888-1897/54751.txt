◦ ◦ ◦ ◦ ◦ ◦ ◦ ◦ ◦ ◦

Церков в Долинї — як з-відтам пишуть — почав будувати з твердого матеріялу місцевий парох о. Іосиф Лопатиньскій. Вже більше як шість тижднїв робить при будові церкви що день по 18 мулярів. Церков буде коштувати 30.000 зр., а гроші без конкуренції збирає о. Лопатиньскій між парохіянами.
Намірене самоубійство. З Илова коло Миколаєва доносять, що там 5 н. ст. серпня хотїв відобрати собі житє вистрілом з револьверу учитель тамошний п. Адам Д., але перешкодив єму в тім лїсний, котрий припадком знайшов ся в лїсї на той час не далеко від самоубійника. Мимо того самоубійник вистрілив до себе двічи, заким лїсний єму перешкодив, і ранив себе тяжко двома кулями в груди, єсть однакож надїя удержати єго при житю. Причиною самоубійства мала бути роспука, що суд жидачівскій засудив єго за обиду чести на 24 годин арешту, а цїсар, до котрого засуджений внїс просьбу о уласкавленє, просьби тої не увзгляднив. Мати і жена самоубіника остають в великій розпуці.
Инспекторки санітарні. В Чікаґо именувало  правительство пять женщин санітарними инспекторками з платнею по 1000 долярів річно. Обовязком их єсть відвідувати що тиждень всї фабрики, в котрих працюють женщини і дїти, та заряджувати відповідні средства гіґієнічні.
На шкоди роблені хлїборобам підчас війскових вправ жалують ся господарі з Голоска великого під Львовом. "Не могучи — пишуть они — звичайною дорогою осягнути полагоди наших просьб, мусимо звернути ся до властей війскових через часописи, щоби дбали про заказ умисного нищеня засїяних піль. За часів команданта Найперґа кождий війсковий мав строгій приказ — не ходити по збіжах, маючи до ужитку стежки і межі. Нинї дїє ся навпаки. Навіть при малих вправах цїлі віддїли толочать засїви і нищать до решти те, чого сегорічна слота ще не знищила. Перед тижднем — пишуть они — віддїли львівского полку відбували вправи в околици Голоска великого і Замарстинова. Треба було видїти, як деякі жовнїри з сльозами в очах мусїли маширувати на приказ своїх наставників власними полями і тратувати збіже, бараболю, огородовину, словом усе, що було на дорозї. Дивна річ, що войско, маючи на Замарстинові грунти винаймлені від громади міста Львова, не відбуває вправ там, а має якусь надзвичайну уподобу до піль, засїяних бідним, нещастями елєментарними і податками руйнованим селянином! Жалоби і просьби вношені до дотичних властей не приносять нїякої користи, бо, имовірно щоби уникнути відшкодовань, власти війскові жадають від громад, щоби в дуже короткім речинци вносили поданя: котрі віддїли і котрого полку зробили шкоду? — а се просто неможливе, особливо для селянина, не знаючого ся на полкових відзнаках. Громади вже дуже низько таксують шкоди, а яке-ж відшкодованє дасть комісія війскова, котра ледви кілька тижднїв пізнїйше зявить ся в поли? Не варта навіть о тім говорити..." Вкінци господарі просять власти війскові, аби видали строгій приказ всїм війсковим — не чинити шкоди хлїборобам, що мусять тяжко робити на прокормленє себе і на оплату податків, з котрих більша половина йде на удержанє війска...
Дрібні вісти. Епископ д-р Юліян Пелеш відїхав вчера на два днї з Станіславова до Перемишля а архипресвитер Вас. Фацієвич виїхав для відпочинку на кілька тижднїв до родини. — Д-р Исидор Шараневич, сеніор Ставропигійского Института, виїхав вчера до Бродів а поверне до Львова на короткій час перед 18 н. ст. серпня, щоби взяти участь в торжестві уродин цїсаря. — В Станіславові при будові дому при ул. Голуховского перевернув візник улій з пчолами та пчоли обсїли і пожалили так сильно коня, що той до години погиб а візник ледви утечію спас ся від подібної судьби. — У Львові арештовано небезпечну шайку злодїйску, зложену з 5 членів, між котрими находить ся дуже небезпечний злодїй Иван Угорчак. Шайка ся крала не лиш у Львові, але й по околичних ярмарках. — Під Порт-Байрон на зелїзници Уість Шур зїхав ся поїзд товаровий з особовим, при чім погибло 11 осіб на місци а 19 ранених. 