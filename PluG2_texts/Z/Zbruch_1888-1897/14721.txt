Видїл Рускаго Касина в Стрию. — Намістник гр. Казимир Бадені. — Авансували при листопадовім авансї. — "Добрі Ради". — З Шенандору відплив до Галичини. — Дефравдант. — Собір Румунів.

Видїл Рускаго Касина в Стрию має честь повідомити П. Т. Членів, що льокаль Товариства мїститься від 1 н. ст. падолиста в готели під "Чорним Орлом" на І. поверсї, там де доси містилась "Ресурса". До розпорядимости Товариства стоїть тепер саля одна із найбільших в Стрию а для вигоди П. Т. Членів зобовязався реставратор уставити кілька столів своїх в кімнатї касиновій. — За Видїл: И. Вахнянин.
Намістник гр. Казимир Бадені прибув вчера до Львова. На двірци дожидали єго представителї всїх тутешних властей: маршалок гр. Тарновскій, президент Мохнацкій, Симонович, Льебль, Шифнер, Слядковскій і др. — Нового намістника повитав президент Мохнацкій. Нинї обняв п. намістник урядованє і приймав у себе всякі депутації.
При т. зв. листопадовім авансї в армії авансували між инчими: о. Кассіян Куницкій, гр.-к. капелян у Львовї, на капеляна І. кляси; д-р Ярослав Окуневскій на лїкаря фреґати (при маринарці то само, що лїкар полковий при войску на сухопути); д-р Иван Павликів лїкарем полковим І. кляси.
"Добрі Ради", місячник для народу, почав видавати в Рогізнї під Садагорою п. Иван Данилевич, учитель народний.
З Шенандору відплив до Галичини — як доносить "Америка" — п. Мих. Кушвара з жінкою. Був він з перших Русинів, що старалися о священника руского до Америки, належав до Шенандорского Братства церковного, був членом-основателем руских "Рицарїв праці" і "Народної Торговлї", а наконець був управителем склепу в Пикмавтї; се місце по нїм обняв тимчасом п. Тилявскій.
Дефравдант. Дирекція почт в Чернівцях звідомила тутешну полицію, що урядник почтовий з Радовець Роберт Ренельт утїк д. 22. с. м. забравши з собою 3000 зр. почтових грошей.
Собір Румунів гр.-всхідної віри рішив друкувати від тепер свої церковні книги латиньскими черенками, а не кирилицею, як то було доси. 