Де-що про порядки в містї Городенцї.

Переїзджаючи кілька разів через Городенку та й забавивши у нїй кілька днїв, мав я нагоду переконати ся, що тут панують якісь цїлком дивні звичаї що-до порядків і виконуваня закона.
Ото, бачите, недїль і свят тут не шанують, мов-би закон о відпочинку недїльнім і святочнім тут не обовязував анї ц. к. старосту анї єго підвластні орґани. Тут святкуєсь лише — субота. Се нїби Палестина. А по що-ж єсть закон о святкованю недїль і свят, коли кождої недїлї і свята — чи то руского чи латиньского — торги кипять і анї один жид склепу не замкне через весь день анї на годину! Жидам з тим добре, — а як там наказують закони, се байдуже! — на те нїхто, навіть ц. к. староста чомусь не звертає уваги...
В урядї громадскім міста Городенки править від кількох місяцїв ц. к. комісар правительственний. Кажуть, що все йде зовсїм инакше, анїж за часів бурмістрованя барона Ромашкана та єго підручника Жибчина. Дотеперішний уряд громадскій господарував довгі лїта, а нїчо не зробив для порядків у містї, , а теперішний правительственний комісар казав позвозити каміня, вибрукував уже цїлий ринок, украсив дім громадскій і позаводив деякі инчі добрі порядки. От при нагодї піддаймо деякі річи увазї комісаря.
Хотяй из стоячих в Городенцї церквей і урядів можна вносити, що Городенка чей від довгого часу має досить значне число интеліґенції, то однак в цїлім містї нема анї одної купелї, анї бодай парнї порядної, де би можна обмити ся, хоч се річ з огляду санітарного чей же не маловажна. Годилось би, щоби теперішний управитель міста заняв ся тою справою санітарною і довів до кінця заложенє дому купелевого для мешканцїв Городенки, а тим дїлом полишить по собі красну памятку.
Друга річ, над котрою годить ся подумати, то брак дерев в Городенцї. Під самим містом простягаєсь велика громадска толока, де пасуть ся громадскі вівцї а в части і відбувають ся ярмарки на худобу. На пасовищи вигаряє паша від сонїчного жару, а в ярмарок печуть ся люде на сонци. Чи не було би добре, щоби на цїлій просторони тої великої толоки посадити бодай кілька рядів дерев, — а мала би і худоба де в холодок сховати ся, і паша не вигарала би від жару і було би де пройти ся та заслонитись в лїтню пору від сонічної спеки... 