◦ ◦ ◦ ◦ ◦ ◦ ◦ ◦ ◦ ◦

Памятник для Вол. Барвінского, зроблений в бронзі артистом-різбярем Романом Левандовским мали ми нагоду оглянути в салі новоі промисловоі школи у Львові. Є то група з двох постатей натуральноі величини: женщини в строю руских селянок, що держить смолоскип в піднятій правій руці, а лівою тисне хрест до грудей, і клячучого коло єі ніг хлопця, що одною рукою придержує герб галицкоі Руси, а в другій протягненій держить лавровий вінець над бюстом Барвінского, що має бути уміщений понизше в медаліоні. Як композіція, так і викінченє того памятника заслугують на всяке признанє. Особливо гарно модельовані лиця обох алегоричних постатей. Артист умів тут щасливо повязати типові риси руского люду з тою величністю виразу, доконечного для алегоричних фігур; і заразом з тою простотою укладу і прозорости думки, недостачею котроі так часто грішать алегоричні композиціі. Так само в удрапованю нижноі частини тіла женщини зумів артист дуже щасливо обминути ту напругість, в яку легко міг попасти, держучися надто натуралістично строю руских дівчат, т. є. копіюючи йіх тяжкі, хоть такі чудові плахти і запаски. Для того він зробив плахту коротшу ніж у натурі т. є. сягаючу навіть не зовсім по коліна, запаску сфалдував коло правого боку, через що для удрапованя нижноі частини виступила вишивана украйінска сорочка, що пишно показує зариси лівоі ноги виступаючоі на перед. Той памятник, поставлений на 2-метровій камінній підставі, буде запевне одною з найкрасших окрас Личаківского цвинтаря. Артист виконав той твір зовсім безкористно; фонди, зібрані руским комітетом, мають бути вжиті на покритє коштів виконаня і уставленя памятника. Ів. Франко. 