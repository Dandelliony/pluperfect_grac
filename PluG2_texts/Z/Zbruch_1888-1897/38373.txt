Катастрофа в школї в Маґерові. — З-відки рекрутують ся найбільші вороги Русинів?

Катастрофа в школї в Маґерові. 
Дня 28 червня о 8-ій год. рано лучила ся в Маґерові страшна пригода: стеля в шкільній сали завалила ся. О тій годинї привів був учитель до шкільної салї дїти римо-кат. обряду і удав ся по дїти греко-кат. до церкви. Повертаючи почув з віддали страшний гук внутр шкільного будинку. Поспішив туди на місце катастрофи і там побачив ось що: стеля з бельками поторощила всї лавки до крихти, цїла саля засипана румовищем, а деякі дїти, що не змогли вибігчи і коли дорога до дверей им завалилась, примістили ся в низьках вікон, щоби зіскочити з поверха. Від такого скоку лиш се их повздержало, що вікно раз на все було забите, щоби єго не отвирати за-для лихого стану, инших дїтей щасливо виведено з салї з виїмкою четверо, котрі віднесли тяжкі покалїченя підчас того, як завалилась стеля. Власть громадска і жандармерія на разї запечатала небезпечні входи до школи і маґазинів, котрі винаймають жиди. Будинок, де містилась школа, старезний, займає чверть части пляцу на ринку, влясність ґр. В. Сїминьского, був від довшого часу без нїякої охорони і нагляду. До покалїчених дїтей прикликано зараз лїкаря. Не від річи тут згадати, що місто Маґерів не має власного будинку шкільного. Тому на поміщенє школи служила та саля в ратуши і другій домик, находячій ся серед опарканеня костела та куплений громадою від костела. Сей домик, також тїсний, старезний і вохкій, а яко лїпянка з глини і каміня невідповідає з тої самої причини що і будинок в ратуши. З-відки рекрутують ся найбільші вороги Русинів?
Відповідь на се легка — з самих таки Русинів, бо от що пишуть з Берегів дільних коло Устрик до "Черв. Руси": Перечитавши про аґітаційну борбу при виборах до самбірскої ради повітової, именно про письма посла соймового і властителя Радлович п. Кароля Бараньского, я пересвідчив ся наглядно, що найбільшими "русиноїдами" суть все-таки Поляки, котрих предки походили з руского роду. П. Кароль Бараньскій recte Баран має ще до тепер в Берегах дільних свояків між рускими селянами, котрі зовуть ся Бараньскі, а лиш Барани. Єще єго отця хрестив рускій священик, але, як звичайно бувало за панщини, Русин, лизнувши трохи письма, перекидав ся в Поляка, так зробив і отець теперішного посла Бараньского. Добившись мандаторства, зумів якось достати на свою власність село Радловичі. Щоби затерти слїд о своїм походженю селяньскім і рускім, єще за мандаторства зробив він себе з Барана Бараньским і змінив обряд на латиньскій. 