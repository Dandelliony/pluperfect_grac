Треті вечерниці в "Рускій Бесїдї". — З Богородчан пишуть нам. — З Відня пишуть нам.

Треті вечерниці в "Рускій Бесїдї" у Львові минувшої суботи удалися ще красше, як дві попередні. Гостей явилося множество. Забави товарискі ишли живо, а між тим були продукції гри на фортепянї, деклямації, хори і сольові співи. Академик О. Маковей відчитав гарну студію о піснях народних, панна Бережницка красно віддеклямувала "Тополю", а молоденька панночка Леонтина Вахнянинівна вельми гарно грала на фортепянї. Гостї розійшлися по півночи, провівши дуже мило цілий вечер.
З Богородчан пишуть нам: На засїданю богородчаньскої ради повітової дня 14 н. ст. марта с. р. була обговорювана справа спроневіреня секретарем ради повітової звиш 1000 зр. селяньских грошей, складаних на сплату Банку селяньского. Из сторони польскої (від маршалка п. Шелиньского і пріора Доминикана Сколуби) вийшло предложенє, щоби секретареви дарувати єго провину, спроневірену суму якось полатати, а секретар нехай по малу єї сплачує. Тому спротивились Русини, тим більше бачили, що навіть ц. к. староста п. Штрасер нїчо на то не каже і немов годиться. Тимчасом сам покривджений нарід удався до суду, а той став справу слїдити. Що дальше станеся відомо самому Богу.
З Відня пишуть нам: Минувшого тиждня заїхала тут селяньска родина Маковійчуків з Любковець коло Заболотова враз из снятиньским нотарем п. Пишеком і єго конципієнтом п. Дрогомирецким, щоби підняти американьску спадщину в сумі 150.000 зр., полишену вивезеною ще в дитинстві з рідного села Оленою Маковійчуківною. З припорученя консуляту американьского виплатила згадану суму одна тутешна банкова фирма по половинї вітцеви покійної і пяти братам та сестрам. Исторія житя помершої справдї романтична. Малою забрала Олену панї того села до Сучави і прибрала на паньскій лад. По кількох лїтах з-відси пійшла Олена до Варни. З Варни опинилась у Відни і вже тогдї уміла говорити плавно по нїмецки і по француски, писати не вміла нїколи. У Відни якійсь іспанець влюбився в дївчинї і при нїм она приспособила собі знанє испаньскої мови. У Відни не довго проживала, переїхала з богатим Испанцем до Америки, до Гаванни, і він закупив їй там, мабуть для забезпеченя екзистенції, розпустний готель на велику скалю. Недавно заїздила до рідного села, обдарувала щедро родину і взяла дитину сестри на вихованє. Конець житя провела в нечуванім люксусї і богатстві, а по наглій смерти єї управитель готелю передав півтораста тисячок австрійскому консулятови. Спадщина мусїла більша бути, та про се і слїд загинув. — Й. П.  