◦ ◦ ◦ ◦ ◦ ◦ ◦ ◦ ◦ ◦

Д-р Иванови Франкови надав комітет етноґрафічної вистави ческої дипльом і медаль бронзовий за заслуги на поли етноґрафії.   Роботи вертничі для водопроводів львівских провадять ся в околицях Янова, Жидачева Скла і доріча ріки Стрия від сторони стації зелїзничої Більче Волиця до міста Стрия. В тій послїдній місцевости подибано на дуже богатий поклад водоносної ріни, котра може заосмотрити Львів дуже доброю водою.   Видїл Рускої Бурси в Стрию запрошує отсим Вп. Родимцїв на звичайні загальні збори товариства, котрі відбудуть ся 29 н. ст. червня о год. 11 рано а в случаю передвидженім §. 24 статутів о год. 3-тій з пол. в льокалю Руского касина. Порядок дневний: 1) справозданє з дїяльности уступаючого видїлу; 2) справозданє касове; 3) вибір комісії до провіреня рахунків; 4) вибір видїлу; 5) справа отвореня интернату; 6) самостійні внесеня членів. О численну участь в нарадах просить в имени видїлу: От. Дубравскій, предсїдатель; Ив. Вахнянин, секретар.   З американьскої Руси. Дня 2 н. ст. с. м. відбуло ся в Мт. Кармель трете загальне зібранє відпоручників американьско-руского товариства "Союз". Предсїдателем був о. Теоф. Обушкевич. По відчитаню з справи дїяльности товариства секретарем о. Нест. Дмитровом, вибрано новий видїл, до котрого війшли: Ив. Глова, за предсїдателя, о. Ник. Стефанович за секретаря, Юр. Хиляк за касієра, а оо. Теоф. Обушкевич, Ив. Констанкевич, І. Ардан і пп. Т. Талпаш, Вас. Криницкій і Дм. Капитула на членів видїлу. Заступниками видїлових вибрані: Гр. Гук, Іос. Коваль, Теоф. Хиляк, Як. Руданич і Ив. Дуб. До комісії контрольної вибрані: о. Н. Дмитрів, Ат. Шлянта, Конст. Кобан і М. Демчко. — Другого дня відбула в Шамокинї у о. Констанкевича конференція гр-кат священиків, в котрій брали участь: оо. Т. Обушкевич, Н. Ханат, К. Лавришин, А. Каміньскій, Н. Стецович, А. Лавришин, Н. Молчан, В. Мартяк, І. Констанкевич, Н. Стефанович, І. Ардан, і Нестор Дмитрів.   Концесію на будову зелїзницї з Самбора через Старе місто, Лопушанку, Турку і Бориню до угорскої границї на Ужок надало міністерство п. Богдановичеви у Відни.   Стіпендії на подорож наукову до Италії і Греції надав міністер Ґавч професорови IV-ої ґімназії у Львові Волод. Заґурскому і професорови ґімн. в Бохни Ив. Брильови.   Убійство. Підчас ярмарку в Констинополи 15 н. ст. червня посварив ся Ярмолчук з Боратина з одним міщанином сокальским, котрий і вдарив Ярмолчука, бувшого начальника громади, в лице. Ярмолчук не міг сейчас віддати і погрозив лише міщанинови, що "сипне" єму, як буде вертати з ярмарку. І справдї Ярмолчук з своїми трема синами скрив ся в житї при дорозї. Небавом надїхав иншій міщанин, Гутовскій, а Ярмолчук і єго сини, мабуть пяні, не розбираючи, хто їде, напали на Гутовского і мимо єго просьб побили єго так тяжко, що він другого дня помер в шпитали сокальскім. Всїх чотирох виновників увязнено.   Дрібні вісти. Намістник кн. Сангушко виїхав в недїлю на кілька днїв до Гумниск. — В Перемишли помер нагло на удар серця учитель ґімназії Т. Стипковскій. — П. Лев Турбацкій пущений на волю з вязницї слїдчої, де пересидїв 113 днїв в слїдстві за надужитя еміґраційні. Він занимав ся — як сам каже — з-разу справами еміграційними в товаристві св. Рафаїла, а відтак на власну руку, прихиливши ся до просьби безрадних еміґрантів, але не був аґентом еміґраційним. — Вибори до палат лїкарских розписало намістництво на 30 с. м. — Грім убив в Путилові 37-лїтного селянина Ст. Мекана. — В Нїмеччинї має бути, після послїдної конскрипції, один міліон більше женщин як мужчин. — Винайдено нову машину до віддаваня звуків "ґрамофон", котра має далеко точнїйше заступати місце дотеперішних фоноґрафів. — Між кандидатами семинарій учительских веде ся аґітація, щоби они приступали до нового монашого чина "Лазаристів". Члени того чина мають складати обіт убожества і безженности. — Рисовник Артур К. у Львові хотїв минувшого тиждня в однім дни три рази відобрати собі житє: скочив з поверха, кинув ся до кирницї і вішав ся, але за кождим разом найшлись люде, що єго виратували; однак вкінци було того за богато і віддано нещастного самоубійника до заведеня божевільних. — Оногди арештовано у Львові і відставлено до вязницї слїдчої молодого ґр. Іосифа Бруницкого, котрого недавно засудив був станиславівскій суд за злочин против моральности на кілька місяцїв вязницї, але в наслїдок відклику знесено сей засуд і розписано нову розправу. Арештованє наступило, як кажуть, знов в наслїдок подібної провини. — Станиславівскій трибунал карний засудив на пять місяцїв строгої вязницї аґента поліційного Саломона Розенравха за се, що велїв служницю Доську Бабіївну поліцаям завинути в коци і так довго бити, аж зімлїла.   Дѣло 