Рух в руских товариствах. — Громада Карлів. — Про співацкій хор в Сокали.

Рух в руских товариствах.Нову читальню відкрито в Стронибабах (в повітї золочївскім) дня 3 н. ст. марта. Вечером около 5 год. зібралися в домі ч. Макара Стадника що-найпереднїйші господарї, старшина громадска і церковна, парох о. К. Винтоняк (Стронибаби прилучені до Утїшкова), властител Стронибаб п. К. Обертиньскій, управитель дібр п. К. Валецкій і місцевий учитель п. К. Савкевич. Збори відкрив основатель читальнї о. К. Винтоняк відповідною теплою і поучаючою промовою. Потім зібрані члени читальнї вибрали до видїлу пп. К. Обектиньского головою, Мак. Стадника єго заступником, учителя Савкевича секретарем Ив. Рибиньского касієром а Юст. Иванця библіотекарем. П. К. Обертиньскій заявив, що, хоч має богато публичних і приватних занять, приймає вибір на голову товариства, коли члени покликують єго з довірієм; нехай в читальни буде пожиточна і здорова наука, а користь з читальнї для народу буде певна. Наконець додав, що і жїнка єго панї М. Обертиньска вступає до товариства і дарує читальни шафу на книжки. О. К. Винтоняк подякував п. Обертиньскому за єго прихильність для сеї читальнї (п. О. належить також до читальнї в Утїшкові). І справдї, коли в селї єсть досить хлїба; коли Стронибаби належать до найперших громад в повітї; коли школа мурована видна на всю околицю; коли мурована церков без конкуренції і рекурсів чей за Божою помочею сего року скінчиться, то головна в тім заслуга п. К. Обертиньского, котрий нїколи не відкаже нїкому в кождій чистій справі. Честь єму за все те! — Вписалися до читальнї і зараз зложили вкладки 84 членів, між тими 2 Поляки Підлясевич і Окшимовскій, коваль двірскій (враз зі своїм паном належить до одного товариства). Стронибаби мають ще деякі свої грїхи: карти... папіроси... процеси о "гонор"... троха розпусти і бути — але чей то щезне перед наукою і правдивою просвітою, тай надїя на о. пароха, за котрого вже давно знають в околици, що в таких рїчах "острий", а хоть тепер ще недужій, а вже обслугує церкви і займаєся народними справами. В признанє за те пожертвованє єго внїс п. К. Валецкій для него "многая лїта!" — Він сам.
Громада Карлів — кому на галицкій Руси не знана из своїх порядків? В минувшім році та славна громада поступила знов о кілька кроків наперед. І так: 1) Вибудовано там гарний дім громадскій, в котрім побіч канцелярії громадскої міститься читальня і комната призначена на маючу отворитись крамницю. До читальнї нарід горнеся дуже радо, мала она з кінцем мин. року 92 постійних і певних членів. — 2) Заходом пароха о. Иларія Курпяка завязався там хор мішаний з 30 осіб і виступає з дуже красним успіхом від Різдвяних свят. В хорї суть дуже гарні голоси а дириґенсом єсть молодий ґазда Иля Фроляк, з незвичайним талантом музикальним. — 3) Сельску крамницю отворив ґазда Николай Бажаньскій і она, як на початок, розвиваєся добре. — 4) На "Народну Торговлю" в Снятинї зібрав о. Курпяк від карлівских громадян 13 удїлів (в грошех 142 зр.) і переслав до дирекції "Народної Торговлї" у Львові.
Про співацкій хор в Сокали пишуть нам: Рїдко де в нашім краю єсть такій вправний хор міщаньскій, як в Сокали. Я чув, як той хор співав в церкви, і як співав світскі пісни в читальни. Знаменито хор той відспівав в церкви навіть такі перворядні кусники, як н. пр. "Вірую" d dur, "Восшел єси ієрею" і др. Велику заслугу для того хору поклали: Впр. крил. о. Николай Роздільскій, парох сокальскій, котрий виправив теперїшного дириґенса хору, півця Ивана Корикору, на рік на науку до о. І. Вітошиньского в Денисові, і п. Юліян Шиманьскій, пенсіонований поручник, душа хору сокальского. Мушу ще замітити, що в хорї тім — хоч, на жаль, женщини, мабуть з фальшивого встиду відтягаються від него — виступає одна дївчина, 16-лїтна міщаночка Параня Демчуківна з прекрасним чистим, металевим і сильним голосом сопрановим. — К.  