◦ ◦ ◦ ◦ ◦ ◦ ◦ ◦ ◦ ◦

З Відня одержали ми звістку, що пос. Телишевскій лежить хорий. Се і причина, чому посол доси не промовляв, хоч був записаний до голосу.
Першій баль "Львівского Бояна". Щоби додержати слова участникам прогульки до Праги, та щоби відповісти на численні допити провінціональної публики, коли "Боян" згромадить довкруги свого прапору велику, руску родину на спільну гутірку, — видїл "Бояна" взяв ся за дїло і рішив на послїднім своїм засїданю, уладити першій баль. День єго, поки-що ще не назначений. Однак лагодять ся приготованя заздалегідь; комітет з найповажнїйших Русинів репрезентує солідно фірму і дає запоруку, що гостї переведуть весняну ніч серед теплого леготу руского чувства і вивезуть в свою хату незатерті, милі спомини. Думаємо — що наші родини приймуть сю звістку радо до відомости і незабудуть явитись означеного дня у просторій сали "Народного Дому".
Пониженє руского письма. Дня 8 с. м. надавав Дамян Шарабун, півець церковний з Ярославич фрахт до Перемишля, на зелїзници в Зборові, писаний по руски. Урядник не хотїв приймити посилки, кажучи, що "tutaj się po rusku nic nie przyjmuje". Надавець мусїв купити новий лист фрахтовий і виповнити єго по польски. — Маючи щоденно факти подібного понижуваня руского письма, подивляємо ту слїпу пристрасть шовіністів-Поляків і питаємось у відповідних властей: Quousque tandem!?
Стіпендії. Намістництво надало опорожнену стіпендію з фундації громади міста Николаєва в річній квотї 70 зр. почавши від року шкільного 1892/3 Мих. Добушовскому, ученикови IV. кляси школи народної в Николаєві, синови незаможного міщанина николаївского.
Пригоди на провінції. Злодїї зі Щурович в брідскім повітї: Иван Янкевич, Осип і Михайло Михальчевскі і Дмитро Парханюк хотїли обікрасти Соломона Шалита, арендаря фільварку Маріянка коло Миколаєва і притім убили Станислава Шведа. Их увязнено. — В Дикові старім, в чешанівскім повітї, зрубане дерево падаючи убило на смерть Петра Раґоша в лїсї званім "Вовчі ями". — В Радомисли убила слуга Аґафія Пука з Жабна свою дитину. — В Клювинцях, в гусятиньскім повітї, повісив ся Петро Фірман, дезертир з 10 полку драґонів, котрий утїк з Теребовлї. Причина самоубійства незнана. — Дня 17 н. ст. лютого приїхав до Нагірян писар скарбу червоногородского, Франц Вільд з візником Федьком Львівским. Вільд злїз з саней і казав візникови Федькови пильнувати саней і стрільби на санях. В тім часї ишли люде до роботи на фільварок. Федь Львівскій взяв стрільбу і з жарту вицїлив до 16-лїтного хлопця Максима Капчика. Жарт той скінчив ся так, що стрільба в руках Федя вистрілила, а цїлий набій ударив Капчика в лице так, що той на місци віддав Богу душу.
Академик п. Юліян Яворскій, котрий підчас концерту в день папского ювілею в сали Народного Дому, крикнув з ґалєрії "за Тучапи", потерпів крім 8-дневного арешту ще й другу кару. Рішенєм сенату львівского університету виключено єго з сего наукового заведеня.
На черновецкім університетї було в минувшім півроцї 305 слухателїв а то: 61 богословів, 195 правників і 59 студ. фільозофії (між ними 20 фармацевтів). Після народности було: 138 Нїмцїв (між ними 99 жидів), 91 Волохів, 37 Русинів, 27 Поляків, 2 Чехи, З Серби, 2 Москалї і 5 Вірмен. З Буковини було слухателїв 145 а з Галичини 39. З Русинів слухає 11 богословіє (Волохів 47) 2 фільозофію (Волохів 3) а 1 єсть фармацевтом. Що владицї ще за мало буковиньских Волохів, то він приймив до семинарії аж 7 Волохів з Семигороду і виховує их нам на тоє, щоби колись заняли рускі і то найлучші парохії. Д-р Смаль-Стоцкій читає в слїдуючім півроцї: Исторію рускої літератури 16—18 віку і введенє в руску палєоґрафію (про староруске письмо і рукописи).
В справі заведеня поліції державної в Перемишли був там оногди директор львівскої поліції п. Кшачковскій і конферував з бурмістром перемиским д-ром Дворским. Як кажуть, має бути в Перемишли заведена державна поліція від І н. ст. липня с. р.
Катастрофа на зелїзници. Вчера перед полуднем ударили на себе під Мшаною коло Львова два тягарові поїзди. Три особи з служби зелїзничої ранені, 10 возів з товарами розбиті. Зі Львова прибув на місце випадку поїзд ратунковий з лїкарями. На разї нема ще докладнїйших вістей.
Аматорске представленє відбуде ся дня 16 н. ст. марта в сали Fruhsinn-y (готель Жоржа) заходом товариства "Муза". Відограна буде комедія Ник. Гоголя: "Женитьба". Початок о 7½ годинї вечером. Цїни місць: крісла першорядні 1 зр., другорядні 70 кр., партер 40 кр. Члени "Музи" дістають білєти по половинї цїни. 