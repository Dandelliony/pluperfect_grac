Рух в руских товариствах.

Справозданє адміністрації співацкої "шіснацятки" з вечерків на фонд будови руско-народного театру у Львові.
Покінчивши остаточні рахунки адміністрації подаю отсе ВП. Землякам справозданє виготовлене на основі рахунків, сконтрольованих членами "шіснацятки". — Вечерків на будову театру устроїла "шіснацятка" пять публичних і один импровізований в Копичинцях, а також один на будову церкви в Сколїм. Доходу netto на будову театру припало з Самбора 37.15 зр., Дрогобича 80 зр., з Болехова 66.06 зр., в Теребовлї 25.43 зр., — разом 208.64 зр.
Видатки "шіснацятки" за час подорожи (24 днї) були слїдуючі: Кошти адміністрації 42.26 зр., оплата дороги 184.36 зр., оплата харчу для членів в часї дороги 61.27 зр., видатки на ноти 1.92 зр. — разом всї видатки 289.81 зр. На покритє сих видатків одержав адміністратор від місцевих комітетів в Самборі 27.50 зр., в Дрогобичи 40 зр., в Сколім 22 зр., в Болехові 55 зр., в Копичинцях 27 зр., в Теребовли 40 зр., в Тернополи 40 зр., з вкладок членів "шіснацятки" 30.50 зр., від тов. Ивана Ольшаньского, члена "шіснацятки", 6 зр. а з прочих датків, котрі зібрав адміністратор будь при грі в карти, будь при забавах 10.20 зр. — разом мав приходу 298.20 зр. По оплаченю повисших видатків в сумі 289.81 зр. остало на фонд будови театру ще 8.39 зр., котру то суму передав адміністратор Хв. товариству "Просвіта" у Львові. Загально отже придбала "шіснацятка" на будову театру в 1891 р. 217.03 зр.
Повисша квота видалась би невелика, але коли возьмемо на увагу, що по більшій части вечерки відбулись по менших містах, то дохід досить значний. Крім сего причинилось до меншого доходу, нїж можна було надїяти ся, і се, що в послїдній хвилї відкликано вечерки в Ряшеві, Гусятинї і Долинї. Також і в Тернополи доходу чистого не було, але се дасть ся оправдати, бо "шіснацятка" з разу не мала там давати вечерка, а запрошено єї там аж 14-го вересня, отже вечерок приладжено в однім тиждни. Що-до коштів подорожи, то они виносили, як вже я згадав висше, 289.81 зр., пересїчно на одного співака 18 зр. в часї двацятьчотиро-дневної подорожи разом з оплатою дороги. Видатки розмірно умірковані, і за се складаю членам "шіснацятки" прилюдну подяку, бо они не лиш що зложили вкладки на покритє видатків в сумі 30.50 зр., але кромі сего подекуди власним коштом платили як харч так і дорогу, хоч після умови не були до того зобовязані. Видатки були-б ще менші, але причиною сего було, що відкликано деякі вечерки, а також і се, що деякі члени мимо зобовязаня не приїхали. Тим причинились они до побільшеня видатків адміністрації, а також може і продукції випали не так, як надїяно ся, бо хоч их заступлено иншими, то далеко не рівними силами.
Заразом складаю ще раз подяку в имени "шіснацятки" комітетам місцевим в Самборі, Дрогобичи, Болехові, Сколїм, Теребовли і Тернополи за их труди около приспособленя вечерків; всїм Високоповажаним патріотам, що зволили приняти нас в часї дороги до себе в гостину та всїм ПТ. землякам, що прибувши на наші вечерки, підперли наші слабі змаганя. Рівнож складаю прилюдну подяку тов. Омелянови Кормошеви, членови "шіснацятки", за єго труди около аранжованя на всїх майже вечерках, чим він і богато причинив ся до піднесеня тих вечерків.
Від адміністрації співацкої "шіснацятки".
Микола Герасимович. 