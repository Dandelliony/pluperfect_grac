◦ ◦ ◦ ◦ ◦ ◦ ◦ ◦ ◦ ◦

Брук деревляний, уложений на пробу минувшого року на улици Театральній у Львові, показав ся дуже практичний, в наслїдок того розпочне маґістрат вже в найблизшім часї укладати деревляний брук на улици Галицкій, а на другій рік одержить ймовірно такій сам брук улиця Третого Мая.
Маршалок краєвий кн. Сангушко покликані до заступованя неприсутного у Львові п. Антона Хамца, а то до управительства шкільного департаменту в видїлї краєвім п. Стан. Брикчиньского, котрий оногди обіймив урядованє.
Огнї. Великій огонь навістив село Ушию коло Сасова в повітї золочівскім дня 14 с. м. о 2 год. з полудня, коли люде були на поли, і з-разу не було навіть кому ратувати. Згоріло до 50 будинків а 30 і кілька родин осталось без даху. Крім кількох господарів, решта самі бідаки, а асекурованих було лише 8 богатших господарів що мали чим асекурацію оплатити. Причина огню поки-що несправджена. — В Гвіздю під Надвірною повстав дня 2 н. ст. мая огонь в фабрицї паркетів. Прибувша на ратунок охотнича сторожа огнева з Надвірної погасила огонь. Згоріла лише сушарня львівскої фірми Райнгольд і Бубері, а шкода виносить 8.000 зр. — В селї Тейсарові, коло Жидачева, горіло послїдними днями два рази. Першій раз, дня 30 н. ст. цвітня згоріла лиш одна хата, бо огонь скоро спинено. Другій раз в ночи з дня 1 на 2 н. ст. мая підпалив хтось властительку більшої посїлости Рахилю Вольфінґер, а хоч скора поміч не дала ширити ся огневи, то все таки наробив він шкоди на 6.884 зр. Згоріли будинки господарскі, кільканацять штук худоби, знаряди господарскі і кільканацять кірцїв збіжа і муки.
Нова церков з твердого матеріялу буде будувати ся в містї Чорткові. На тую цїль зібрано вже невеличкій фонд, а послїдними часами звезли тамошні міщане: Бісик, Бендера, Ильницкій, Маньовскій, Ножак, Турчин, Федик і Федорович кілька стосів каміня даром, в цїнї коло 40 зр. а міщанка чортківска Маґдали на Банах з дочкою своєю Францишкою зложили на тую цїль 100 зр. Крім того справили супруги Севастіян і Катерина Мирончуки гарний новий Євангеліон напрестольний за 110 зр.
Наука рільництва. Міністерство просвіти позволило рескриптом з дня 21 марта с. р., щоби в політехніцї львівскій заведені були з початком 1892/93 шкільного року виклади рільництва, що найменше по 5 годинї тижднево. Новокреовану катедру поручив міністер референтови справ рільничих в краєвім видїлї, Жигмонтови Струсевичеви, за річною ремунерацією 800 зр.
Україньскі трупи театральні Кропивницкого і Садовского получили ся в одну, в котрій находить ся також і звістна артистка п. Заньковецка. Ся нова трупа — які пише "Варшавскій Дневник" — наміряє загостити сего лїта до Варшави, єсли найде ся відповідне поміщенє зі сценою, що однако не так легко буде, бо всї лїтні театри законтрактовані уже антрепренерами других драматичних і оперетових труп, а сцена в сали товариства любителїв штуки сценічної буде ймовірно за мала для злучених труп Кропивницкого і Садовского. 