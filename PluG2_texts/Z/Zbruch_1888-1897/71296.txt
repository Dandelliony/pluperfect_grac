◦ ◦ ◦

Памятник Володимира Барвіньского. Десятий рік минає, як упокоїв ся Володимир Барвіньскій, першій редактор "Дѣла". Всї тямлять ще, яким жалем смерть єго пройняла всю Русь. Тогди повстала гадка пошанувати память єго по змозї величавим памятником, котрий би свідчив о вдячности Русинів для чоловіка, що працював щиро і невсипуще для свого народу. І стали Русини складати ся на памятник для него. Найшов ся різьбар, п. Левандовскій, що за невелику винагороду виготовив тривалий памятник великої стоїмости артистичної. Памятник той з початком сего року був уже готовий. Він так був подобав ся, що зродилась гадка, чи не добре було би постявити єго де на якій площи в містї а на могилї покійника виставити якій иншій. Гадку тую трудно було звести в дїло та й дехто справедливо казав: "Нехай памятник, що був спершу призначений для покійника, стане таки на єго могилї". І ось уже він стоїть; минувшого тиждня єго там уставлено. Там, де на Личаківскім кладовищи, кількадесять кроків від входу по правім боцї стоїть величава гробниця Бачевских, а за нею гробниця Моровских і Лодиньских — там за тими двома гробницями, по правім боцї улицї, єсть і могила Володимира Барвіньского, а на нїй памятник. Могила уложена з нетесаного каміня, висока на яких півтретя метра, так само широка і довга. З переду вложений в камінє металевий медаліон, з погрудєм покійника природної величини. Під медаліоном єсть камінна таблиця, а на нїй напись: "Володимир Барвіньскій — *25 лютого 1850 †3 лютого 1883. — Щирому труженикови свому вдячна Русь". — На самім вершку могили стоїть бронзова статуа, роботи п. Левандовского: природної величини дївчина в народнім строю зображає ґенія Руси; лїву руку з хрестом держить на грудех, а правою високо підняла смолоскипу, що означає світло і житє; коло неї з правого боку на колїнах стоїть гарний хлопчина, в правій руцї держить герб Руси, а в лївій лавровий вінець над медаліоном пок. Володимира. Все зложене дуже гарно і робить величаве вражінє на всїх перехожих.
Огнї. В Олешичах в любачівскім дня 24 с. м. погоріли гарбар Конрад Фур, Ив. Гида, Журило і Матіяшек. При огни відзначив ся міщанин Иван Огризло, котрий не зважаючи на себе сидїв на даху і гасив стріху, аж сам попарив ся. — В містї Баранові спалило ся 12 будинків в ринку. — В селї Окопах дня 21 с. м. погорів господар Лесько Паюк.
Підроблюванє монет. Слюсар з Сопова під Коломиєю, 17-лїтний хлопець Хрущ, хотїв перед другими похвалити ся, що він не аби-якій майстер, бо як тілько захоче, то підробить срібні ґульдени. І справдї зробив пять срібних риньских з металю, що зве ся британія, та став ними хвалити ся перед товаришами. Єго молодшій брат взяв одного такого риньского, здурив ним селянку і купив від неї масла. Справа тая не могла укрити ся, бо ґульдени були зле підроблені — і Хрущ з братом своїм мусїли ставати перед судом. При розправі показало ся, що фальшівник оттак собі лише на збитки підробив ґульдени, аби похвалити ся. Отже суд увільнив того майстра, а брата єго замкнув на чотири днї за те, що піддурив селянку.
Вовча ягода. Дня 25 с. м. вибрало ся кількох селян з Семенівки під Щирцем до лїса в Красові по дерево. Була спека, то селянам в лїсї хотїло ся дуже пити. На нещастє росли там в лїсї вовчі ягоди. Они вже достигли і виглядали дуже принадно. Не знаючи, що се отруя, Казимир Лисик зїв кілька ягід, аби захолодити ся. Але від тих ягід почали єму дуже сохнути уста і чув таку спрагу, що не зважав нї на що і дальше їв ті ягоди. Вертаючи до дому пив з кождої кирницї при дорозї — а тимчасом отруя так розібрала єго, що він ледви живий доволїк ся до хати. Він зачав шалїти, рвав і розбивав все, так, що єго мусїли аж звязати. Аж о півночи один свояк дізнав ся, чим він отруїв ся, спровадив чимскорше лїкаря зі Щирця і той ледви виратував Лисика від певної смерти.
Напад на почту. Минувшої пятницї рано напали три незнані опришки в дорозї межи Бориславом і Східницями на післанця почтового, що нїс з собою більше як 3350 зр. Набрали єму торбу і утекли. Післанця увязнено. Злочинцї забрали з торби лише мішок з грішми, бо з полудня знайдено в лїсї в розрізаній торбі всї листи ненарушені. Розбишаки мусїли знати о посилцї грошевій; имовірно довідались від робітників при фабриках в Східници, що на виплату в суботу прийдуть гроші з почти. Оповіданє післанця почтового, що оден з розбишаків був на кони, схопив післанця за горло і загрозив єму, що, як буде кричати, прібє єго ножем, — викликало в Бориславі велику сензацію. 