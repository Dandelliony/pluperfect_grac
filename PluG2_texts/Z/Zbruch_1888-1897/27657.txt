Полученє Висли з Днїстром. 

Справа ся виринула знов на порядок дневний. Перед шести лїтами один францускій инжинир старався в галицкім соймі о субвенцію на тую ціль, а предложений проєкт виказував наглядно, що каналом можна долучити Днїстер з Сяном, та тим способом отворити безпосередну комуникацію водну між морем Чорним і Балтійским. Але тогдї справа ціла розбилася тому, що Висла в Россіи не єсть управильнена і на цілім просторї від Сандомира до Варщави єсть мало сплавною а правительство россійске не дуже квапиться, щоби повикуплювати млини і управильнити береги Висли. Тепер доносять газети петербургскі ось що: "Віденьскій инжинир Гобб загостив до Петербурга і предложив правительству россійскому проєкт отворити нову комуникацію водну, котра в межинародних відносинах становила би правдиву епоху. Проєкт инжинира Гобба основуєсь передовсїм на полученю каналом Лаби з Моравою, притокою Дунаю. Відтак Лаба має бути получена з Одрою а та новим каналом з Вислою, а вкінци Висла з Днїстром. Така сїть каналів получила-би вельми що-до торговлї важні моря: Нїмецке, Балтійске і Чорне. Се величезне підприємство, що потребує соток миліонів і довгих лїт праці, після гадки Гобба оплатиться стократно, бо утворить водні комуникації дешеві, з котрими не могли-би устоятись зелїзниці. Головна перешкода лежить в управильненю русла Висли, котре можна полагодити лиш за згодою трех держав, Австрії, Россії і Нїмеччини. Здаєсь, що проєкт Гобба найшов много приклонників в министерствах скарбу і торговлї і — після впевнень компетентних осіб — має розслїдитись, чи можливим єсть перевести успїшно се величаве і далекосягле підприємство." 