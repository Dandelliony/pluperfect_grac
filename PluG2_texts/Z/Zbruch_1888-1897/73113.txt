◦ ◦ ◦ ◦ ◦ ◦ ◦ ◦ ◦ ◦

Руске товариство асекураційне "Днїстер" обезпечило вже доси предметів вартости по-над один міліон зр. З приятностію дїлимо ся тою звісткою з нашими Вп. читателями. Нехай се пересвідчує всїх Русинів о жизненности рускої институції асекураційної, — нехай взагалї показує безосновність недовірія Русинів у власні сили в справах економічної натури, — нехай загріває всїх до енерґії і жвавости, чим повинен визначати ся кождий живий нарід, що не усомнив ся в свою славну будучність. Той "міліон" вартости будинків селян руских і приходств та церквей, обезпечених в "Днїстрі", нехай опамятає і тих збаламучених межи Русинами, про котрих нерозумне або й непатріотичне становище в справі свого питомого товариства асекураційного приходило ся нам з прикростію містити вістки з краю. Сяк чи так, а "Днїстер" остоїть ся і буде розвиватись, бо загал интеліґенції і селян має добру волю, бере справу розумно і патріотично, — а все-таки честь наша народна вимагає того, щоби серед загалу народу руского на будуще не стало навіть одиниць, котрі би до такої важної справи, як своє товариство асекураційне, відносились нерозумно або й непатріотично. А се повинно наступити хоч-би се й не подобалось тим, що то кинули тяжким каменем на наш "Днїстер" на недавнім польско-шляхотскім sejmik-y в Тернополи.
Завідомленє. Маю честь завідомити Вп. передплатників "Нїмецко-руского Словаря висловів правничих і адміністраційних", що тепер друкує ся шестий аркуш словаря і що цїлий Словарь в обємі до 30-ти аркушів вийде з початком року 1893-го. З причини значних коштів висилкових не буду висилати Словаря поодинокими випусками. По скінченю друку одержать Вп. Передплатники разом цїлий словарь. Передплату в квотї З злр. є. а. прошу ласкаво надсилати просто до друкарнї Товариства им. Шевченка у Львові (при ул. Академичній ч. 8). А хто зі Вп. Передплатників хоче одержати Словарь, оправлений в полотно англійске, зволить на справу надіслати ще 50 кр. а. в. З поважанєм Д-р Кость Левицкій.
Россійскій наслїдник престола, вел. кн. Николай, переїхав вчера в поворотї з Відня по 1-ій годинї з полудня через Львів до Підволочиск. На двірци зелїзничім задержав ся поїзд двірскій 8 мінут. Представлень не було нїяких, царевич їхав инкоґніто і на перонї крім урядників зелїзничих не було нїкого лиш директор поліції львівскої совітник Кшачковскій і комісар поліції Майдінґер.
Огнї. З Підгаєччини доносять, що дня 11 н. ст. падолиста в ночи вибух огонь в Білокерници, селї віддаленім о 13 кільометрів від Підгаєць, в домі Авраама Тайхмана. Хтось єго підпалив. Згорів дах, а зруб уратовано. Будинок був обезпечений. Ледве угашено сей огонь, а вже о годинї пів до 1-ої по півночи повстав другій огонь в тім самім селї в будинках Беріша-Габера. З Підгаєць прибула о 2-ій годинї в ночи повідомлена о огни сторожа пожарна під проводом п. Сиґерича. Она застала в огни стодолу і три великі стоги збіжа. О 5-ій годині рано загашено огонь. Будинки і збіже були обезпечені. І той огонь був мабуть підложений. При тім лучила ся ще така сумна пригода. Переляканий нічним алярмом і видом луни огневої, учитель школи народної в Білокерници, Филемон Миськевич вибіг на ґанок свого мешканя і упав трупом имовірно в наслїдок удару серця.
Адвокатови д-рови Вурцлеви в Станиславові замкнено, — як з-відтам доносять, — на якійсь час канцелярію за те, що підписував письма покутним писарем.
"Самопоміч". Під тою назвою має оснувати ся у Львові нове заробково-господарске товариство зареґистроване з обмеженою порукою під протекторатом архіепископа Иссаковича. Збори членів оснувателїв відбули ся в суботу і вибрали комісію з 7 членів, котрі мають обговорити статут і предложити єго на других зборах членам до одобреня. Цїлею нового товариства єсть заосмотрювати своїх членів в артикули поживи а також посередничити набуваню по зниженій цїнї і в найлїпшім родї одежи, меблїв, рільничих знарядів і промислових машин.
Смерть дезертира. Дня 2 н. ст. падолиста утїк з Станиславова один вояк з 95 полку піхоти. Перед кількома днями найдено єго висячого в лїсї вільховім в Хриплинї коло Станиславова.
Знов новий карабін! Віденьскі часописи доносять, що Манліхер винайшов новий карабін, котрим можна вистрілити 120 разів в одній мінутї. 