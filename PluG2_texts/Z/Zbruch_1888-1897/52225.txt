З Стрия.

[Пригода в тутешній ґімназії.]
В Стрийскій ґімназії, кажуть, завів хтось від двох лїт якесь побожне товариство, маюче за цїль доносити комусь о поведеню учеників і о відносинах між учениками а професорами. Чи се правда, а сли правда, то хто завів таку тайну орґанізацію і якій єї круг дїланя, о тім могли би знати люде, що стоять близше до ґімназії, а я нотую лише поголоски. Остатними-ж часами зайшла в тутешній ґімназії така пригода:
Один з учеників ґімназіяльних мав донести одному професорови, що сторож ґімназіяльний Стах Черхавий з-давна викрадає темати до матуральних письменних задач з канцелярії директора і продає ученикам засїдаючим до испиту зрілости. Мало се стати ся і сего року. Професор, довідавшись о тім, донїс директорови Петеленцови і зажадав, щоби сей зараз перевів слїдство. Даректор перевів слїдство з сторожем, а потім загрозив ученикам, що дуже мало перейде при матурі. Тогдї 46 учеників VIII-ої кляси побачили ся спонуканими заявити, що всї солідарно від матури відступають і просять директора, щоби им звернув поданя о припущенє до испиту.
О тій цїлій справі донесено до краєвої ради шкільної. На донесенєе зїхали инспектори шкільні Левицкій і Ґертсман в цїли переведеня слїдства. Списано протокол з кождим поодиноким учеником, професорами і сторожем Черхавим. Кажуть, що слїдство вини не потвердило.
Що-ж дальше дїє ся? Дня 27 н. ст. мая 1891 прийшов указ з ц. к. краєвої ради шкільної з дня 26 мая 1891, ч. 407, котрим розвязано VIII. клясу в тутешній ґімназії, а нові вписи до тої кляси мають відбути ся дня 29 і 30 н. ст. мая 1891. Для учеників на ново принятих відбуде ся письменна матура від дня 1-го до включно 6-го червня 1891, а термін для устної матури зістає незмінений. Цїкава річ: чи дирекція прийме на ново всїх учеників?...
Сторожа Черхавого, котрий двацять кілька лїт служив, відправлено з служби і він з женою лишив ся нинї без кусника хлїба. 