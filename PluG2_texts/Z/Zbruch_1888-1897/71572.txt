Запомога для бурс.

В буджетї краєвім на рік 1892 призначив Сойм до диспозиції Видїлу краєвого ричалт в сумі 3.100 зр. на запомоги для бурс, що містять убогу молодїж руску і польску. Тому, що краєва Рада шкільна скорше може оцїнити, котрі бурси відповідають свому заданю, а через те заслугують і на запомогу, то Видїл краєвий спитав єї о гадку про ті бурси, що внесли просьби.
Кр. Рада шкільна розслїдила докладно відносини бурс, що старали ся о запомогу, і пересвідчила ся, що зі 14 таких бурс, лише шість сповняє своє заданє добре і дає поруку, що буде й на будуче вести добре молодїж, приняту до бурс.
Тому на внесенє кр. Ради шкільної удїлено беззворотні запомоги тим шести бурсам: Рускій бурсї під покровом св. Миколая у Львові в руки руского товариства педаґоґічного 460 зр.; бурсї им. Крашенского в Станіславові 400 зр.; бурсї им. Стефана Баторія в Вадовицях 400 зр.; бурсї учительскій в Тернополи 500 зр.; бурсї польскій в Перемишли 350 зр. і рускій бурсї им. Миколая в Перемишли 350 зр.
Крім того Видїл краєвий постановив згідно з внесенєм кр. Ради шкільної удїлити запомоги, але з засторогою, що переведуть у себе потрібні зміни, слїдуючим бурсам і товариствам: "Шкільній помочи" у Львові 100 зр., рускій бурсї им. св. Миколая в Станіславові 200 зр.: рускій бурсї в Бережанах 200 зр. і христіяньскій бурсї в Бродах 250 зр. Одної просьби Видїл краєвим не увзгляднив, бо в дотичній бурсї нема ладу і зле виховують, а трем товариствам відмовлено запомоги з тої причини, що они ще бурс не мають, лише дають річні запомоги ученикам. 