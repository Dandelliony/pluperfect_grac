◦ ◦ ◦ ◦ ◦ ◦ ◦ ◦ ◦ ◦

В Станіславові розпічнуть ся з весною роботи коло розширеня двірця зелїзничого, а то будова нових варстатів і маґазинів. Кошти тих робіт винесуть близько 200.000 зр.
Арештованя шпигуна. Будапештеньскій Magyar Нirlap доносить, що на стації Бескид, лежачій на граници Галичини і Угорщини при шляху зелїзничім Стрий-Мункач а стоячій вже під зарядом угорских зелїзниць державних, приарештовано підозріне индівідуум, при котрім найдено карту Галичини, численні записки типоґрафічно-статистичні о кріпости в Мукачеві і різні пляни. Увязнений зізнав, що називає ся Стефан Дурош і єсть торговцем-похатником. Має се бути як каже Magyar Hirlap россійскій шпігун.
Огнї. B Дорожеві самбірского повіта вибухнув ві второк дня 12 н. ст. сїчня о 9-ій годинї рано огонь і знищив 13 загород селяньских з котрих 11 було убезпечених в краківскім товаристві. Шкода виносить більше як 600 зр., бо крім хат погоріли ще стодоли з припасами збіжа і сїна.
Звістний убійник Шнайдер, що в лїтї 1891 року поубивав кілька дївчат-служниць у Відни, признав ся тепер, перед головною розправою до всїх своїх убійств, але додав, що до всїх тих злочиньств наклонила єго жінка та що она все єму при убійстві помагала.
Веселі злодїї. До пивницї в перемискій менажї инжинірії войскової закрали ся оногди злодїї і справили собі такій голосний празник, що небавом відкрили их і заведи на поліцію. Випитий злодїями коняк і вино представляє вартість 40 зр.
Відкрита шайка злодїйска. Вже від довшого часу лучали ся у Львові часті крадежі по склепах і замкнених мешканях. При кінци грудня удало ся поліції львівскій попасти на слїд злодїїв і арештувати кільканацять осіб належачих до зорґанізованої шайки а дня 11 н. ст. сїчня удало ся аґентови поліційному Ґінсберґови відкрити і провідника тої шайки 24-лїтного Леопольда Фреліха. Всякі крадені річи вивозила тая шайка на провінцію, щоби их безпечнїйше укрити і длятого поліція львівска зарядила слїдство в Городку, Мостисках, Роздолї і Лежайску, де і понаходила у спільників крадежи, місцевих жидів, значну часть краденого добра, та увязнила 12 осіб.
В Величцї дня 11 н. ст. сїчня запалила ся в копальнях від гірничого каганця салітра, не зробивши нїякої шкоди. В наслїдок того розійшли ся по містї і по околици непокоячі вісти і з різних сторін надійшло множество телєґрам, щоби довідати ся о правдивім положеню річей.
Бюра дирекції зелїзниць державних перенесено з вчерашним днем на головний дворець взглядно на дворець зелїзницї черновецкої. Головний будинок дирекції зелїзниць державних буде перемінений на готель, однако полишать ся в нїм бюра комерціяльні, котрі будуть містити ся в партері по правій сторонї від входу і мешканє совітника Клосовского по лївій сторонї.
Испити кваліфікаційні для учителїв шкіл народних розпочнуть ся перед комісією испитовою в Тернополи дня 17 н. ст. лютого. Речинець до вношеня подань назначений на день 4 н. ст. лютого с. р.
Дрібні вісти. Дня 3 н. ст. сїчня помер в Москві Ниль Александрович Попов професор тамошного університету. — В Ялинї повіта сяніцкого померла Марія Долошицка, селянка, котрої один син єсть священиком. 