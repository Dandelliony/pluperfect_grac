◦ ◦ ◦ ◦ ◦ ◦ ◦ ◦ ◦ ◦

Львівскій уряд почтовий заводить від 1 марта с. р. таку зміну в способі доручуваня пересилок почтових особам мешкаючим у Львові: Листоноси будуть особисто доручувати такі пересилки адресатам і будуть брати за се оплату: від пересилки до ваги 5 кільо 5 кр., від ваги 10 кільо 10 кр., а над 10 кільо 15 кр. Адресати, що будуть самі відбирати пересилки в урядї почтовім мають зложити 3 зр. місячно на оплату маґазинову, а за проволоку в відбираню понад 48 годин буде платитись по 1 кр. і 2 кр. від пересилок за кожду добу проволоки. Пересилок, що заключають гроші, дорогоцїнности, документи, не будуть доручували листоноси по домах.
Огнї. В ночи на 2 н. ст. лютого займив ся огонь в хатї Андруха Дурибаби в Бани коловскій, пов. дрогобицкого; згоріли хата стодола, стайня, дві штуки худоби і припаси. Підозріного о підпаленє увязнено. — Дня 4 н. ст. лютого в полудне займив ся в маґазинї зелїзничім на стації в Грибові огонь, котрий до години знищив цїлий будинок до тла. Шкода виносить 1000 зр. Причиною огню було неправильне, противне приписам переливанє ропи нафтової з резертоару. Ропа замерзла, тому резервоар огрівано, але не вуглем лиш огнем полїн, покроплених ропою; від того займив ся поміст маґазину, перемочений ропою, так нагло, що не було мови о ратунку і лиш деякі товари винесено задними дверми. Трех паробків відставлено до суду.
Звістного здодїя, котрий в кількох послїдних місяцях доконав колька крадежей, вислїдив і увязнив вчера аґент поліційний в особі Іосифа Зелиньского. Зелиньскій проживав постійно в Тарнові і Кракові яко технічний рисовник. Числить 28 лїт, вдовець, бездїтний. За чотири послїдні місяцї Зелиньскій, як сам признав ся, доконав такі крадежи: 1) в будинку почтовім видурив від якогось вояка 50 зр.; 2) в якійсь час опісля також в будинку почтовім від малого жидка 50 зр.; 8) в урядї податковім видер одному селянинови 7 зр. 82 кр.; 4) в сїчни с. р. забрав одному селянинови в готели Ціппера 20 зр., котрі він хотїв долучити до судового поданя; 5) на улици видурив від селянина 35 кр.; 6) вкінци будучи передо двома місяцями в Перемишли видурив від селянина 1 зр. в тамошнім урядї почтовім. Зелиньскій подавав себе за урядника почтового, податкового, инспектора поліції ит.п. При ревізії найдено при нїм штучні вуси, котрі собі приклеював, бо власні мав збриті. Зелиньского придержано в сїнех одної каменицї на Краківскім, де хотїв від якогось хлопця видурити гроші на "стемплї".
Помилуванє вязнїв. Цїсар помилував і зменшив вимірену кару 108 засудженим. Одинацяти вязням, що минувшого року були заняті при працях краєвої культури, цїсар скоротив і дарував часть кари, визначеної засудом; а вісїмдесяти семи вязням, занятим при таких працях, полекшив цїсар цїлком або в части заостреня кари в засудї.
Дрібні вісти. Громада Ростока, пов. добромильского, одержала від цїсаря 100 зр. на будову церкви. — Федір Денькович, господар з Завадки, пов. турчаньского, поховзнув ся случайно в млинї і упав під колесо млиньске так нещастно, що погиб на місци. — На дорозї з Добрянич до Тучної (пов. перемишляньскоґо) найдено тїло Адама Кушнїра з Гулькова, котрий вибрав ся добре підпитий на весїлє до Добрянич і замерз на дорозї. 