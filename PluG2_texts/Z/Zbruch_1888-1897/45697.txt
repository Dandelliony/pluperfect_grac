Гафти селяньскі. — † епископ Іоан Ступницкій.

Гафти селяньскі.
Гафти наших селянок з околицї Калуша, именно же з Гуменова, добувають собі що раз більше розповсюдненя і признаня. Судьї віденьскої вистави сегорічної відзначили сі гафти подвійно, найперше закупивши их для австр. музею технольоґічно-промислового у Відни a в-друге признавши нагороди грошеві сїмом селянкам з Гуменова. Ті гафти відзначають ся чистотою і рівностію в виготовленю, а що найважнїйше рисунком о народних мотивах руских без чужосторонної примішки — і в тім як раз их висшість від гафтів буковиньских. А треба додати, що в Гуменові досить значне число селянок занимає ся гафтованєм, бо н. пр. в зимі 1889/90 р. 28 селянок вишивало скатерти, ручники, пояси, вставки до сорочок і иншого біля а кожда з них заробляла від 20 кр. до 30 кр. і більше денно. Гафти ті впроваджені тепер на продаж у Львові п. Николаєм Людвіґом (ул. Галицка). Але щоби справдї підпомочи сему промислови домашному, треба щоби ті вироби найшли як найчисленнїйшій відбут, тим більше, що они в нїчім не уступають виробам промислу домашного з инших країв. А нераз занедбують ся у нас справи нашого промислу краєвого з дивною байдужностію. І так пр. на сегорічній виставі віденьскій віддїл призначений для Галичини уміщено в тїснім закутку павільону під назвою Босни і Герцоґовини; правда, що були там і инші провінції австрійскі репрезентовані, але всї ті провінції попри виставу в згаданім павільонї виставили свій промисл домашний в ротундї або в инших віддїлах, а галицкій промисл не був більше нїгде. Гарні окази музею ґр. Дѣдушицкого лиш в малій части могли бути виставлені, решта лежала на купі або навіть в скринях, бо нїхто не заняв ся сею справою. † Перемискій епископ Іоан Ступницкій
Помершій в середу епископ перемискій, самбірскій і сяніцкій Іоан Сатурнус Ступницкій походив з дрібної шляхти в Жовківщинї і родив ся 16 жовтня 1816 р. в Захоричах. Отець єго Станислав був судією домінікальним, а мати Анастасія походила зь роду Білявских. Школи низші і висші покінчив покійник у Львові і 1836 р. вступив до семінарії. Рукоположений еп. Яхимовичем в 1842 р., був він приходником в Тростянци в жовківскім повітї a відтак покликаний до митрополичої консисторії у Львові, був именований в 1858 р. канцлером, а в 1867 р. крилошанином львівскої капітули митрополичої. По смерти перемиского епископа Поляньского в 1870 р. завідували перемискою епархією через якійсь час крилошане Юзичиньскій і Шашкевич, аж в липню 1872 р. за міністерства Потоцкого именовано епископом пок. Ступницкого. Дня 20 жовтня відбуло ся єго посвященє і від того часу перебував він вже аж до кінця свого житя в Перемишли. В 1877 р. именував єго папа асистентом апостольского престола.
Еп. Ступницкій був чоловіком ученим, тихим і мовчаливим, придержував ся свого народу і обряду, хоч були часи, коли єго підозрівано, що він хилить ся більше на польску сторону. Причиною того було се, що він був особистим приятелем Ґолуховского і Зибликевича. Від 1873 аж до 1883 р. був покійник заступником маршалка краєвого в соймі, але в ширшім житю політичнім Русинів не брав участи. Покійник займав ся давнїйшими роками дуже пильно нумізматикою і лишив цінну збірку монет і медалїв, між котрими суть деякі навіть дуже рідкі. Збірку тую оцїнюють знатоки на 18.000 зр. Недуга єго так була в послїдних роках підорвала єго стан фінансовий, що він — як кажуть — носив ся вже давнїйше з гадкою продати тую збірку. Тепер дістала ся она в спадщинї єго братаници, женї д-ра Литиньского в Перемишли.
Похорони бл. п. епископа Ступницкого відбули ся в суботу при незвичайнім здвизї народа дуже торжественно. На сей сумний обряд явили ся Є. Е. намістник, ґенераліція Перемишля і заступники місцевих властей правительственних і автономічних; д-р Д. Савчак яко делєґат видїлу краєвого і львівского товариства "Руска Бесїда" і проф. Ол. Барвіньскій яко делєґат львівских товариств "Народна Рада" і "Просвіта". Службу Божу відправив Преосв. Пелеш в сослуженю кільканацяти священиків (між тими оо. крил. Волошиньского, Гладиловича, Теод. Кордуби), почім крил. Подолиньскій виголосив проповідь, в котрій краснорічиво представив заслуги покійного владики для дієцезії і капітули перемискої і заслуги на поли науки. Опісла відправили чин похоронний Пр. еп. Солецкій в сослуженю епископів-суфраганів Пузини і Ґлязера і инфулата Шедивія та численного священьства латиньского, а відтак Є. Е. митрополит Сембратович в сослуженю Преосв. Пелеша і Куїловского, капітули і около 80 священиків. О 2-ій годинї двигнув ся похід на кладовище на передмістю Добромильскім, де тїло покійного владики похоронено тимчасово в гробівци еп. Гиршлера. Над могилою промовив теплим словом від духовеньства дієцезального о. Дмоховскій. Великій здвиг народа (около 3000) був найлїпшим признанєм заслуг покійного владики.   