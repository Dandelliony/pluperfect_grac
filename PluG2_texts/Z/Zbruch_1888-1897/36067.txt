◦ ◦ ◦ ◦ ◦ ◦ ◦ ◦ ◦ ◦

Держати оружє дома не єсть противзаконним. Міністерство справ внутрішних знесло урядово відповідне розпорядженє намістництва і орекло, що обставина, єсли хтось держить оружє дома, але не носить єго публично, не оправдує зарядженої конфіскати сего оружья.
Спенсіонованє професорів львівского університету. Львівскій кореспондент N. fr. Presse пише: Велике враженє викликало ту нагле спенсіонованє трех професорів богословія в львівскім університетї, Делькевича, Вацки і Мазуркевича, котрі анї не дійшли ще приписаного законом віку, анї не дали до того причини чи то якою провиною чи занедбанєм обовязків. Міністерске розпорядженє найшло неожидано як згаданих професорів, так і академічний сенат, котрого не поспитано о гадку в тім взглядї. Звістно, що минувшого року спенсіоновано професора правничого видїлу, д-ра Зьрудловского на припорученє львівского архіепископа за брошури того професора виданої в Липску, котра викликала обуренє в духовних кругах.
Зниженє о половину цїни їзду признали урядникам державним дирекції отсих зелїзниць австрійских: Кароля Людвика, північно-західної, нїмецкої полуднево-західної, Відень-Ашпанґ, буштіградскої, ческої північної і ческої західної. Щоби користуватись зниженою цїною, вистають ті самі лєґітимації, яких уживають тепер державні урядники на державних залізницях.
Память знесеня панщини відсвяткована буде в четвер З (15) мая в Сяноцї торжественною литургією о 9 годинї рано, при участи хору артистів руско-народного театру, а вечером о годині 7½ представленєм оперети "Пан мандатор" Д. Млаки, котре закінчить "Хор косарів", слова И. Гушалевича, музика М. Вербицкого.
Огнї. В Устєчку, пов. залїщицкого, займив ся дня 15 (27) цвітня о 3-ій год. з полудня в хатї одного господаря огонь, котрий при сильній бури скоро розширив ся на сусїдні хати і майже в одній хвили знищив 8 господарям все майно, хати, стодоли і инші будинки. У одного погоріла тїльна корова. Всї погорільцї лишились без хлїба і даху. Огонь був так сильний, що могло пійти цїле село з димом. Лишь віддаленє на 30 сажнїв між хатами дало можність пригасити огонь. Огонь, здаєсь, був підложений, бо нїгде в хатї під той час не топлять в печах, зваривши полуденок з самого ранку.
Дрібні вісти. Черновецке товариство друкарів і складачів друкарских рішило устроїти фестин в честь 450-лїтних роковин винайденя штуки друкарскої. — Під скелею "Сокільске" в Прутї розбила ся дня 8 н. ст. мая дараба і три Гуцули з Підзахарича упали в воду. Одного з них убило дерево з розбитої дараби а вода викинула тїло аж по кількох днях на беріг. — Сими днями відбули ся заручини д-ра Кирила Дольницкого, лїкаря в Глинянах, з панною Марією Решетиловичівною, донькою пароха в Глинянах. — В Ню Йорку погоріла величезна фабрика машин до шитя Зінґера. В огни погоріло 50.000 машин, а шкоду обчислюють на два міліони зр. — Громада Ляхівцї, пов. жидачівского одержала від цїсаря 50 зр. підпомоги на реставрацію школи. — Оногди в ночи найдено на подвірю дому ч. 23 при улици Бляхарскій тамошного льокатора Іос. Ґрубера, був. купця 60-лїтного, жонатого, бездїтного і цїлком слїпого, з раною на голові і зломаною ногою. Показало ся, що Ґрубер упав з ґанку другого поверху, а що ґанок цїлком добрий, то догадують ся, що Ґрубер сам кинув ся в намірі самоубійства. 