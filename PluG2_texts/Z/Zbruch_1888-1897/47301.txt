◦ ◦ ◦ ◦ ◦ ◦ ◦ ◦ ◦ ◦

Видїл товариства "Львівскій Боян" уконституував ся вчера. Вибрані: В. Шухевич голова, д-р Ст. Федак заступник голови, А. Вахнянин діріґент, Евг. Барвіньска діріґентка, О. Венгринович секретар, О. з Бажаньских Озаркевичева касієрка, П. Хандерис бібліотекар; заступники видїлових М. Ганинчакова і Д. Сїчиньскій. — На тім засїданю рішено реґулямін для видїлу і членів а також і вилітоґрафувати статути та вислати поодиноким членам, щоби кождий на надзвичайних загальних зборах, маючих ся відбути 15 н. ст. лютого, міг докладно поинформуватись і ставити відповідні поправки та внесеня. Дальше рішено упросити всїх руских композиторів, щоби зводили ласкаво понадсилати свої твори до бібліотеки тов. "Львівскій Боян". Порішено відбувати проби кождого четверга о год. 6½ вечером. Ті Вп. панї і пани, котрі зводили вписатись на лісту підчас перших загальних зборів, уважають ся за членів.
В Лупкові — як нам з відтам доносять — віспа забирає богато жертв.
Самоубийство. Генрик Занібаль з Тїшина, урядник фабрики виробів арх. Альбрехта, застрілив ся вчера у Львові в помешканю під ч. 22 при ул. Коперніка.
На зелїзницях державних на шляху Стрий—Лавочне здержано рух поїздів на два днї задля снїгових заметей.
Процес о публичне насильство веде самбірска прокураторія против 14 селян з Нагуєвич, пов. самбірского і вчера зачав ся першій день головної розправи. Річ мала ся так: Спілка нафтяна, Федорович і Щепановскій, хотїли копати нафту в Нагуєвичах і згодила ся з селянами по 10 зр. від закопу, 5 прц. викопаної нафти і 11 прц. викопаного воску на 20 лїт. Селяне згодили ся, деякі підписали контракти, і деякі мали вже підписувати у нотаря, котрий приїхав дня 22 червня мин. року до Нагуєвич. Нараз селяне підмовлені мабуть жидами обступили хату, де був нотар і домагали ся доконче вицофаня контрактів, при чім грізьби дійшли до такої степени, що аж жандармерія мусїла интервенювати. Селяне сидїли два місяцї в слїдстві. Розправа потреває зо два днї, але що найважнїйше то се, що селяне не хотять виявити имена жидів, котрі их до того підбунтували.
Убійство в касарни. З Коломиї пишуть: В ночи з дня 1 н. ст. лютого с. р. привів собі до касарнї улан ири оборонї краєвій ч. 1 стаціонованій в Коломиї, Аронец, буковиньскій Румун, числячій 30 лїт, свою любовницю. Коли вахмайстер Зайонц, Мазур, переглядав касарню, побачив улана в спідници, тож і велїв забратись єму з касарнї. Аронец, і так вже лютий на вахмайстра попередно, прийшов другої ночи до комнати вахмайстра, котрий спав горілиць, приложив єму цївку карабінка під бороду і стрілив. Голова розторощилась так, що аж мозок вискочив і Зайонц анї не дрогнув. По тій операції замельдував ся Аронець "покорно" капітанови, "що вже заяця забив".
Дрібні вісти. Громада Олєксинці, пов. борщівского, одержала від цїсаря 100 зр. запомоги на будову школи. — Стан. Цїньскій скликав на день 20 лютого своїх виборцїв з більших посїлостей Станілавів-Бучач Товмач-Богородчани до ради повітової в Станіславові на справозданє посольске. 