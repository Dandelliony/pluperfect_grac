Товариство для виробу риз церковних в Самборі.

[Письмо з Самбора.]   Позаяк в Самборі мешкає стало значне число незаможних вдовиць і сиріт по священиках, то Русини тутешні розгадували вже від довшого часу над тим, як би улучшити стан их матеріяльний.   В тій цїли постановлено перед двома лїтами заснувати товариство для виробу одежі церковної, в котрім би знайшли користне занятє вдовицї і сироти. Однак з причин від тогдїшного комітету независимих відложено осущенє того пляну на пізнїйше.   Сими днями завязав ся в Самборі новий комітет, котрий підняв знов давну гадку заснованя такого товариства. Комітет має на цїли передовсїм дати вдовицям і сиротам можність хосенного зарібку, а коли товариство буде мати більші доходи, — чого на-певно можна сподївати ся, — то буде удїляти запомоги тим дївчатам, котрі би хотїли в більших містах вивчити ся добре кравецтва дамского, і стіпендії для дївчат, що учать ся в семинарії учительскій.   Давнїйшій комітет наміряв з доходів роздавати запомоги вдовицям і сиротам, тепер однак змінено сей плян, бо малі запомоги не усувають нїколи причини нужди, звичайно помагають дуже мало, а завсїгди упокорюють приймаючого запомогу, — коли тимчасом підпиранє працї і намаганє до осягненя самостійного становища принесе суспільности найбільшу користь.   Комітет увійшов в переговори з першорядними фірмами в Ліонї, у Відни та в Монахіюм і буде закуповувати лише матерії чисто-шовкові. А вироби свої буде товариство продавати не тілько в Галичинї та Буковинї, але і в Угорщинї.   Щоби товариство стануло від разу на певнім грунтї, потребує мати до розпорядимости більшій капітал. Комітет числить на патріотизм рускої публики, котра певно підопре таку красну цїль і численно приступить до того товариства. Після проєкту виносити буде один удїл 10 корон, а вписове 1 корону. Порука буде ограничена, бо кождий член ручить лише своїм удїлом і ще раз такою сумою, як удїл.   Перші загальні збори в цїли уконституованя товариства відбудуть ся при кінци мая, а комітет повідомить публику о тім в своїм часї через часописи.   В Самборі 12 н. ст. мая 1893.   Д-р Корнило Чайківскій   Дѣло   