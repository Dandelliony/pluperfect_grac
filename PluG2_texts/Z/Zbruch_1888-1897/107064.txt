◦ ◦ ◦ ◦ ◦ ◦ ◦ ◦ ◦ ◦

Відень 20 серпня. Через весь час царскої гостини войскові мають після розпорядженя цїсарского ходити в парадї.   Берно (на Мораві) 20 серпня. На вчерашних зборах передвиборчих злучили ся нїмецкі народовцї і антісеміти з лібералами до спільної акції виборчої против Чехів.   Рим 20 серпня. Цар має прибути до Риму з кінцем жовтня. Вінчанє князя Неаполю з чорногорскою княжною відбуде ся аж після повороту полонників з Африки, имовірно в падолистї. — Бавить тут Леонтьєв. Він каже, що Менелік жде италійского ґенерала, щоби з ним уложити мир; від того залежить визволенє полонників. Менелік має бути готов увійти з Италією в союз торговельний на основі границь, установлених в Учальскім договорі. Italie доносить, що вже постановлено вислати до Менеліка ґенерала для переговорів.   Цетинія 20 серпня. Чорногорскій князь надїлив судженого своєї дочки великою лентою ордеру Данила і домашним ордером св. Петра.   Дѣло 