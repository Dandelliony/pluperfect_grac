◦ ◦ ◦ ◦ ◦ ◦ ◦ ◦ ◦ ◦

Нова рада міста Львова збере ся завтра с. є. в четвер для веріфікації свого вибору, реферата в сїй справі предложить д-р Бик. Комісія веріфікаційна признала протест внесений проф. Єґерманом за безосновний у всїх точках. Вибір презідента і віцепрезідента відбуде ся на другу середу т. є. дня 10 н. ст. мая.
Фіскалізм. У Львові при ул. Курковій єсть заведенє для невилїчимо недужих, удержуване з добровільних жертв. Се заведенє боре ся заєдно з недоборами, так що нр. минувшого року виносив він 278 зр. Мимо того наложили власти скарбові на згадане заведенє податок в висотї 20 зр. а то від контракту, заключеного з видїлом краєвим в справі передаваня заведеню реконвалєсцентів з головного шпиталю.
Огнї. В недїлю дня 30 н. ст. цвітня повстав в Поршнї, львівского повіта, огонь. Підпалив з пустоти 5-лїтний хлопець, син війта. Згоріло 3 господарства. Війтову дочку 3-лїтну дївчину виратував тамошний управитель школи п. О. Витошиньскій. Шкода необезпечена виносить кількасот зр. Брак води дуже давав ся відчувати при ратунку, бо в цїлім селї єсть ледве кілька кирниць.
В справі підкупства судьїв присяжних, що брали участь недавно в одній з судових розправ в Коломиї, веде ся слїдство енерґічне. Дня 27 н. ст цвітня привезено до коломийского арешту Іосля Ґлясберґа з Кут, котрий має бути сильно скомпромітований в згаданій справі.
Митові дефравдації. Суд повітовий для скарбових доходів в Кракові відбув в суботу дня 29 н. ст. цвітня засїданє, щоби розглянути жалоби против арештованя, внесені купцями, обжалованими о митові дефравдації. Суд відкинув всї ті жалоби і арештованим остає ся ще рекурс до краєвої дирекції скарбу у Львові. Слїдча комісія виїхала в справі згаданих дефравдацій до Пруссії.
На обох горішних Черемошах — як пишуть з Вижницї на Буковинї — пустили леди аж 28 н. ст. цвітня. Такої пізної весни не памятають ще в сих сторонах. Очевидно клімат змінив ся в наслїдок витинаня лїсів.
Процес о обманьство відбуває ся тепер перед львівским судом присяжних против Франца Вояковского, 44-лїтного лїсничого зі Скваряви старої в повітї жовківскім. Акт обжалованя обіймав і співобжалованого п. Едварда Сухецкого властителя Скваряви, але висшій суд краєвий знїс єго з причин формальних. Франц Вояковскій мав після акту обжалованя уложити три фальшиві викази урядові на доставлений з лїсів двірских матеріял деревний, котрий будь-то побрала громада Скварява. Закон дороговий з 1886 року дає обшарам двірским право побирати заплату за матеріял деревний, доставлений громадї на удержанє доріг і мостів, о скілько вартість сего матеріялу перевисшає 5% додатків до податків. Отже Вояковскій виготовив такі три викази на доставлене дерево і то на суму 187 зр. 45 кр. та предложив ті викази жовківскому видїлови повітовому, видуривши наперед від війта Ивана Мариняка підпис і печатку громадску на тих документах. Позаяк каса повітова виплатила згадану квоту то Вояковскій допустив ся обманьства на шкоду громади Скваряви Старої. Вояковского боронить адвокат д-р Дулемба. Розправа покінчить ся имовірно нинї.
Цїнний останок штуки відкрито в кіївскім соборі св. Софії. На однім з стовпів луку при престолї найдено фрески з часів великого кн. кіївского Ярослава Мудрого. Митрополит кіївскій і ґенерал-ґубернатор перші оглядали відкриті фрески.
Дрібні вісти. У Відни помер славно-звістний лярінкольоґ проф. Шніцлєр. — В Загребі помер Радослав Лопушич, один з виднїйших хорватских исторіоґрафів, в 58-ім роцї житя. — В Товстолузї коло Тернополя помер в недїлю дня 30 н. ст. цвітня Игнатій Мохнацкій, властитель більшої посїлости і бувшій посол соймовий в 77-ім роцї житя. 