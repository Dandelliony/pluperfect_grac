◦ ◦ ◦ ◦ ◦ ◦ ◦ ◦ ◦ ◦

Товариство руских ремісників "Зоря" в Коломиї устроює в суботу дня 12 н. ст. грудня с. р. вечерницї "Андрея", на котрі має честь запросити Р. Т. Публику так місцеву як і замісцеву. — Дня 19 н. ст. грудня с. р. відограна буде комедія д-ра Ив. Франка "Учитель". Блищі поясненя подадуть афіши.   В Товаристві взаїмних обезпечень "Днїстер" заключено в листопадї с. р. 2.436 важних обезпечень на суму 1.591.671 зр. обезпеченої вартости з премією 12.336 зр. 04 кр., єсть отже разом від сїчня до кінця листопада с. р. 37.792 поліс на суму 20.276.309 зр. з премією 175.148 зр. 49 кр. В першім роцї адміністраційнім було в протягу тих самих 11 місяцїв 11.591 поліс на суму 7.691.327 зр. обезпеченої вартости з премією 60.192 зр. 01 кр., отже показує ся в біжучім роцї майже в троє більше обезпечень і премії. Шкід прибуло в листопадї 33 случаїв, отже разом було сего року до кінця листопада 427 шкід, з котрих 420 до кінця листопада виплачено, 5 відшкодовань [на суму 1.252.68 зр.] на разї з причин правних здержано, а 2 шкоди суть в ліквідації. Сума всїх тих шкід разом з коштами ліквідації виносить [по відтрученю части реасекурованої] на власний рахунок квоту 58.213 зр. 22 кр. — Фонд резервовий збільшив ся до суми 53.449 зр. 98 кр.   Львівскій маґістрат оповіщує, що львівскі пятничні торги худобою і кіньми, припадаючі на днї грудня 25 с.  р. і 1 сїчня 1897 р. відбудуть ся по причинї свят о день скорше т.  є. в днях 24-го і 31-го грудня с.  р. По тій самій причинї і торг худобою, припадаючій на середу 6-го сїчня 1897 р. відбуде ся дня 5-го сїчня.   Упадок звіринного царства. Менажерія стрийского парку у Львові, що мала бути завязком будучого зоольоґічного огороду, розлїзла ся по світї. Медвідь перейшов на власність Еміненції кардинала Сембратовича і буде вже бурмотїти в парку палати св. Юра; вовка мають забрати на Високій замок, де він обійме посаду сторожа при домі тамошного огородника. Пугач серед тої анархії спас ся перед полоном утечею; з лиса в неволи тілько тїнь ще осталась, а серну пси заїли.   В Тернополи і в околици Тернополя появляють ся від довшого часу фальшиві 10-ґульденові банкноти. Власти зарядили вже енерґічне слїдство в цїли викритя, хто і з-відки спровадив их до Тернополя.   Тернопільскій суд присяжних засудив на кару смерти через повішенє 25-лїтного селянина Онуфрія Печенюка за убійство свого хрестного батька Чолгана в Жежаві, залїщицкого повіта. Процес родини Лівчиців, обжалованої о убійство, скінчив ся дня 5-го с. м. Судьї присяжні засудили Герша Лінчипа на 15 лїт а Ляйбіша на 8 лїт тяжкої вязницї. Их родичів увільнено.   Польска анархічна часопись. Давид Мавикій Еґеp що втїк був зі Львова перед карою 5-місячної вязницї за зневаженє реліґії, почав тепер видавати в Лондонї часопись п. з. "Świt, organ polskich anarchistów". Перше число тої часописи вже вийшло.   Почтова статистика. В жовтни с. р. надано у Львові 1,737.500 почтових посилок, а прийшло в тім місяци до Львова 1.068.222 посилок.   Дрібні вісти. Оногди отроїв ся карболем львівскій пожарний слуга Петро Яворскій. — В Бруховичах має повстати заходом деяких краєвих промисловцїв фабрика перкалїв. — Нинї розпочав ся перед судом присяжних у Львові процес редактора "Monitora" Е.Т. Брайтера.   Дѣло 