Вчерашне представленє аматорске "Зорі"

вінчалось повним успіхом — моральним. Члени товариства "Зорі" дали новий доказ, що вміють переводити консеквентно заложену цїль та що не дадуть ся зразити в своїй роботї нїякими противностями. Гадка: давати представленя аматорскі а тим самим кріпити любов до свого рідного — не загинула марно, як то звичайно у нас Русинів дїєсь з найбільшими і найсимпатичнїйшими проєктами, лиш противно що-раз більше набирає сили і розвиваєсь. По перших несмілих пробах сягають аматори-артисти до чим раз труднїйших творів драматичних і вивязують ся з них вповнї удачно на що-раз більшу свою славу. Комічна оперета Данила Млаки "Пан Мандатор" зачисляєсь до таких штук, котрі може утримати на сценї лиш добра гра акторів — а прецї вчерашне представленє аматорске "Пана мандатора" мусїло вдоволити публику, бо аматори заступили вповнї гру рутинованих акторів. Кождий з вчерашних аматорів старав ся піддати свою ролю як найлїпше, бо знав що рівняє свої сили з акторами. Не будемо тут розводитись подрібно над грою поодиноких аматорів, лиш зазначимо коротко, що ролї мужескі випали лїпше анїж ролї жіночі, але і в тім певно заслуга лиш більшої вправи. Вкінци годї поминути, що досить трудні співи, чи то сольові чи громадні випали добре і свідчили о совістній праци не лиш самих аматорів але і режисерії.   Однак не можна поминути тої обставини, що вчерашне представленє не вінчалось успіхом матеріяльним і тов. "Зоря" мусить причинитись своїми фондами до покритя коштів. Крісла світили пустками а в касї був дефіцит. З "симпатичною" Зорею львівска "интеліґенція" руска чомусь вчера не симпатизовала. А лиш треба було щирої волї і охоти, щоби запомочи касу "Зорі" пару лептами. Чи та абстиненція мала би свідчити о "моральнім" постї? Але на ті досить тяжкі закиди найшлись би деякі оправданя як: польскі свята великодні, кінець місяця, виїзд многих Русинів на ферії і т. п. Длятого тов. "Зоря" дуже добре зробить, єсли ще раз повторять виставу "Мандатора", а то як за-для того, щоби труд положений при вивченго сеї досить тяжкої штуки не проминув безслїдно і без ефекту, так знов з другої сторони, щоби по ухиленю наведених висше хиб формальним пересвідчитись наглядно о симпатії львівских Русинів для "Зорі". Нам здає ся, що "Зоря" послухавши нашої ради віднесе повний успіх під кождим взглядом.   Дѣло 