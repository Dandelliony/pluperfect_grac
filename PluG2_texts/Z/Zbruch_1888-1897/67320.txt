◦ ◦ ◦ ◦ ◦ ◦ ◦ ◦ ◦ ◦

Коло другої міскої церкви у Львові при "Народнім Домі" ведуть ся роботи дальше не лиш з внїшної сторони фронтової части, але також і в серединї церкви, де виправляють ся тепер церковні зводи і переводить ся реконструкція головного ґзимсу. На покритє головної банї церковної замовив вже управляючій совіт "Народного Дому" мідяну бляху. До осени с. р. має бути фронтова часть церкви укінчена і увільнена від руштовань.
Королем курковим у Львові на сей рік признано п. Фердинанда Горальского. Уряд маршалків будуть повнити пп. Макан і М. Михальскій. Торжественний похід короля куркового на стрільницю відбуде ся в свято Божого Тіла.
Священики деканата любачівского на соборчику дня 10 червня с. р. в Липівци зобовязали ся солідарно словом чести, що в переписках зі всїми властями уживати будуть від тепер тілько язика руского. Також зложили на видатки перенесеня мощей незабутного епископа I. Снїгурского из старого на нове кладовище перемиске по 1 зр. оо. Ал. Сембратович, Гр. Пірожиньскій, Т. Яблоновскій, М. Кокуревич, Т. Скобельскій, I. Данилів, Т. Гарасовскій, I. Отто, Ил. Гриневецкій, І. Яцїв, І. Должицкій, Г. Жук, I. Кипріян, І. Рейнерович, С. Метеля і М. Маляркевич — разом 16 зр.
Духовеньство устрицкого деканата, зібране дня 8 н. ст. червня на соборчику деканальнім в Берегах долїшних, обовязало ся словом чести переписуватись з усїми властями лише руским язиком.
Огнї. Послїдними днями погоріло в Балници, повіта лїського, кілька загород селяньских. Шкода виносить 3100 зр. і була неубезпечена. — В Которинах, повіта жидачівского, згоріли чотири обійстя, шкода 2200 зр. неубезпечена. — В Берегах, в повітї самбірскім, знищив огонь 8 домів, шкода 2324 зр. була на 1850 зр. убезпечена. — Вчера в ночи повстав огонь в Чорткові, в склепі Бренгольца, положенім коло староства. Згоріла часть будинку, де містило ся староство. Всї акти виратовані. — В Старгородї, повіта сокальского, повстав дня 11 н. ст. червня огонь в стодолї Василя Гитлярского і при сильнім вітрі знищив в двох годинах чотири загороди. Шкода в більшой части убезпечена виносить 5000 зр. — Дня 2 н. ст. червня вибух огонь в Губичах, добромильского повіта. Згоріли 4 селяньскі загороди. Шкода виносить около 3000 зр. і була лише убезпечена на 700 зр. Причиною огня була неосторожність.
Грім убив двох селян з Коростенка, котрі підчас бурі сховали ся до шопи в поли. Третій товариш убитих так поражений, що утратив мову.
Зміна власности. Маєтність Зарудечко, в повітї збаражскім, купив від ґр. Александри Дїдушицкої п. Щастний Незабитовскій з Черемхова.
Найдені гроші. В селї Улицко Середкевич в повітї равскім найшов хлопець, пасучій худобу в лїсї горнець, в котрім було 340 штук старих монет срібних і кільканацять золотих. Написи на грошах добре заховані а гроші походять з польских часів.
Самоубійства. Вчера о годинї 7-ій рано найшли робітники заняті при будові каменицї при улици Коперника у Львові, чоловіка висячого на поперечнім бальку альтани. Був се 46 лїтний Яков Герчук, зарібник, жонатий. Причина самоубійства незвістна, тим більше, що матеріяльні відносини помершого були досить користні. — В касарни 95 полку піх. при площа Францишканьскій у Львові застрілив ся дня 13 н. ст. червня вояк Володислав Михалевич. — В Коломиї застрілив ся дня 12 н. ст. червня купець Касиль Ляден, торгуючій від кількадесятьох лїт порохом і оружієм. Ляден числив 69 лїт, а застрілив ся з причини браку відбуту.
Дрібні вісти. Цїсар дарував громадї Плїсняни, в повітї золочівскім, на будову школи 100 зр. — Нову стацію телєґрафічну отворено в Рудниках в повітї снятиньскім. — Староство коломийске засуспендовало війта з Трофанівки Ивана Верстюка за різні надужитя в урядованю. — О. митрат Сїнгалевич виїздить сими днями на кілька тиждневий відпочинок до своєї родини. 