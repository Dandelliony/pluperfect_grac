Про читальнї рускі.

Що читальнї рускі не дізнають з сторони галицкихъ правительственних властей підпори, на котру властиво заслугували-би, але в додатку ще дізнають всяких перешкод в своїм розвою, — то рїч не від нинї нам звістна. Пригадуємо, що перед кількома роками в тім дїлї удавалася депутація від товариства "Народної Ради" до бувшого намістника о. Залеского з жалобою на секатури руских читалень з сторони підвластних єму органів, і п. Залескій обіцяв був тогди не спинювати розвою читалень, признавши, що читальнї ті мають благородну мисію серед нашого народу. І справді, через якійсь час уже рїдше було чувати про секатури читалень.
Нинї — в новій нїби-то ерї — знов вертаються для руских читалень ті часи, що то спонукали були "Народну Раду" вислати депутацію до намістника.
З різних повітів одержуємо донесеня, що ц. к. староства виступають супротив читалень не так, як приписує закон о товариствах, а зі всего их поступованя видко, що они читальнї рускі уважають чимсь шкідним, якимсь нечистим дїлом...
На доказ того, що кажемо, наведемо факти. В Залужу під Рогатином члени основателї читальнї подали до ц. к. намістництва статут з просьбою о затвердженє. По якімсь часї намістництво прислало статут на руки ц. к. староства в Рогатинї. Староста п. Райхельт — замість переслати статут основателям читальнї — взиває війта з Залужа і наказує єму, щоби сейчас в короткій дорозї приставив до староства всїх одинацять основателів читальнї, що підписали статут...
Всї одинацять основателї являються в старостві, а староста п. Райхельт поручає комисареви Мільнерови перевести з ними розправу. І як же відбуваєся тая розправа? Ото комисар Мільнер насамперед починає відраджувати селянам основуванє читальнї, а коли се не помагає, приступає до протоколу. І завдає ось такі питаня: Чи ви основуєте читальню? — Кілько вас єї основує? — Хто вам казав основувати єї? Може намовляв вас до того священик? може учитель? — З-відки ви взяли статути? Хто вам спровадив их? Хто вас поучив, як і куди статути висилати? — Чи ви підписали статути? і т. д. Коли селяне-основателї на послїдне питанє відповіли, що они статут підписали, п. комисар почав кождому з одинацятьох подавати перо і кождий мусїв підписатися на куснику паперу. По тій сценї комисар п. Мільнер здав справу старостї п. Райхельтови і відправив основателїв до дому.
Питаємо: на якій законній основі все то дїєся? Тож то і єсть, що законної основи ціле то поступованє абсолютно не має — єсть се, просто сказавши, самоволя.
Та й не тілько в однім старостві рогатиньскім практикуються такі индаґації основателїв читалень руских. Довідуємося, що і в калускім повітї дїються подібні рїчи. І там ц. к. староство взивало остатними часами читальників — н. пр. з Підгорок, из Завадки — на подібні допити, в з Завадки осьмеро людей мусїло більше як дві милї ити до ц. в. староства в Калуши, щоби там відповідати на такі запитаня, як: Хто вам порадив оснувати читальню?...
Звертаємо увагу ваших послів соймових на таке поступованє правительственних властей супротив руских читалень і думаємо, що ся справа заслугує на то, щоби єї в одвітній формі піднести в соймі. 