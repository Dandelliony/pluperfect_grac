◦ ◦ ◦ ◦ ◦ ◦ ◦ ◦ ◦ ◦

В палатї митрополичій відбуває ся нинї довірочна конференція третьої ґрупи деканів, візваних Є. Е. митрополитом. На порядку дневнім стоїть наперед справа обходу ювілею унії, а потім инші справи, очевидно також справа виборів до сойму.   Стіпендії имени Каролини Глинецкої надало ц. к. намістництво на припорученє института Ставропигійского по 105 зр. річно почавши від року шкільного 1894/95 Иванови Лотоцкому з І. року прав, і Евст. Юрчиньскому з II. року прав в львівскім університетї.   Иструктор молочарства для Галичини буде приймати у Львові в соймовім будинку в середу 8 н. ст. мая від 11 до 1 години. При тій нагодї можна оглянути найбільше уживані прилади молочничі.   Сторонництво польскої молодежи т. назв. "омладини" почало з днем 1-го мая видавати двотиждневу часопись "Swoboda". [Давнїйше орґаном тої молодежи була часопись "Zycie".] Т. зв. "омладина" польска симпатизує з демократичним товариством у Львові і сполучує в своїй проґрамі радикалізм соціяльний з завзятим патріотизмом польским.   Про гостину россійских офіцирів у офіцирів австрійских в Бродах пише Gazeta brodzka, що гостина россійских офіцирів з дня 20 цвітня була лише віддякою за пишне угощенє австрійских офіцирів перед двома місяцями в Радивилові. До Бродів прибуло 20-ого цвітня о 3 годинї з полудня 52 офіцирів россійских, переважно козацких з своїм полковником і офіцири пограничної сторожи з бриґадієром. Наші офіцири дожидали их на граници [так само, як попереду россійскі наших] і супровели их до касарнї кавалєрії пристроєної в хоругви австрійскі і краєві. По малій перекусцї наступив попис кінної їзди наших уланів. О годинї 4-ій засїло около 80 офіцирів до обіду в красно прибраній сали при музицї 80 полку піхоти, умисно спровадженій зі Львова. Офіціяльний тоаст внїс полковник від уланів Найгавзер в честь царя, а в відповідь полковник козаків Ейвасов в честь цїсаря. По пирі около 7 години россійскі офіцири відїхали до Радзивилова.   Справа "чудесної самообнови образа" у Львові вже прояснена. Показало ся, що син возьного Бенека, 18-лїтний самоук маляр — як нїкого не було в хатї, підмалював образ, а мати вдививши ся в образ підчас вечерної молитви, помітила сю віднову і так тим заняла ся, що здалось їй, нїби образ відновлюєсь чудесно.   Справний злодїй той Михайло Дуда, що добувши ся в Зимній Водї коло Львова до возівнї, не лише забрав кожух і чоботи але в додатку взяв з собою і сторожа-пса, припятого коло дверей возівнї!   Лїк на рака. Академія наукова в Парижи подає відомість про добрі успіхи в лїченю рака, а за лїкарство уживає ся сировицї крови з псів або ослів.   Дрібні вісти. У Львові помер в 15 роцї житя Володимир Рубаха, ученик III кляси рускої ґімназії, сирота по народнім учителю.   Дѣло 