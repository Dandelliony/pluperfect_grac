Найпильнїйші потреби Русинів.

У Львові дня 10 н. ст. жовтня 1891.
В день відкритя другої сесії теперішної ради державної піднесли ми з натиском яко задачу наших послів в сїй сесії ради державної потребу сконстатованя: чи правительство на серіо думає о заспокоєню бодай найпильнїших потреб Русинів для их національного поступу та розвою і о змінї політичної системи супротив Русинів — навіть при евентуальній опозиції Поляків. Сконстатованє того єсть конечне, щоб і суспільність руска в краю і заступники єї як в радї державній так і в соймі знали, на яке поставитись становище і як поступати.
За найпильнїйші потреби Русинів ми беремо нинї те, що рускій клюб ради державної в попередній сесії узнав за відповідне в имени руского народу поставити в палатї на першій почин яко жаданя звернені до правительства. Жаданя се були дуже умірені, такі, що і правительство може их сповнити, єсли тілько має добру волю, і друга народність в краю, Поляки, не може бачити в них нїякого укороченя своїх прав і своїх здобутків. Бо розгляньмо ся лишень: чого зажадав клюб рускій устами своїх речників.
В шкільництві: основаня катедри рускої исторії на видїлї фільософічнім і катедри для цивільної процедури а також обсади вже истнуючих катедр руских на видїлї правничім в львівскім університетї, — одної нової ґімназії рускої у всхідній Галичинї, руских паралельних кляс при нїмецкій ґімназії в Чернівцях і кляси приготовляючої при руских паралельках ґімназії в Перемишли, — бодай одної нової мужескої семинарії учительскої з характером руским, більше-клясових руских шкіл вправ при семінаріях в Станіславові і Тернополи та окремої жіночої рускої школи вправ для женьскої семинарії у Львові, — покликаня на висшу посаду до міністерства просвіти Русина обізнаного з потребами руского народу, — а в судівництві: покликаня такого-ж Русина на висшу посаду в міністерстві судівництва. Отсе ті жаданя чого-небудь нового, бо инші жаданя руского клюбу, як н. пр. щоби вповнї переведено утраквизм і основнїйше ученє руского язика в семінаріях учительских, щоби посади шкільних инспекторів окружних обсаджувано людьми добре володїючими язиком руским, — щоби по судах списувано протоколи з Русинами по руски і т. п. — все те повинно вже й нинї дїятись на основі истнуючих приписів законних. Отже, навівши ті жаданя, питаємо; чи єсть в них що-небудь такого, чого би правительство при добрій воли не могло як найскорше сповнити, і против чого Поляки могла би мати підставу виступити? Ми не бачимо нїчого.
Отже посли наші в сїй сесії мусять — що так скажемо — припирати правительство до стїни і домагатись рішучого заявленя: чи має добру волю і енерґію скромні жаданя Русинів, одні через парлямент а другі в дорозї адміністративній, сповнити? Посли наші мусять з цїлою енерґією настати на се, щоби вже буджет, маючій ухвалити ся на рік 1892; своїми позиціями міг засвідчити, що правительство справдї на серіо думає постепенно усувати тяжке покривдженє Русинів, певно що найтяжше межи всїми народами Долитавщини.
Що-до зміни політичної системи примінюваної до Русинів — о тім треба-би говорити ширше, але поки-що ми нинї тілько загально скажемо, що наші посли в радї державній мусять ще з більшим натиском, нїж минувшої сесії домагати ся від правительства, щоби оно — по мисли заявленя свого заступника в соймі перед роком — справдї почало трактувати Русинів так, як трактує і другій, числом і услугами для держави не більшій від Русинів нарід. 