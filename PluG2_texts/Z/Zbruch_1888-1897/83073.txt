◦ ◦ ◦ ◦ ◦ ◦ ◦ ◦ ◦ ◦

Дирекція товариства обезпечень "Днїстер" оповіщує: Від часу послїдного оповіщеня, т. є. від дня 11 н. ст. серпня до дня 10 вересня 1893 прибуло в товаристві взаїмних обезпечень "Днїстер" нових поліс 1680 в вартостію обезпеченою в сумі 1,104.455 зр. в. а. Отже разом з попередними обезпечено в товаристві "Днїстер" по день 10 вересня 1893 включно недвижимости і движимости в загальній сумі 6,297.035 зр. в. а. в 8729 полісах. Всїх зголошених до того часу шкід було 33, і всї або уже виплачені, або власне ліквідують ся. Квота всїх виплачених і зголошених шкід виносить 14% від узисканої до того часу премії.   Розправа судова. Найвисшій трибунал у Відни займав ся дня 11 н. ст. вересня такою справою: Учитель народний, Ив. Собольскій, був обжалований в краєвім судї львівскім о намірену крадїж дичини і о проступок против безпечности житя, бо убив на поли замість сернюка приятеля свого Ивана Петрова. За намірену крадїж дичини обжаловано Собольского длятого, що вийшов на поле з наміром убити сернюка. За оба ті проступки засудив Собольского суд львівскій на 2 місяцї арешту. Засуджений внїс жалобу неважности, над котрою радив найвисшій трибунал під проводом совітника двора Кохановского. Оборонець д-р Герцберґ-Френкель відпирав засуд за намірену крадїж дичини, чого обжалований не допустив ся. Так само нема вини в убійстві Петрова, бо він перебрав ся в сернячу шкіру, сховав ся в корчі і удавав голос сернюка, так що Собольскій міг гадати, що в корчах сидить дїйстно сернюк. Отже убитий сам завинив в згаданій справі. Заступниць ґенерального прокуратора, Зіґлєр, доказував, що намірена крадїж дичини истнує навіть тогдї, хоч би не було предмету крадежи, т. є звірини, бо досить вже, єсли хто в тім намірі удає ся в чужій ревір. — Трибунал не прихилив ся до поглядів оборонця і відкинув жалобу неважности.   Також шпігун. Gazeta Przemyska пише: При поїздї поспішним, котрий прибув з Кракова дня 14 вересня о годинї 1½ з полудня, задержала поліція молодого мужчину в хвили, коли з ваґона відфотоґрафовував при помочи кишеневого приладу фотоґрафічного перемискій дворець. Арештований подає, що називав ся Едґар В. Мікс і єсть инжинєром елєктро-технічного товариства француского. В интересах того товариства їхав з Парижа до Одеси а заинтриґований типами наших жидів на двірци перемискім хотїв их увіковічнити. Сему толкованю не повірила власть і віддала Мікса судови, яко підозріного о шпігуньство.   Пропала з дому. Сїмнацять-лїтна дочка А. Лянґнер властительки реальности при улици Рускій в Чернівцях, вийшла з дому ще 8-ого с. м. і не вернула до нинїшного дня.   Дрібні вісти. Намістник ґр. Бадені повернув вчера в ночи до Львова.   Дѣло 