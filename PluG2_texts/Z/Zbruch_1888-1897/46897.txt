Віча повітові.

З Самбірского повіту пишуть нам:
"Дїлимо ся з Вами вістію, що уряджуємо дня 5 н. ст. лютого віче в Самборі.
"Відозву і проґраму віча надішлемо Вам незабавом до оголошена в "Дѣлї".
З Жидачівского повіту пишуть нам:
"Самі міщане і селяне з окрестности Роздолу узвали за річ потрібну скликати віче і в тій цїли завязали вже і комітет провізоричний, котрий має починити потрібні до того приготованя. Єсть надїя, що віче зможе відбути ся в половинї лютого с. р."
О окружнім вічу в Коломиї, котре — як ми вже вчера коротко подали — скликують на день 2 н. ст. лютого пп. д-р С. Данилович і Ил. Гарасимович, довідуємо ся де-що близшого з слїдуючої розісланої обома тими панами відозви:
Дня 16 грудня 1890 відбули ся в Коломиї довірочні збори, на котрих було 40 селян і виднійших патріотів руских з повітів коломийского, снятиньского і косівского. Ті збори яко комітет вічевий поручили нам підписаним скликати народне окружне віче в ціли нарадженя ся над потребами стану селяньского і над надходячими виборами до ради державноі.
С порученя отже тих зборів скликуємо народне окружне віче до Коломиі на день 2 лат. лютого 1891 (в понеділок). Віче тоє відбуде ся в великій сали готелю англійского з слідуючим порядком нарад: 1) Нарада над тим, як уладити спільно торговельні і промислові справи; 2) нарада над тим, чого мают селяне через свойіх послів у раді державній домагати ся; 3) нарада над тим, як мают ся селяне нашого округа виборчого приготовити до надходячих виборів до ради державної; 4) нарада над тим чого селяне мают жадати від свойіх послів соймових. Початок віча точно о годині 10 рано.
На тоє віче запрошуємо вас всіх селян с повітів коломийского, снятиньского і косівского і прихильників селяньского добра, також просимо Вас, щобисте запросили і привели ваших знакомих і сусідів. Маємо надію що всі дбаючі о добро своє селяне і всі, що поліпшеня долі селяньскоі бажают, прийдут на се віче, щоби показати, що наші селяне знают над своєю долею розумно порадити ся і потрафлят за свою справу постояти. Розумом і єдностею до спільного добра.
Коломия в день руского нового року 1891.
За комітет: Д-р Северин Данилович, Іляріон Гарасимович. 