◦ ◦ ◦ ◦ ◦ ◦ ◦ ◦ ◦ ◦

Впреосв. митрополит вертає нинї вечером до Львова з канонічної візитації роздільского деканата. В часї своєї візитації був витаний Впреосв. митрополит всюди на кождім кроцї духовеньством, всїми властями і численним народом дуже сердечно і горячо. Вчера, в понедїлок, закінчив Впреосв. митрополит свою візитацію соборчиком у Воли великій, підчас котрого Впреосв. піднїс, що завсїгди непохитно придержує ся проґрами проголошеної в соймі та що і священьство повинно придержуватись єї все і всюди.   Испит зрілости в ґімназії в Яслї відбув ся від 16 до 24 н. ст. червня під проводом краєвого инспектора д-ра Людом. Ґермана. До испиту зголосило ся загалом 58 учеників, з того 7 екстерністів. Свідоцтво зрілости з відзначенєм одержало 7, зрілими признано 37, а 5 позволено поправити один предмет по феріях. Незрілими признано 11, а то 4 на рік, 2 без означеного речинця, а 5 відступило від испиту. З Русинів здали испит: Брон. Сїнкевич з відзначенєм, Евг. Сїнкевич, а Лев Саламон одержав поправку з фізики.   Прилюдний конкурс учеників консерваторії галицкого Товариства музичного відбув ся в суботу (24 червня) о годинї 5-ій з полудня в сали товариства. Для осудженя успіхів учеників засїла комісія, вибрана из знатоків музики, членів видїлу і професорів консерваторії, в числї до 20. До конкурсу були допущені ученики лиш двох найвисших (т. є. 6, 7 або 8) років науки, котрі при річнім испитї одержали поступ відзначаючій. Товариство роздає троякі нагороди, именно: письма похвальні, бронзові і срібні медалї. Дві послїдні нагороди можуть одержати лиш абітурієнти консерваторії, письма похвальні і ученики передпослїдного року. Ученики пописувались в грі на клярнетї, скрипках та фортепянї в декламації та співі сольовім. Письма похвальні одержали: Ґімпель (клярнет), п-на Дачківска і п. Фінкельштайн (скрипки); п-ни Сведровска і Зєнковска (фортепян); п-на Конопницка (за деклямацію); Краль (сольо басове); Ґурскій (барітон) і п-на Цедеківна (сопран). Медаль бронзовий одержала: п-на Пюркевичівна (за гру фортепянову), а медаль срібний: п-на Сал. Крушельницка і п. Ник. Левицкій (тенор). Обставина, що на 13 конкуруючих учеників найвисші нагороди припали нашим землякам, повинна заохотити численних "співолюбивих" Русинів і Русинок до образуваня себе на поли співу сольового і взагалї музики. Професором співу сольового єсть п. В. Висоцкій. Услівя дуже приступні. Додамо до того, що переповнена слухачами саля Товариства нагородила найріснїйшими оплесками п-ну Крушельницку та Пюркевичівну і пп. Левицкого та Ґурского. Межи членами комісії знатоків бачили ми проф. Н. Вахнянина.   Дѣло   