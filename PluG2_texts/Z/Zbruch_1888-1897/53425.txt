◦ ◦ ◦ ◦ ◦ ◦ ◦ ◦ ◦ ◦

Грім ударив 23 н. ст. червня в Саранчуках повіта бережаньского в хату Степана Рабика. В одній хвили стали всї будинки Рабика і єго сусїда Кузія в огни і погоріли. Неубезпечена шкода виносить 2000 зр.
Успіх товариства торговельного як на Галичину незвичайний. На конференції дня 29 червня сконстатовано, що зголошеня на акції вже тепер перевисшають первістно постановлену суму 500 тисячів зр. В конференції тій, скликаній за иніціятивою банку краєвого і банку кредитового, взяли участь заступник маршалка краєвого Хамец, член видїлу краєвого Романович і кілька дуже знатних осіб з світа фінансового, адвокатского і горожаньского. Запала ухвала поробити безпроволочно кроки о зисканє концесії на заложенє товариства та введенє єї в житє.
Зміна територіяльна. Цїсар санкціонував проєкт закона ухваленого соймом галицким що-до вилученя присїлка Рати из звязи громади Рави і утвореня з него самостійної громади.
Самоубійства в війску. Нїмецкі дневники подають викази статистичні о самоубійствах в нїмецкім війску. З тих виказів виходить, що за час від 1884—1888 р. було лиш в двох корпусах нїмецких 12. (саксоньскім) і 13 (віртемберґскім) аж 949 самоубійств. Всї ті случаї урядово стверджені. В пруских корпусах припадає найбільше случаїв самоубійств вояків на корпус 5. (познаньскій) і корпус 3. берлиньскій. Найменше самоубійств було в корпусї 7. (вестфальскім). Майже всї вояки-самоубійники відобрали собі житє вистрілом з власного карабіну.
Львівска Дирекція зелїзниць державних повідомляє, що від 1 н. ст. липня до 31 н. ст. серпня включно, переходять поїзди без пересїданя з Ряшева через Ясло і Новий Санч до Орлова і назад. Поїзди сі мають в Ряшеві безпосереднє полученє з відповідними поїздами зелїзницї Кароля Людвика а именно: з поїздом ч. 26, відїздячим зі Львова о годинї 6 мін. 16 по полудни і поїздом 15, приїздячим до Львова о годинї 8 мін. 12 рано (після годинника львівского).
Надзвичайний загальний збір львівских челядників переплетничих відбув ся 29 н. ст. червня. На зборах явило ся 30 участників між тими три майстри, пп. Спожарскій, Федуньо, і Старецкій. Найважнїйшою справою цїлого збору були наради над сумним матеріяльним положенєм челядників переплетничих, котрі зарабляють тижднево по 6—7 зр. що зовсїм не вистає на удержанє родини. Челядник Стрілецкій поставив внесенє, щоби вислати до майстрів меморіял з жаданєм 10-годинного робучого дня, заплати за припадаючі свята і підвисшеня платнї о 30%. Внескодавець заявив, що сли би майстри не хотїли пристати на сі предложеня, то челядники застановлять роботу. По сїм вивязалась горяча дискусія над внесенєм Стрілецкого, котра скінчила ся вибором комісії, що має розслїдити сю справу і уложити меморіял. Челядник Добровольскій зажадав, щоби увзгляднити і жаданя робітниць переплетничих, котрі матеріяльно стоять що гірше, як робітники. В оборонї майстрів промовляли пп. Старецкій і Спожарскій, нарікаючи на конкуренцію. Вибрана комісія має виготовлений меморіял предложити надзвичайним загальним зборам, котрі небавом відбудуть ся.
Дрібні вісти. Цїсар дарував громадї Косеничі, повіта перемиского, 100 зр. на будову школи. — В Перемишли відбуде ся дня 15. і 16. н. ст. серпня зїзд делєґатів охотничих сторожей огневих в Галичинї. — Страшний оркань знищив північно-західну часть держави Йова в Америцї. — В Празї відбуде ся першій конґрес славяньских стеноґрафів 15 і 17 н. ст. серпня. 