З Кієва.

[Арештованя і увільненє арештованих.]
Про бувшій у Кієві погром можемо подати Вам більше фактів — длятого трохи пізно, бо треба було все докладно розслїдити і провірити.
Дня 12 (24) серпня отримала була жандармерія в Волочиску донос зі Львова, що нїби-то арештовані у Львові ківєскі Русини переправили уже в Россію велику паку книжок. Сей донос того-ж дня в ночи переслано з Волочиска шифрами по телеграфу начальникова жандармів у Кіїв.
Дня 14 (26) серпня вранці о 6 годинї почалася ревизії. Перш усего кинулися до Арабажина і Лапи, а потім до Деґена, і забрали их. Під вечер того-ж дня зроблено ревизії і арештовано Синявского, Добровольского, Зарембу і Солтана. Другого дня знов арештовано Сангайла, Серцевича, Бжоского, Терновского і Маньковску. З усего було знати, що шукають "транспорта книг". Але хоч як пильно шукали, нїяких книжок не знайшли, бо й годї було знайти те, чого нема, — книжок нїхто не переправляв. При ревизіях позабирано де в кого купи паперів, але в них також нїчого "скоромного" не було. Певна рїч, що за тиждень жандармерія, роздививши напери, була б випустила увязнених з тюрми. Аж ось один "ґалічанін" списав кієвскій жандармерії донос, що мов-то є федеративне україньско-польске товариство, що має на метї — повідривати від Россії україньскі землї і вкупі з такими австрійскими зложити "під протекцією Австрії" самостійну державу. Се товариство нїби-то має великі гроші...
Тогдї жандармерія почала слїдити сю дурницю і вже скрізь, у якій-будь стрічці записок почала добачати слїди "федеративного" товариства. Одначе нїчого такого нї у кого не було і не могло бути. Тому-то жандармерія, продержавши три тижднї в тюрмі, випустила на волю більшість арештованих, полишивши тілько Арабажика, Деґена, Зарембу, Сангайла і Маньковску. Але і против полишених нїчого не свідчило про якісь небезпечні роботи для Россії. У Арабажина знайдено список "кружків", до яких він належав, і думано, що се може які небезпечні кружки, — тимчасом пересвідчилися, що се кружки невинні: драматичний, литературний і т. и. Коли все те жандармерії стало ясно, випущено незабаром на волю і Арабажина, і Деґена, і решту увязнених.
Щоби-ж донос про федеративне товариство розслїдити, чи єсть що в тому чи нї, має виїхати з Кієва до Львова один аґент (официр жандармерії) — середного росту, шатин, виголений, з великими вусами, внизу без двох зубів, франт, з війсковою виправкою, добре говорить по нїмецки... 