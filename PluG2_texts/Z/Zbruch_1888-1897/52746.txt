◦ ◦ ◦ ◦ ◦ ◦ ◦ ◦ ◦ ◦

Арештовані за соціялістичні аґітації академіки Иван Стопиньскій і Банух випущені по кількамісячній вязници на волю, хотяй прокураторія піддержує против них обжалованє. Третій увязнений Т. Сосняк, найслабшій з них фізично, задержаний ще в слїдчій вязници.
Ректорат школи політехнічної у Львові повідомляє нас, що на рік шкільний 1891/92 вибрано ректором політехніки проф. Кароля Скибиньского.
Незвичайна студїнь треває вже від трех днїв. Много ластівок та инших птахів комахоїдних погибло в гнїздах від студени і голоду.
Більше срібла буде знов в оборотї, бо міністер скарбу видав розпорядженє, щоби при виплатї пенсій урядникам, виплачували уряди 1/5 часть срібними грішми, а то длятого, щоби зменшити кошти виробу грошей паперових і позбутись срібла.
Поліція львівска потягнула вчера до відвічальности кільканацять купцїв жидівских за нарушенє святкованя недїлї. Купцї ті позамикали вправдї передні двері, однакож впроваджували купуючих задними дверми і торгували.
Депутація селян з Золочівщини була оногди на авдієнції у намістника та просила, щоби власти улекшували видаванє пашпортів селянам на подорож до Бразилії. Звертано их у вагу на се, що в Бразилії не такій то гаразд як они думають та що они там з голоду погинуть, але селяне відповідали: "Та нам вже все одно".
Дрібні вісти. Шесте засїданє польского товариства природознавцїв имени Коперника відбуде ся ві второк 16 н. ст. червня. — В Геркулесбад на Угорщинї застрілив ся ґен. Вензе, котрий перед кількома лїтами стояв залогою в Тернополи. — Цїсар дарував громадї Болшівцї, повіта рогатиньского, 100 зр. підпомоги на будову школи. — Ражені громом в Берлинї жовнїри повертають до здоровля. — В маю вивандрувало через Освіцим до Америки 735 осіб, в тім числї 566 з Галичини, 14 з Буковини, а 145 з Угорщини. — В Россії в околици Елця упав снїг і покрив землю верствою на 5 цтм. грубою. — В Варшаві умерла в 70 р. житя Алекс. Монюшкова, вдова по звістнім польскім композиторі. — В околицях Адріянополя появила ся нова шайка грецких розбійників під проводом якогось Ник. Балгана. 