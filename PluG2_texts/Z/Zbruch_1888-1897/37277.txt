◦ ◦ ◦ ◦ ◦ ◦ ◦ ◦ ◦ ◦

Рада міска в Коломиї уконституовала ся вчора. Вибрані: бурмістром Цулявф, заступником Іосиф Функенштайн, асесорами Аслан, Зайдманн і Яницкій. Майор Цофаль вибраний також асесором з правом заступати бурмістра на случай перешкоди віцебурмістра.
Гради. Село Могильниця, в повіті теребовельскому навістила оногди градова туча і нанесла великої шкоди в засївах.
Огонь. В Нїгловичах, пов. ясельского, погоріла дестилярня нафти М. Ґартенберґа. При ратунку відзначилась крім сторожи огневої і жандармерії також молодїж ґімназіяльна з Ясла.
Засадженє лїсом гори в Косові. Видїл краєвий порішив до прелімінаря буджету фонду краєвого в р. 1891 вставити квоту 800 зр. на засадженє лїсом гори в Косові, котра неустанно засипає піском місто.
Самоубійство. В Перемишли отроїла ся, заживши сконцентрованої кислоти карболевої, Клементина Пшибильска, жена професора семінарії учительскої. Самоубійниця віддавна мала гадку відобрати собі житя і вже два рази се пробувала. Причини самоубійства не знають.
Зміна властителя дібр. Добра Соколів і Дїдушичі, в повіті стрийскім, власність давнїйше ґр. Александра Дїдушицкого, купив від кн. Романової Чарторийскої п. Стан. Матковскій.
Дрібні вісти. В театрі львівскім має завестись від 1 червня с. р. освітленє електричне, котре переведе фірма "Сіменс і Гальскій". — Громада Язловець, пов. бучацкого, одержала від цїсаря 100 зр. підпомоги на будову школи. — Жена шаха перского, перебувши у Відни операцію більма, переїздила передвчера через Львів окремим поїздом курієрским вертаючи до Тегерану. За поїзд з Відня до Підволочиск заплачено 1600 зр. — Секретар банку ипотечного, д-р Едвин Гершман именований начальником віддїлу ипотечного, на місце пок. д-ра Колішера, з правом підписувати фірми банку per procura.
Оскар Кольберґ, знаменитий етноґраф польскій, упокоїв ся дня 3 н. ст. червня в Кракові. Покійний уродив ся в р. 1814 в Присуши в Конґресівцї, і був з-разу професором ґеодезії і топоґрафії в університетї варшавскім. Родичі єго були Нїмцями, але Оскар так добре пізнав і полюбив польскій люд та єго мову, що почав працювати на поли етноґрафії польскої. Вже в р. 1867 появились Pieśni ludu polskiego, а в р. 1865 видав він дуже цінну працю: Lud, jego zwyczaje. Відтак слїдували поодинокі моноґрафії, так що цїла праця Кольберґа на поли етноґрафії польскої містить ся в 28 грубих книгах. Поляки признали величезну заслугу Кольберґа для свого народу і недавно ще святкували торжественно у Кракові 50-лїтний ювилей єго трудів літературних. Від довшого часу був Кольберґ тяжко недужій, що подав до загальної відомости Kurjer Warsz., мабуть лїпше поинформований від всїх галицких ґазет польских, котрі з обуренєм заперечили сеї вісти. Бодай то таких Кольберґів як найбільше мав кождий нарід! 