◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені виїхав оногди з рана до Буска в товаристві маршалка краєвого кн. Сангушка і головнокомандуючого кн. Віндіш-Ґреца. Достойників сих запросив намістник на лови, котрі потревають три днї.
Конкурс на лїкарів громадских для Молодїї, Топоровиць і Нових Мамаєвиць з платнею 400 зр. річно, розписує на ново черновецке староство з речинцем до 16 н. ст. лютого. Добре би було, як би найшов ся якій лїкар Русин, що-би схотїв між своїми працювати.
Самоубійство. В Перемишли застрілив ся Діонізій Мохнацкій, касієр в маґазинї товаровім на двірци зелїзницї державної. Причиною самоубийства були злі відносини маєткові.
Зміна власности. Маєтність Зубовмости з Игнатівкою і Рожанкою в повітї жовківскім купив за 150.000 зр. від Саламона Ґольдштерна ґр. Стан. Висневскій з Кристинополя.
Смерть на гладкій дорозї. Василь Андріїв з Жиравки, нежонатий, лїт 35, ишов оногди коло 4-ої години по полудни улицею Зеленою у Львові і нараз упав та закінчив житє. Міскій лїкар д-р Шмідт, не міг на разї оречи, що було причиною смерти нещастного. Тїло відставлено до трупарнї головного шпиталю.
Додатки дорожняні. На оногдашнім засїданю ухвалив видїл краєвий признати урядникам видїлу краєвого і заведень краєвих у Львові, Кракові, Чернихові і Дублянах додатки дорожняні в такій висотї: урядникам побираючим платню враз в додатками в висотї до 1000 зр. признано додаток в відношеню 10% цїлорічної платнї, побираючим від 1000 до 2000 зр. в відношеню 7½% а побираючим по-над 2000 зр. признано додаток дорожняний в відношеню 5% цїлорічної платнї. Видїл краєвий признав також дієтарям відповідні додатки дорожняні. Додатки ті одноразові призначені виключно на рік 1892.
Небезпечний мантїй. Про подібне обманьство, як в Стрию та Тлустім, пишуть з Яблонова коло Коломиї: "Юра Мосорюк з Проскуряви вийшов на торг 28 н. ст. сїчня до Яблонова бики купувати. Аж десь з відкись взяв ся якійсь панок та приступає до него і питає ся єго, з-відки він, бо він (той панок) має передати пан-отцеви до Космача 95 зр. Бере отже Мосорюка до шинку та каже ще прикликати двох свідків, аби они єму посвідчили, що то за чоловік той Мосорюк і чи він певний, чи можна на него спустити ся. Добродушний Юра, думаючи, що зробить вигоду пан-отцеви з Космача, прикликує ще сам свідків і ті сказали, що Юра ретельний ґазда, що на него можна спустити ся. Панок бере тогдї папір та коверту і міняє у Юри 100 зр.; але Юра дає єму лиш 98 зр. бо більше не мав. Панок кладе тогдї Мосорюкові гроші до куверти, печатає єї таки в очах та кличе з собою до Стопчатова коло Яблонова, бо каже, що там нїби єго батько (а то, розуміє ся, була неправда) і там він з ним розплатить ся, верне єму назад гроші, що лиш взяв і держить ще в кувертї. Вийшли з шинку і идуть. На дорозї каже панок до Юри, що забув в шинку печатку; дає куверту чоловікови та посилає по печатку і каже, що буде ждати на него у священика в Стопчатові. Чоловік иде по печатку, вертає назад, а панка нема. Дивить ся до куверти а куверта порожна, грошей нема! Зачувати, що той злодїй допустив ся такого самого обманьства і в Коломиї. Звертаємо для-того увагу наших селян, щоби були осторожні і не давали ся так легко туманити пройдисвітам обманцям." 