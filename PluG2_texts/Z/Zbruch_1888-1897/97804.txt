◦ ◦ ◦ ◦ ◦ ◦ ◦ ◦ ◦ ◦

З Градца [в Стирії] одержуємо від нашого земляка п. Ал. Козакевича, кандидата медицини, отсе письмо в справі задержаних там наших еміґрантів до Бразилії: "Перед тижднем прибули сюда еміґранти з Галичини, разом до 23 людей, між тими немного жінок і дїтей. То Русини-селяне переважно з околицї Перемишлян. Декотрі з них мають лише по 3 зр. на дальшу дорогу до Бразилії, а двох єсть таких, що мають ставати до бранки війскової. Длятого задержала всїх тутешна поліція і вишле их назад до Відня. Що стане ся з ними дальше, невідомо. З-відтам відошлють их мабуть до Галичини. Порадно би було, щоби наші священики і другі патріоти звертали увагу еміґруючих на се, що правительство италійске тепер не пускає переселенцїв без пашпортів і відповідних средств грошевих в границї своєї держави".   В справі гузарів убійників вахмайстра Діосеґіого під Ряшевом подає Kurjer rzeszowski такі близші вісти: "По скінченю вступного слїдства переведеного капітаном авдітором Реґендіком з Перемишля, котре велось від 1 с. м. на місци злочину в Братковицях і в Ряшеві, відставлено в суботу поїздом особовим о годинї 3.35 рано до ґарнізонової вязницї в Перемишли 3 підофіцирів і 27 гузарів. Вязнїв, закованих в кайдани супроводив 1 офіцир, 2 вахмайстри, 4 підофіцири і 16 гузарів. Підофіцири держали в руках револьвери готові до стрілу. Так приїхали до Перемишля о годинї 6.52 рано. На двірци ждав на них офіцир виделєґований від коменди твердинї. З двірця запроваджено арештантів просто до вязницї. В пятницю висповідав і запричащав вязнїв кс. Кароль Ґольц парох войсковий з Перемишля, в умисне на ту цїль урядженій комнатї в бараках. Ходить поголоска, що страченє а взглядно розстрілянє засуджених гузарів відбуде ся имовірно в Ряшеві в присутности цїлого полку гузарів."   Великі поклади соли відкрито в добрах камеральних Турі великої коло Соколова під Стриєм. Поклади грубі на 70 метрів і мають 75% соли камінної. Шукали там на зарядженє міністерства скарбу за каінітом а надибано поклади соли. Верченє, котре досягло вже було 600 метрів, перервано на час, бо урвав ся свердел.   На площи галицкій у Львові має будуватись красна галя на взорець берлиньскої Kaiserpasage. Перехід має бути на вхрест в три сторони; в партері будуть склепи, в мезанинї маґазини а на першім поверсї три салї, котрі можна би винаймати на концерти, балї і всякі збори. Цїлий будинок обіймав би 1666 метрів. Плян будови зладив будівничій Равскій і обчислив кошти на 300.000 зр., а дохід річний brutto на 35.000 зр.   Крадїж у россійского консуля у Львові. Невислїджені до тепер злодїї закрались оногди до мешканя неприсутного під той час консуля россійского Пустошкина і забрали богато річей переважно з срібла на загальну суму 300 зр. Злодїї видно добирали ся також до каси вертгаймівскої, але не вміли з нею упоратись. До мешканя дісталась имовірно через веранду з середини каменицї. Поліція арештувала підозріні индівідуа, однак справи ще не розслїдила; один лиш арештований з самої каменицї не може виказати свого alibi тої ночи.   Дорогій похорон. В Стрию помер сими днями в 82-ім роцї житя лихвар Зісман Ганґ, оставивши около 50.000 зр. готівки. За житя був він дуже скупий та не дав нїколи крейцаря на бідних своїх одновірцїв, длятого кагал зажадав за місце для него на окописку 3000 зр. Спадкоємцї Ганґа не хотїла з-разу на те згодитись, то труп мусїв лежати дві доби, доки кагал не одержав всїх грошей.   З кольбою на офіцира кинув ся в Вінер-Найштадт оден вояк-резервіст в часї екзецирки, коли офіцир вилаяв єго і ударив в лице. Резервіста за несубординацію замкнено до войскової вязницї.   Дрібні вісти. В Поморянах помер римо-кат. парох кс. А. Мєнсопуст а в Кошляках властитель дібр і папскій шамбелян Матей Цеґлецкій. — На суботу виїздив намістник ґр. Бадені на візитацію шкіл до Коломиї, а вечером мав повернути до Львова. — Дня 9 н. ст. мая повінчав епископ Пузина в Кракові кн. Романа Пузину з Пядик з панною Марією Цивиньскою з Теляча.   Дѣло   