◦ ◦ ◦ ◦ ◦ ◦ ◦ ◦ ◦ ◦

В Клюбі Русинок зібрало ся на вчерашнім відчитї п. Осипа Маковея в сали "Рускої Бесїди" у Львові по-над 60 женщин, а крім них було ще з кільканацять мужчин. Прелєґент читав про дві важні представительки нашого руху жіночого, про писательки: Олену Пчілку і Лесю Українку (Ольгу і Ларису Косач, матїр і доньку). Коротко а ясно зобразив их дїяльність, яко писательок та вказав, чим именно різнять ся твори Ол. Пчілки від творів Марка-Вовчка і инших писателїв з 1860-років, що подавали нам у своїх творах жіночі типи, та за якими идеями обстають обі у своїх писанях. Подав оцїнку збірника поезій Лесї Українки п. заг. "На крилах пісень", котрий небавом вийде з друку, і зазначив, що поезії ті — одні з красших в послїдних часах. Взагалї ся мати з донькою — то не тілько щирі патріотки, але й добрі сили літературні. — Сего відчиту п. Маковея вислухали зібрані з великою увагою.
Ротація для крилошан. Комісія буджетова парляменту приняла проєкт посла Фукса о управильненю дотації для крилошан в долїшній Австрії, Трієстї, Чехах і Мораві 2.000 зр., 1.800 і 1.600 зр. в Австрії горішній, Зальцбурґу, Стирії, Каринтії, Країнї, Ґориції, Ґрадисках, Тиролю і Галичинї по 1.700, 1.600 і 1.400 зр.; в Истрії, Дальмації по 1.600, 1.400 і 1.200 зр.
З Турчаньского повіта доходить нас відомість, що ґр. Висневскій, котрий недавно купив ключ лімняньскій від ґр. Шамбора, пять сел з того ключа продав жидам, а другі села жиди у него вже торгують. Ґр. Висневскій, 33-лїтний шляхтич, проживає постійно в Кристинополи.
Міністер просвіти именував віцепрезідента львівского висшого суду у Львові д-ра Александра Тхуржницкого презесом комісії для теоретичних испитів державних віддїлу судового у Львові.
Золочівске староство засудило за "еміґраційну аґітацію" селян: Ивана Ляховича з Нестюків, Ивануха з Гадова і Кухарского з Ляцкого на заплаченє кари по 100 зр. Крім того сидїв Иван Ляхович два тижднї в арештї, а тепер має ще сидїти він і Иванух по 4 днї.
Нещастні пригоди в горальнях. В горальни в Різдвянах коло Струсова, власности Маркуса Зоммерштайна пук мідяний котел і експльодував в гору так сильно, що кусники з него переломили стелю і дах і розлетїли ся в воздусї на всї сторони. В наслїдок сеї експльозії покалїчили спадаючі бальки і валячі ся мури пятьох робітників. — Друга експльозія лучила ся в горальни Боґуцкого в Клювинцях коло Хоросткова. Підчас вареня бараболь пук парник Генцого в той спосіб, що горішне дно відорвало ся від парника і перебивши дах вилетїло в воздух. Парник сам упав на долину з такою силою, що своїм кінцем зарив ся в землю більше як на метер. З людей не потерпів нїхто скалїченя.
Загальні збори торговельної молодежи у Львові відбули ся вчера. З справозданя вийшло, що товариство має свій власний дім при улици Чарнецкого ч. 1 вартости 48.000 зр., окрім того виносить фонд корінний товариства 22.579 зр., фонд резервовий 130 зр. 8 кр. — При товаристві містить ся також "товариске коло", котре має маєтку 5.085 зр., так що цїле майно товариства в грошах виносить 27.794 зр. Товариство числило в минувшім роцї 200 дїйстних членів, 85 спомагаючих, 9 почетних і трох емеритів — разом 297 членів. Бібліотека товариства числить 3.303 томів.
Віцепрезідент краєвої ради шкільної д-р Бобжиньскій виїхав оногди пополудни курієрским поїздом до Відня.
Характеристика постійного гостя. Коли гість в реставрації піднесе склянку пива до гори і питаючим оком єї приглядає ся а на се прибіжить господар і запитає ся єго боязливо і в глубокій покорі: "чи не мутне?" а гість відповість: "нї лише трохи смоли, але і та вже осїла ся, тож можна пити", а господар такой пірве шклянку, і гонить з нею до свіжої бочки, по дорозї вилає двох кельнерів, ставляє перед гостем свіжу склянку і просить о прощенє... то гість сей єсть дуже рідким гостем. Коли-ж другій гість піднесе склянку до гори, приглядає ся єї і скаже: "нинї богато смоли", а господар відповість: "щось подібного може лучитись" і рівночасно дасть кельнерови знак заміняти пиво, то сей чоловік єсть правильним, але не щоденним гостем. Коли знов гість глядить в склянку, і патичком повно смоли виловить і скромно скаже до господаря, що з руками в кишенях спокійно сему приглядаєсь: "але-ж то вже певно останки з бочки, тілько смоли, що ледви можна пити", а господар спаленіє і крикне до гостя: "щож то вашому старому жолудкови станесь, як єго раз висмолить ся?" — то певно постійний гість.
Дрібні вісти. В Виноградах коло Праги померла Анна Фріч, ческа писателька, в 68-ім роцї житя. — В Букарештї умер Григорій Братіяно, основатель і предсїдатель румуньскої "ліґи культурної", відзначаючої ся враждою до Мадярів. 