◦ ◦ ◦ ◦ ◦ ◦ ◦ ◦ ◦ ◦

Вступні испити до І-шої кляси рускої ґімназії в Коломиї і до кляси приготовляючої при сїй ґімназії будуть відбувати ся перед феріями в днях 15 і 16 липня а по феріях 1 і 2 вересня с. р. Ученики, що хотять здавати сей испит, повинні явити ся в товаристві родичів або опікунів найпізнїйше днем перед терміном испиту в канцелярії ґімназії і принести з собою метрику і посвідченє лїкарске щіпленої віспи або ревакцинації, а котрі укінчили 4 взглядно 3-ту клясу народної школи, також шкільне свідоцтво.   Засїданє исторично-фільософічної секції наукового тов. им. Шевченка відбуде ся в середу дня 24 с. м. о год. 7-ій вечером. На порядку деннім: 1) справа перекладу процесу цивільного; 2) реферат Ом. Терлецкого п. 8. "Подїї політичні на Руси в р. 1340".   П. Василь Щурат, бувшій ученик тутешної рускої ґімназії, а від кількох лїт хорошо звістний письменник рускій, одержав сими днями в університетї віденьскім степень доктора фильософії.   В справі заборони руских книжок видавництва "Просвіта" на Угорщинї оповістив п. Ол. Барвіньскій в "Буковинї" отсе письмо: Перед двома роками, пробуваючи в Пештї підчас сесії делєґаційної, старав ся я розслїдити шкільні і просвітні відносини, познакомити ся з рускими книжками, уживаними в угорских школах. Вернувши до Львова, удїлив я зараз своїх помічень видїлови товариства "Просвіта" і вказував способи, як би можна прийти в поміч угорским Русинам на просвітнім поли. Чи і що зробить в тій справі видїл товариства "Просвіта", не знаю. Так само не знаю, що тепер зробив видїл, коли така вість пішла по часописях. Я однак спершу зараз, діставши сю вість, приняв єї з певним сумнївом що-до єї правдивости і за-для того в минувшім тиждни удав ся о поясненя в тій справі до совітника в міністерстві просвіти і референта для шкіл на родинах і семинарій учительских Сатмарого, як і до міністра д-ра Власича і там на основі актів дізнав ся ось-що: Презідія міністерства і міністерство внутр. справ візвали були перед двома роками міністерство просвіти, щоби управильнило уживанє учебників в школах народних угорских. Наслїдком того видало тепер угорске міністерство просвіти спис книжок недозволених до ужитку шкільного. В сїм списї є також десять позицій наведених під фірмою "Товариство Просвіта" а именно: 2 брошурки про метричні міри і ваги, 2 катехизми рускі після Дегарба, Руска Азбука, Граматака руска для народних шкіл Партицкого, і 4 читанки рускі для народних шкіл. — З сего отже видно, що нема в тім списї нї одної книжочки товариства "Просвіта". Я зробив сю замітку міністерскому совітникови і спитав, яким способом сі книжки в списї появили ся під фірмою товариства "Просвіта", на що дістав я відповідь, що имовірно мусїли они бути надіслані сюди або спроваджувані з товариства "Просвіта". З сего виходить, що информація менї подана, а відтак оповіщена в часописях зовсїм невірна, а справа стоїть так, що угорске міністерство не позволило уживати галицких книжок (і се книжки з років 1873 до 1875) в угорских школах народних. З владиками не мав я тепер нагоди говорити, однак се знаю, що значну часть шкіл народних они удержують коштом фонду реліґійного (се школи конфесійні) і очевидно заборона ними видана що-до книжок на основі рескрипту міністерского відносить ся до того, що в горі наведених книжок не вільно також уживати в руских школах, що стоять під владою угорско-руских епископів. При сїй нагодї згадував я в міністерстві, що деякі книжочки "Просвіти" поручені Радою шк. кр. галицкою і буковиньскою на премії і питав, чи міністерство тутешне допустило би сі книжки в тутешних школах, коли-б "Просвіта" их предложила міністерству. Засадничо міністерство не має нїчо проти того, як менї сказано, однак застерігає собі свободу самостійної оцїнки сих книжок. Випадало-б отже, щоби товариство "Просвіта" щось в сїй справі зробило.   Погорілцї з Люблинця старого Иван Хомин господар і дяк і Дмитро Крупскій господар складають Хв. Товариству взаїмн. убезпечень "Днїстер" прилюдно подяку за совістну і скору ліквідацію огневої шкоди і виплату цїлих 660 зр. відшкодованя та припоручають всїм добре мислячим людям се товариство до обезпеченя. В имени і з припорученя погорівших — Гр. Пірожиньскій, парох і делєґат.   Посол о. Лев Пастор, посол до ради державної з сїльского округа ярославского, просить нас оповістити, що д. 25 с. м. о год. 10 перед полуднем буде в Ярославю здавати перед своїми виборцями справу з своєї дїяльности посольскої.   Дѣло 