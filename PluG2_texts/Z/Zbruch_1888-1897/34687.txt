◦ ◦ ◦ ◦ ◦ ◦ ◦ ◦ ◦ ◦

Переговори директора Шмітта з польскими артистами не довели ще до нїякого успіху. п. Шмітт вибрав анкету, в склад котрої входять пп. Мохнацкій, Абрагамович, Романович, ґр. Скарбек, Гошард і Вєсьоловскій, і она має перевести переговори. Условіє, яке поставив п. Шмітт єсть, щоби артисти зачали зараз виступати на сценї, а відтак аж умовляли ся з ним що-до контрактів і платнї. З своєї сторони артисти ставляють такі жаданя: 1) платня така сама, що і перед тим; 2) контракт на два роки; 3) заанґажованє всїх без виїмки. На ті жаданя, висказані артистом п. Збоїньским, заявив п. Шмітт загально, що склоняє ся до далекосягаючих уступств, але артисти мусять давати представленя вже підчас Великодня, а комісія до 15 цвітня полагодить их справу. Артисти мали вчера нараджуватись над тими условіями директорскими і дати нинї відповідь. Також подали артисти просьбу через президію міста до намістницва о дозволенє им давати театральні вистави у Львові і на провінції.
В Дрогобичи 26 н. ст. марта увязнено кілька осіб за підкупства при сегорічній бранцї войсковій.
Ревізії. В Дунаєві відбулись дня 14 (28) марта ревізії у тамошного міщанина Немировского і півця церковного Фельчиньского. Ревізію переводили жандарми від 7-ої години рано до 3-тої з полудня і забрали кілька річников "Науки". — Така сама ревізія з таким самим успіхом відбулась в Перегноєві, пов. перемишляньского, у тамошного півця церковного, Бачиньского.
Напад. Оногди о 2-гій год. в ночи побачив поліціянт на улици Оссолиньских якогось чоловіка, без обуви і шапки, котрий почав утїкати горі улицею Коперніка. Поліціянт побіг слїдком за ним і хоч на якійсь час стратив єго з очей, то відтак знов спостеріг, що криєсь за корчами на горі цитадельній. Тогдї і сей чоловік, не маючи иншого захисту, кинув ся до ставу Пелчиньского. Вже переплив став до половини, але побачивши, що поліціянт заходить єму дорогу, вилїз на берег і дав увязнити ся. На поліції виявило ся, що се Иван Пончак, родом з Загіря, пов. рогатиньского, льокай у дїдича Ямполєра, мешкаючого під ч. 1 при ул. Крашевского. Пончак виконав сеї ночи напад на жену Ямполєра, Берту підчас неприсутности мужа, але не повелось єму. Наиад був такій: Перед 2-гою годиною в ночи почула п-ї Берта, що хтось порушує клямкою дверей єї спальної комнати, а поспитавши за причиною, почула від льокая Пончака, що возьний принїс телєґраму. П-ї Берта відхилила двері і зажадала, щоби возьний війшов до єї комнати, але льокай сказав, що возьний жде в сїнех. Коли п-ї Ямполєр хотїла там ити, хопив Пончак єї обома руками за шию і почав душити, але сильнїйша від напастника п-ї Я. вирвала ся єму з рук і вибігла на ґанок з окликом помочи. Надбігли люде, напастник утїк, скочивши з балькону і поверха, з висоти 6 до 7 метрів, на ул. Словацкого, де єго відтак подибав поліціянт.
Дрібні вісти. Громада Сілець, пов. дрогобицкого, одержала від цісаря 100 зр. підпомоги на будову школи. — В Чернівцях появились знов случаї пятнистого тифу. — У Львові померли: Валерія з Гуркевичів Сидоровичева, жена урядника видїлу краєвого; Винк. Злоховскій, бувшій нотар, в 59 р. житя. 