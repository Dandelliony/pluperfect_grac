◦ ◦ ◦ ◦ ◦ ◦ ◦ ◦ ◦ ◦

В державній школї промисловій у Львові переведено в минувшім роцї шкільнім важну орґанізацію: Отворено замість школи для рисованя і модельованя дві окремі фахові школи, именно школу малярства декораційного і школу різьби орнаментальної. Тепер школа промислова числить разом з салями публичними для рисованя і модельованя, вісїм спеціяльних шкіл. На віддїлї будівничім було разом 67 учеників, в артистично-промисловім 129, в віддїлї для гафтованя 23 учениць, коронкарства 20, з публичної салї рисунків і модельованя користало 116 учеників і учениць, а школа промислова доповнююча мала 100 учеників. З загального числа припадало: на народність руску 65, польску 184, на инші 6. З огляду на стале пробуванє було 211 місцевих а 244 замісцевих. Стіпендію брало 36 учеників і учениць в сумі 4.560 зр. Вписи до всїх шкіл промислу артистичного начнуть ся 15 вересня, а до шкіл промислу будівничого 2 листопада. Директором школи є Жигм. Ґорґолєвскій, автор надгородженого пляну на польскій театр львівскій.   Процес карний о обиду чести між редактором "Gazet-и Kołomyjsk-ої" п. Мардиросевичем, а д-ром Дудикевичем з Коломиї відбуде небавом у Львові. Д-р Дудикевич пізвав Мардиросевича о обиду чести за ширенє злобних і фальшивих вістей.   Першій рік кадетскої школи, котра має бути отворена у Львові, розпочне ся вже сего року шкільного але не у Львові, ино в місточку Штрасї в долїшній Австрії, а то для того, що будинок для львівскої школи кадетскої ще не готовий.   Премії за доставленє дезертирів войскових вже знесені. Давнїйше виплачувано премії в той спосіб, що війскові діставали за дезертира 8 зр., а цивільні 12 зр., — нинї мусять вдоволити ся почутєм сповненя обовязку горожаньского. Тож і люде з Сїменівки за приставленє Ковача не дістали 25 зр., як було подано в новинцї.   Дрібні вісти. Сотну катаракту оперував в сїм роцї д-р Махек, примарій шпиталя головного у Львові. — Велика злива навістила Краків вчера перед 2 год. пополудни. — При копаню піску засипало в Старім Скалатї Луця Глодиша на смерть. — В долинї Гарцу рій пчіл сїв на хлопчика, що збирав ягоди, і зажалив єго на смерть.   Дѣло 