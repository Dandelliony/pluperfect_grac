Про огонь в бориславскій копальни і вибух ґазів. Нещасна пригода.

З Борислава.
У бориславских копальнях гине що року досить богато осіб наглою і насильною смертію і нераз тяжко тому зарадити — так несподївано явить якась причина. Недавно вибухли у нас ґази в однім закопі копальнї, що належить до спілки: Шаме Ганелє і Салямон Астман — дня 30 грудня м. р. межи годиною 2 а 3 по полудни. Дозорець руху Матес Ґлянцман ударений бальком чи якимсь иншим куснем дерева і розірваний самим вибухом помер в одній хвили. Тогди стояли недалеко закопу оба властителї копальнї Ганеле і Астман, заступець дозорця Герш Надлєр і майстер закопу Менш. Всїх их трохи потовкло та покалїчило, але житю их не грозить нїяка небезпечність.
В закопі під землею не було жадного робітника. На місце катастрофи прибув урядник инспекції копалень в Бориславі. Він прийшов до пересвідченя, що се горить в підземнім хіднику, котрий лучить два закопи разом, і що через те инші копальнї можуть також запалити ся. Зараз видобуто з сусїдних осьми закопів всїх робітників і аж тогди стали душити огонь в копальни. Около години 6 вечером були вже оба закопи, злучені з собою підземним хідником, засипані з верху. О год. 9 вечером прибув з Дрогобича урядник гірничій, котрий переглянув всї копальнї. В тім часї в тім самім закопі, що перше, вибухли знов ґази, але вже слабше; всеж таки розбили верству землї, котрою закоп був засипаний, і оцимрованє з верху осунулось. Сейчас присипано знов землею той закоп. Аж по півночи відійшли люде домів.
Ґази вибухли через то, що дня 29 грудня м. р. повстав огонь в підземнім хіднику. Урядник инспекції казав той закоп засипати і заткати з верху, а тичасом управитель копальнї і дозорець мимо заказу перед самою катастрофою казали відкрити закоп. Тогди сподївались, що огонь до чотирех днїв під землею вигорить і що по кількох днях можна буде на ново взяти ся до роботи. З чого взяв ся сам огонь в закопі, не знати.
Друга пригода стрітила робітницю Каську Боднар, 19-лїтну дївчину з Манастира дережицкого. Она йшла дня 27 грудня вечером до роботи. На шляху трамваєвім візок з покладом земним притиснув єї так до стовпа при закопі, що зломив їй правий обойчик. Слїдство в обох справах веде ся. 