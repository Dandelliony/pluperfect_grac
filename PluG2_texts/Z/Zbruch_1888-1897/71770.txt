Фонд позичковий на будову шкіл народних.

На послїдній сесії залагодив Сойм важну для шкільництва народного справу, котра вплине без сумнїву на збільшенє числа шкіл народних. Як звістно, постановив сойм утворити сталий фонд позичковий, з котрого краєва Рада шкільна буде удїляти зворотні запомоги на будову нових будинків шкільних. На утворенє того фонду призначено цїнні папери, котрі будуть продані, а котрі становлять майно фонду шкільного, повставшого з фонду давних шкіл нормальних. О скілько утворенє такого фонду було річею конечною, показують слїдуючі дати статистичні.
Число нечинних шкіл виносить в 1892/3 р. 300 і заєдно збільшає ся, бо єсть о 44 більше від числа нечинних шкіл в 1890/1 а о 106 від пересїчного числа нечинних шкіл в лїтах 1885—1891. Причиною безчинности згаданих шкіл в 1890/1 р. був в 46 випадках виключно брак учителїв в сполученю з браком будинків. Число випадків, в котрих брак будинку побіч браку учителя вплинув на неможливість утвореня зорґанізованої школи, було отже о 38 більше від их числа в 1888/9 а в о 53 більше від тогож числа в 1887/8.
На потребу розширеня будинків впливає також значне збільшенє ся фреквенції в школах народних, котра в послїдних роках збільшила ся о 112.927 дїтей.
В краю нашім не має 2340 громад зовсїм нїяких шкіл, а хоч не всї з тих громад мають условіє до утвореня у себе школи, то все таки єсть 708 таких громад, де мимо значного числа дїтей в шкільнім віцї нема доси шкіл народних.
Соймова комісія буджетова ставлячи згадане внесенє висказала переконанє, що під строгим надзором Краєвої Ради шкільної будуть окружні Ради шкільні строго розслїджувати майно, буджет і заможність громад. Комісія думає, що той фояд може вистати на заложенє будинків шкільних в 200 громадах.
В місцевостях, не маючих средств на сплату позички, можна би установляти надзвичайні додатки перед заложенєм школи і творити фонд місцевий перед орґанізацією школи, я чим скорше будуть побирати ся ті додатки, тим скорше стане школа в громадї. В нарадах комісії поставлено також вагу на то, щоби не ставити коштовних будинків невідповідаючих нашим відносним економічним. Чим дешевше буде коштувати одна школа, тим більше буде можна их поставити. Комісія виказала наконець надїю, що краєва Рада шкільна позволить на ставленє шкіл лиш там, де вже забезпечить собі учителя, або буде могла позискати собі єго на певних підставах.
До 20 лїт, на котрих то час установлено згаданий фонд, заосмотрять ся громади в будинки шкільні, а то причинить ся без сумнїву до піднесеня результатів науки і розвою нашого шкільництва. 