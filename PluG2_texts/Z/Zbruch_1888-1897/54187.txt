◦ ◦ ◦ ◦ ◦ ◦ ◦ ◦ ◦ ◦

Читальня в Руднї під Львовом устроює сеї недїлї, 26 н. ст. липня (єсли буде погода) в закладї кліматичнім Зимнавода-Рудно велику прогульку при участи хору місцевої молодїжи і селяньскої музики з Любіня. В проґраму забав входять: 1) Обжинки; 2) перегони в мішках і 3) на сїльских конях; 4) инші забави. Білєт вступу на сю прогульку недорогій, бо коштує для дорослої особи лиш 15 кр. а для селян 4 кр. Чистий дохід призначений на будову дому для місцевої читальнї. Добровільні датки приймає ся з великою вдячностію. Сподїваємо ся, що Вп. Публика як львівска так і з околицї зволить як найчисленнїйше взяти участь в тій сїльскій забаві чи то з огляду на гарну цїль забави чи з цїкавости послухати славно звістну музику селяньску з Любіня та приглянутись безжурній забаві селяньскій. Поїзди зі Львова до Рудна відходять о 4 год. 20 мін. і о 6 год. 16 мін. по полудни. Єсли буде непогода, то прогулька відбудесь слїдуючої недїлї.
Два земляки наші з Босни, Впов. пп. Теофіль Гарасимович, директор фабрики тютюну, і д-р Шухевич в Баналюцї, зволили прислати на руки нашої редакції кождий по 5 зр. [разом 10 зр.] з порученєм, щоби ми сю суму роздїлили по своїй воли на народні цїли. Отож ми роздїлюємо: на будову дому "Просвіти" 3 зр., на "Народний Дім" в Чернівцях 3 зр., на стіпендійний фонд имени Т. Шевченка 2 зр., на стіпендійний фонд имени Вол. Барвіньского 1 зр. і на стіпендійний фонд имени Олександра Огоновского 1 зр. [всї три фонди в зарядї товариства "Просвіта"].
За сорок і сїм зр. продано на добровільній ліцитації зложене з двох загород сїльце Штайндорфль в повітї капліцкім в Чехії. Новий властитель розібрав хати і цїле село щезло. Ті дві хати числили при послїдній конскрипції девять осіб.
Населенє царства польского виносило з кінцем 1890 р. 8,256.662 душ і збільшило ся за послїдних 20 лїт о 3 міліони т. є. о 50%. Що до віроисповіданя то було: рим. кат. 6,214.505, православних 393.885 (в р. 1870 було их 16.500), протестантів 445.013, жидів 1,184.268 а иновірцїв 478. Значний зріст православних виясняє ся тим, що вчислено ту всїх бувших уніятів холмскої епархії. Опираючи ся на даних "варшавского комітету статистичного", знайдемо в полуднево-всхідних повітах царства польского значний процент Русинів, бо давнїйших уніятів а тепер православних. І так мешкає в повітї: влодавскім 60%, більскім 59%, грубішівскому 58%, константинівскім 52%, томашівскім 45%, холмскім 40%, радзиньскім 32% і білгорайскім 30% Русинів.
Дрібні вісти. Цїсар дарував громадї Нанчілка мала повіта старо-міского 50 зр. на будову церкви. — Оногди задержала краківска поліція 69 жидів россійских, котрі без средств на дорогу прибули з Россії. — Величезний огонь знищив чілійске місто Сант-Яґо, наробивши шкоди на 2,000.000 долярів. — Вінчанє п. Л. Молчковского окінченого богослова відбуде ся дня 4 н. ст. серпня. — Вінчанє п. Одїжиньского, окінченого богослова, відбуде ся 6 н. ст. червня з панною Евгенією Щербівною, донькою п. Ант. Щерби у Львові. — П. Франц Майхрович, родом з Калуша, професор ґімназії в Станіславові, одержав на тутешнім університетї степень доктора фільософї. — На Шлеску повиливали ріки Опава й Ниса і наробили шкоди богато. 