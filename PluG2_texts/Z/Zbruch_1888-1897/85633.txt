◦ ◦ ◦ ◦ ◦ ◦ ◦ ◦ ◦ ◦

Вчера (21 грудня) явилась у проф. Вахнянина яко посла депутація міщан куликівских під проводом начальника громадского і представила єму желанє, щоби міністерство війни в слїдуючім роцї віддало місцевим ремісникам доставу чобіт в більших як доси розмірах. Промисловцї Куликова одержували вправдї від лїт роботу чобіт, але або посередно через більших предприємцїв львівских, або лиш в невеличкій скількости. Куликівцї заслугують на увзглядненє, позаяк показалось, що вироби их відповідали доси всїм строгим вимогам оцїняючої комісії. Проф. Вахнянин прирік справу ту підперти в компетентних кругах.   Віче народне скликує до Коломиї на день 4 н. ст. сїчня 1894 р. видїл радикального товариства політичного "Народна Воля" до великої салї ратушевої. На порядок дневний поставлено такі справи: 1) Теперішне положенє політичне Русинів; 2) загальне безпосередне тайне голосованє; 3) власність земска в Галичинї і проєкт правительственний заведеня селяньских спілок і господарств рентових; 4) громади збірні і війти окружні; 5) закон ловецкій; 6) справа конкуренційна; 7) справа "Хлїбороба"; 8) справа товариства "Народної Волї"; 9) внесеня членів.   В справі приниманя св. причастія видала конґреґація де propaganda fide важний декрет, великої ваги для в східної Галичини, котрий може причинити ся до усуненя многих непорозумінь, але очевидно лише тогдї, коли духовенство особливо латиньске, звістне з своєї аґресивности і нетерпимости для руского обряду, буде сего декрету точно придержуватись. Згаданий декрет звучить: "В різних сторонах католицкого світа, де вірні різних обрядів мешкають помішані з собою, лучає ся на жаль часто таке, що деякі не мають церкви і священика власного обряду. З того виходить, що деякі з них хотячи вдоволити власну побожність, а рівночасно задержати ревність христіяньского житя, приступаючи після власного обряду до св. Тайн, просять безнастанно св. Столицю, щоби им удїлити дозвіл приймати св. причастіє в иншім обрядї, також в тих случаях, котрі з права не дозволені; инші знов і то дуже численні доходять для тої самої причини до довгого занедбаня св. Тайн з великою шкодою их духового житя. Отже конґреґація порішає: Щоби успішнїйше підпирати часте приступованє до св. Тайн котрі суть найуспішнїйшими, Исусом Христом установленими средствами до спасенія душі і щоби тим лїпше усунути подвійну висше наведену недогоду, удїляє ся на будуще всїм вірним якого небудь обряду, латиньского чи исходного (руского), мешкаючим в місцевостях, де нема церкви або священика их власного обряду, дозволу від св. Столицї, щоби могли приймити св. Тайни не лише в годину смерти і для довершеня заповіди великодного причастія, але також з побожности кождого часу, в обрядї тої церкви, котра находить ся в місци их мешканя, лише щоби церков ся була католицкою. Поручає ся епископам, щоби про зміст нинїшного декрету повідомили поручений им нарід."   Капраля Панюту, котрий застрілив ротмістра Бариша в Крехові, відставлено оногди до вязницї ґарнізонової у Львові. Провадило єго 4 уланів з добутими шаблями. Панюта мав кайдани на руках. Убійника ескортовано від жовківскої рогатки в санітарнім возї.   Процес з причини підкупств в старостві ясельскім, про котру то справу ми недавно доносили, відбуде ся в першій половинї місяця сїчня. Головним виновником єсть Казимир Панек, бувшій секретар повітовий тамошного староства, обжалований о се, що приймав подарунки в справах урядових і намавляв до фальшивого свідоцтва. Обжалованє звертає ся також против Яна Ижака, війта з Козлівок і против селян Андрія Роздїльского і Теодора Фронцка о фальшиве свідоцтво в слїдстві. Акт обжалованя обіймає 30 сторін і покликує до розправи 218 селян яко свідків. Сей акт констатує, що всї урядники маніпуляційні ц. к. староства в Яслї побирали від сторін майже цїлих 5 лїт подарунки за кожду урядову чинність і то так неприлично, що просто упоминали ся о такі подарунки. Головний обжалований, Казимир Панек, вів справи паспортові і приймивши прінцип, що за кождий паспорт належить ся єму осібна оплата, брав від паспорта відповідно до більшого або меншого их попиту по 1 до 8 зр., а треба знати, що в тім часї виеміґрувало з ясельского повіта звиж 3000 селян. Аж случайне придержанє двох еміґрантів з ясельского повіта в Освіцимі навело прокураторію на слїд надужить.   Величезний процес о обиду маєстату, публичне насильство і викликане збіговище розпічне ся дня 8 н. ст. сїчня перед краківским судом. Факт злочиньства лучив ся в Познаховицях долїшних, велицкого повіта, а викликали єго санітарні зарядженя в часї холєри. За се обжаловано 117 селян з Иваном Лямпкою, яко провідником.   Радуйте ся пессімісти! не довго вже постоїть поганий сей світ, бо лише не цїлих 6 лїт. Так випророкував славний Фальб і назначив конець світа на день 13 н. ст. падолиста 1899 року. В тім дни має наступити зіткненє землї з кометою, котра має знищити землю. Єсли би до сего не прийшло то наступить, після пророцтва Фальба, бодай дощ метеорів. Добре, що хоч таку надїю лишив пророк для людскости.   Дрібні вісти. В Сокали помер сими днями Роман Цесельскій, докторанд прав і конципієнт адвокатскій, в 26-ім роцї житя. — Директор почт п. Сеферович повернув з инспекційної подорожи до Львова і обіймив урядованє.   Дѣло 