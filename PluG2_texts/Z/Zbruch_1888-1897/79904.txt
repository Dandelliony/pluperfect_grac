◦ ◦ ◦ ◦ ◦ ◦ ◦ ◦ ◦ ◦

  Впреосв. митрополит Сильвестер Сембратович виїде вже в пятницю, 19 н. ст. мая з своїм секретарем до Риму дорогою на Відень. В Римі стане Впреосв. митрополит скорше як рускі путники, огляне замовлений на мешканє для путників готель і буде вижидати Русинів, що надїдуть з Анкони. Адреса Впреосв. митрополита в Римі єсть така: Eccellenza Mons. Silv. Sambratowicz, Roma, Сollegio graeco via del Вabuino.   Пос. д-р Т. Окуневскій одержав оногди письмо з признанєм і подякою від жіноцтва коломийского за піднесенє справи заснованя жіночої ґімназії. На письмі підписалось 60 женщин интеліґентних, виключно Русинок. Підписані вдячні за се, що жіноче питанє видвигаєсь на арену публичного трактованя констітуційного.   Скаженина у Львові, як ми се свого часу доносили, появила ся ще минувшого місяця. Від того часу сконстатовано 8 випадків скаженини у псів, з котрих два покалїчили людей. З уваги на се видав маґістрат міста Львова енерґічне розпорядженє приказуюче властителям псів заосмотрювати пси каганцями або вести их на мотузку, пси злосливі упинати и в кождім підозрінім випадку занедужаня пса відсилати єго до ветеринарії и доносити до відомости маґістрату. Всї пси без каганцїв будуть ловитись і безпроволочно убиватись, хоч мали би значок, що за них заплачено належитість громадску від псів. Вкінци остерігає маґістрат властителїв псів перед законними наслїдками, єсли-б они не поступали після сего розпорядженя.   Огнї. Дня 11 н. ст. мая повстав огонь в Вишнївчику в повітї підгаєцкім і знищив чотири будинки господарскі. — Дня 10 н. ст. мая вибух огонь в Стільску коло Николаєва о 1-ій годинї з полудня і за дві години знищив 12 загород селяньских враз з усїми будинками господарскими. Займило ся з неосторожности з хати Стефана Савицкого. Погоріли найубожші селяне на т. зв. Дуброві. Шкода необезпечена виносить 6.560 зр. При ратунку визначили ся особливо місцевий лїсничій п. Роб. Бавман, дяк з Николаєва Ив. Добушовскій і начальник громади Петро Скрут.   Нищенє лїсів веде ся у нас на широкі розміри не лише в горах але й на долах. І так городеньскій повіт не має вже тепер матеріялу будівляного, а сяжень опалового дерева коштує на місци 8 зр. В Петрові на пр. мав властитель села 205 морґів лїса, що був 12 лїт в секвестрі. Тепер продав він з того 120 морґів жидови, котрий все в пень вирубав. Самі селяне негодують, видячи таку господарку, але на то они нїчого не порадять, а правительство відносить ся до сего рівнодушно.   Весняний перегляд залоги львівскої відбув ся передвчера по 8-ій годинї з рана перед головнокомандуючим кн. Віндішґрецом на болонях янівских. В переглядї тім брало участь 13 баталіонів піхоти, кавалєрія, артилєрія, трен і віддїл санітарний.   Срібні однокоронівки появили ся вже від вчера в обізї. Рівночасно вийшло й міністеріяльне розпорядженє, оповіщаюче, що нїхто не обовязаний приймати більше однокоронівок як за 25 зр. т. є. 50 корон, хиба що виплачує каса державна, тогдї мусить ся брати тілько однокоронівок, кілько виплачують. — Срібна корона має величину дотеперішних 1/4 ґульденів срібних (25 кр.) і так виглядає: на личку уміщена голова цїсаря окружена написом: Franciscus Iosephus І. d. G. Imp Austr. Rex Boh. Gal. III. Etc. Et Ap. Rex Hung. На четї зображена австрійска корона, по обох боках галузки лаврові, під тим цифра 1, а під нею рік 1893. З боку на березї витиснений оклик цїсаря: Viribus unitis. Слова "корона" нема на тій монетї.   Мало що не катастрофа. Дирекція зелїзниць державних доносить, що в ночи з дня 13 на 14 н. ст. мая дігнав поїзд особовий н-р 1212 доїзджаючій до стації Хирова другій поїзд, тягаровий н-р 1284. Наслїдком сего було ушкодженє послїдного воза поїзду тягарового, в котрий ударила машина. Крім одної женщини їдучої в III. клясї, котра легко скалїчена, не потерпів нїхто з подорожних анї з прислуги зелїзничої нїякої ушкоди, а поїзд особовий спізнив ся в наслїдок сеї пригоди лише о 16 мінут.   Крадїж на почтї. В Качицї на Буковинї украв дня 8 н. ст. мая почталіон Симеон Гупулелі торбу почтову, в котрій було 250 зр. Жандармерія вислїдила виновника і арештувала єго.   З трибуналу адміністраційного. Дня 12 н. ст. мая видав трибунал адміністраційний ухвалу, важну для посїдаючих копальнї нафтові. Уряд гірничій в Дрогобичи поручив Г. Гайнберґовій в Борислави, щоби засипала два закопи нафтові з оглядів на публичну безпечність і з причини, що она тих закопів не зголосила в урядї. Се розпорядженє потвердило староство гірниче в Кракові і завідомило згадану властительку, що дальші рекурси в тій справі до міністерства не допускають ся. Против того рескрипту внесла Гайнберґова жалобу до трибуналу адміністраційного, котра то жалоба стала ся предметом розправи дня 12 мая. По переведеній розправі знїс трибунал розпорядженє краківского староства гірничого мотивуючи своє зарядженє тим, що приказ засипаня закопів рівняє ся відобраню права копального і позбавленю власности, що не переведено точних дослїдів що-до стану згаданих закопів і вкінци що окружний уряд гірничій не був компетентний видавати таке розпорядженє, бо оно повинно походити від староства гірничого в Кракові а відтак в другій инстанції від міністерства рільництва.   Дрібні вісти. У Львові помер оногди надвірний совітник і начальник львівскої повітової дирекції скарбу Володислав Мош в 58-ім роцї житя. Покійний був сином совітника Моша, котрий свого часу заступав намістника в Галичинї.   Дѣло   