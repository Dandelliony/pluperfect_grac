◦ ◦ ◦ ◦ ◦ ◦ ◦ ◦ ◦ ◦

Старшина ґімнаст. тов. "Сокіл" у Львові повідомляє отсим Вповажану публичність, що в недїлю дня 2 н. ст. грудня відбуде ся єї заходами в великій сали "Народного Дому" великій концерт войскової музики, сполучений з найдобірнїйшими забавами товарискими. Богатий буфет, заосмотрений в знамениту їду і напої всякого рода, охоча до забави молодїж і добірна проґрама концерту — дають безпечну запоруку, що вечер той удасть ся знаменито. А впрочім нема що много говорити. Хто був на торічнім балю "Сокола", той сам здоров знав, як то наші соколи уміють бавити своїх любих гостей. Подаючи до загальної відомости, що концерт зачне ся о годинї 5-ій з полудня і що вступ виносить лише 30 кр., кличемо до всїх прихильників "Сокола": До побаченя в недїлю на забаві сокільскій!   Першій відчит проф. Михайла Грушевского для членів руского товариства педаґоґічного відбув ся вчера від години 7-ої до 8-ої в одній из саль рускої ґімназії в "Народнім Домі". Публики зібрало ся дуже много; були й женщини. Проф. Грушевскій на першій раз подав образ заселеня теріторії України-Руси в давнину до пори, як зложила ся руска держава. Відчиту вислухали зібрані з великою увагою, а по скінченю подякували прелєґентови оплесками.   З Черновець доносять, що наші реформовані Василіяне закупили там стару уніятску каплицю і наміряють оснувати при нїй свій монастир.   Россійскій консуль п. Пустошкин, заповівши присягу для підданих Россії після вір в православній церкви, в латиньскім костелї св. Антонія і в жидівскій божници, не сподївав ся тих перепон, які зайшли. Позволенє удїлене для присяги в костелї св. Антонія відкликано і римо-католики мали зложити присягу в домі консуля, а ксьондза для проведеня присяги мусїв консуль спроваджувати аж з Радзивилова. За Поляками пійшли й жиди. Рабін д-р Каро не позволив складаня присяги в божници. Зі всїх консулів на цїлім світї одинокій консуль Пустошкин у Львові має тілько короводів з заприсяженєм підданих царя Николая II.   Справа мнимого знаходу міліонового скарбу турецкими дукатами в Трійци над Прутом уже вияснила ся. Дїдич Трійцї Іосиф Абрагамович донїс дня 2 с. м. староству, що на огородї Юрка Сеньчука в Трійци мав викопати сусїд Ив. Сулятицкій міліоновий скарб та що той мав Францови Минихови, мельникови з Трійцї, дати около чотири горнцї дукатів за пораду, як скарб використати. Староство, порозумівши ся з судом, вислало на місце патролю жандармерії для розслїдженя справи. Однакож жандармерія нїякого скарбу не викрила, натомість увязнила і віддала до суду заболотівского Юлію Глушкову, ворожку з Рожнова, котра визискувала забобонних селянь з Трійцї, а між тими й мелника Миниха, котрий, яко головна жертва ворожки задовжив ся в шістьох тижднях у різних жидів на 1000 зр.   Дрібні вісти. У Відни відбули ся не давно заручини д-ра Олександра Кулачковского, конціпієнта адвокатского, з п-ою Зубрицкою, дочкою совітника двору при найвисшім трибуналї судовім. — В Парижи помер в 83-ім роцї житя дня 25 с. м. Віктор Duruy, член академії парискої, оден з знаменитих историків француских і бувшій в 1863 р. міністер просвіти. — Фільварок Пядики-Стасин під Коломиєю набув від спадкоємцїв Маріяна Чайковского Валєріян Захарясевич властитель дому комісового у Львові. — В Переворску уконституувала ся рада громадска вибравши до зверхности: бурмістром нотаря Водецкого, віцебурмістром адвоката Зборовского а на асесорів трех христіян і трех жидів. — Рада міста Добромиля надала почетне горожаньство кн. Адамови Сапізї і намістникови гр. Каз. Баденьому.   Дѣло 