Торжественне отворенє року шкільного 1891/92 на львівскім університетї

відбуло ся в суботу рано відправою богослуженя в костелї св. Николая. Службу правив инфулат кс. Заблоцкій при участи численного духовеньства. По богослуженю перейшли ректор і професори поубирані в тоґи до авлї університетскої. В авли згромадили ся представителї властей правительственних і автономічних, намістник ґр. Бадені, маршалок краєвий кн. Сангушко, член видїлу краєвого д-р Гошард, ректор політехніки Скибиньскій, архіепископи Моравскій і Исакович, президент міста Мохнацкій і віцепрезидент краєвої ради шкільної д-р Бобжиньскій. Ректор університету д-р Балясиц отворив инавґураційною промовою рік шкільний 1891/2. В промові тій піднїс ректор чотири важні подїї для університету львівского. Першою такою подїєю було отворенє єго 1784 року, другою важною подїєю було в р. 1817 поновне отворенє того університету, замкненого від 1805 року; третій раз обходив університет особливо торжественно инавґурацію в роцї 1871, коли то розпорядженєм цїсарским допущено до викладів на університетї язики краєві а четвертий раз тепер по заповідженю промовою троновою дня 2 н. ст. цвітня отвореня факультету медичного при львівскім університетї. Висказавши відтак подяку міністрови Ґавчеви, намістникови і маршалкови за ревне підпиранє університету звернув ся бесїдник до президента міста і подякував громадї міста Львова за щедрий дар для факультету медичного. В кінци згадав бесїдник теплим словом про померших послїдного року, дуже заслужених професорів д-рів: (Александра Огоновского, Тому Станецкого, Ксаверія Лиского і Маврикія Кабата. Катедри по бл. п. д-рі Олександрі Огоновскім і д-рі Станецкім ще не обсаджені, але єсть надїя доброї их обсади. На видїлї теольоґічнім прибули три нові катедри і трех нових професорів. На видїлї правничім обсаджені всї катедри звичайними професорами, з виїмкою австрійского права цивільного, котрого обсада не наступила доси з причин формальних. Число учеників звичайних виносило в минувшім роцї 1064, а результат испитів був дуже добрий. На видїлї правничім зложено 93 риґорозів, на фільософічнім 8 а доктороких дипльомів надано 23 правникам і 4 фільософам. Промову свою закінчив ректор покликом до молодежи, щоби горнула ся до наук. По промові ректора виголосив проф. д-р Ґривецкій виклад о розвою права карного, на чім торжество закінчило ся о 12 годинї в полудне. 