Відгомони з похоронів Мицкевича. — Господарство, торговля і промисл. — Рух в руских товариствах.

Відгомони з похоронів Мицкевича
Академікови Володимирови Левицкому, котрий на похоронах мощей Адама Мицкевича в Кракові виголосив таку мову, що опісля ц. в. поліція сконфіскувала єї в дневниках, виточив сенат краківского університету дисциплінарне слїдство, котре ведуть професори Бобжиньскій і Мадейскій.
Вол. Левицкій оповістив в нинїшних дневниках польских заявленє, що се неправда, мов-би то він зламав публичне зобовязанє, що виголосить мову сцензуровану, а не таку, яку виголосив, — і представляє річ так: Мову свою предложив він до перечитаня не комітетови, але маршалкови. Той починив відповідні своїм личним поглядам поправки і звернув Левицкому через ґр. Ант. Водзицкого з устним желанєм, щоби держав ся тексту поправленого. Всякої обіцянки, зобовязаня або навіть слова чести не давав, бо нїхто того не жадав, а навіть не міг би був дати, бо в торжественній хвили промови не міг би ручити за себе, що як-раз оголосить промову дословно. Отже хтось зле поинформував маршалка краєвого, коли той в листї до ректора Корчиньского висказав ся, що "репрезентант молодежи не додержав обіцянки і ухибив цїлій молодежи", не виголосивши дословно мови так, як була сцензурована.
***
Орґан робітників, львівска часопись Robotnik, помістив з нагоди похоронів Мицкевича дуже терпку статью про аранжерів краківского обходу. Каже, що усунено від аранжованя обходу молодїж, що-би "она при помочи голоти не виправила межинародної маніфестації і не зблямувала поваги та становища краю..." Отже стало ся так, як хотїли "наші великі", щоби "дух Адама розрадував ся, коли побачить що все єсть так, як було: ті хати соломяні, купаючі ся в гноївцї... ті коровини з завпалими голодницями... той хлоп з наївним виразом лиця, з ковтуном на голові... ті коршмини, де разом з телятами і безрогами уживає люд недїльного відпочинку... Або-ж не забє ся в Адамі серце на вид Pana Tadeusza в елеґантнім виданю Macierzy — для люду! — хованого людом як реліквію до скринї, але тілько до скринї, бо, як неумолима статистика доказує, величезна більшість в краю нїчого читати і писати не вміє, кромі нумерів льотерійних!..." Господарство, торговля і промисл.
Цукроварня в Товмачи, замкнена від кільканацяти лїт, має на ново війти в рух фабричний. Основана перед 50 лїтами ґр. Валерієм Дїдушицким на великі розміри, в короткім часї довела цукроварня свого основателя до цїлковитої руїни маєткової і перейшла на власність акційної спілки надреньских Нїмцїв, котрій так само лихо повело ся, що зліквідувала перед десяти лїтами і продала товмацкі добра. По тих нещасних підприємствах остали в Товмачи величаві будинки фабричні, а що Товмач лежить в околици дуже урожайній і придалій під управу бураків, то тепер заходять ся якісь ческі промисловцї около взновленя цукроварнї і мали вже угодити ся з властителем Товмача та околичними селянами о управу бураків що року на 3000 морґах, а винаймивши або відкупивши будинки, хотять в них коштом значного капіталу устроїти першорядну цукроварню з машинами найлїпшої конструкції, котрі би виробляли річно до 5000 сотнарів метр. рафінованого цукру. Тому то здаєсь, що залишить ся проєкт основаня цукроварнї в Городенцї. Рух в руских товариствах.
Загальні збори членів товариства имени Шевченка відбулись сими днями для обговореня зміни статута товариства. По дискусії збори поручали нинїшному видїлови розіслати напечатаний проєкт нового статута не тілько всїм членам, але в декому з по-за членів для зібраня гадок о проєктованій широкій реформі товариства. По вака-іях має видѣл скликати нові надзвичайні збори загальні і ті остаточно порішать справу нового статута і реформи товариства. Другі поставлені на відбутих загальних зборах менче важні точки порадку дневного полагоджено на вдоволенє членів і нинїшного видїлу.
Надзвичайні загальні збори членів львівскої "Народної Торговлї", скликані на вчера пополудне в цїли ухвали деяких змін статута, відбули ся в великій сали "Народного Дому" при не конче численній участи членів. В голосованю взяло участь 42 членів.
Збори відкрив предсїдатель совіта управляючого о. Евг. Дудкевич з Рудна і предложив на предсїдателя зборів д-ра Д. Савчака, а на заступника о. Лисяка з Тучап. Збори приняли се предложенє, а предсїдатель д-р Савчак покликав на секретарів пп. К. Паньківского і Волиньского.
П. Вас. Нагірний, яко референт совіта управляючого, відчитав дотичні §§. давного статута і рівночасно подав зміни, які в тих §§-ах мали би бути ухвалені. Ишло о три важнїйші зміни:
а) щоби члени дирекції не були членами совіта управляючого, або иншими словами, щоби не мали власти рішаючої, але власть виконуючу; на засїданях совіта мали би лишень дорадчій голос;
б) щоби из совіта вибираного на 6 лїт що-року уступали 2 члени, а совіт щоби складав ся з 12 членів (бо доси складав ся з 6—12); в перших пятьох лїтах рішав би жереб, котрі члени мають виступати, в шестім 2 оставші; предсїдатель совіта мусїв би бути вибираний кождого року; загальні збори на місце 2-х виступивших могли би вибрати або тих самих або инчих членів;
в) щоби комісія контрольна була запрошувана на засїданя совіта управляючого;
г) прочі менче значущі зміни стояли в звязи або з повисшими трема важними змінами, або нормували голосованє загальних зборів.
По відчитаню проєкту тих змін зажадав Л. Джулиньскій умотивованя. — Директор Нагірний мотивував зміни в спосіб зовсїм переконуючій, відкликуючись на добро институції. Уступованє що-року 2-х членів совіта було би користне з тих мотивів, що коли буде уступати лише по 2-х членів, то в совітї остануть прочі, обізнані з ходом справ товариства, а декого з недїяльних членів совіта буде можна усунути зараз по роцї. — Д-р Дїдошак, член комісії контрольної, підпирав проєкт зміни ще деякими мотивами, а именно: а) коли директори не будуть членами совіта, то не треба буде платити податку від их пенсій (бо тепер пенсії совітників числять ся до зисків) а впрочім се річ неприродна, що тепер власть екзекутивна єсть заразом в якійсь части властію праводавчою; б) комісія контрольна повинна бувати на засїданях совіта, щоби усе знати, що ухвалюєсь, бо инакше она не годна контролювати цїлого дїловодства товариства.
По тих виясненях приступлено до голосованя. Перша точка зміни (§.15 статута) удала (а треба було 2/3 голосів), а потім уже навіть не голосовано після §§-ів, тілько, на внесенє Маркова і Кисїля, поставлено справу так: чи перейти над всїми змінами статута до порядку дневного, — і голосами членів "русских" така власне запала ухвала.
Збори ті і ухвали дуже прикро вразили людей доброї волї. Без сумнїву всї зібрані (без огляду на сторонництва) мусїли в душі бути пересвідченими о користи предкладаних змін для товариства, і де як де, а тут именно якась заслїплена партійність не повинна була мати місця... 