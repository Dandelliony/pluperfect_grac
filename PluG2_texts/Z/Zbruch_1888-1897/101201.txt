◦ ◦ ◦ ◦ ◦ ◦ ◦ ◦ ◦ ◦

Відозва до львівских Русинів. Честні Родимцї! З настанєм зимної пори показала ся в в наших руских людових школах у Львові потреба більшої помочи для бідних дїтей, особливо в одежи, обуви і т. п. Товариство "Шкільна Поміч" памятало вже завчасу о сїй потребі і збирало на ту цїль добровільні датки; однак зібрана по феріях квота єсть дуже незначна і далеко не вистатчає, щоби можна бодай маленьку частину бідних дїтей і сиріт обтулити найконечнїйшою одежиною. Дїло стало тим тяжшим, що фреквенція молодежи в руских школах сего року значно збільшила ся. Нам не остає нїчого, як звернутись до милосердних руских сердець і просити о поміч. Особливо осміляеємо ся просити наші рускі Родини, щоб ласкаво присилали для наших шкіл непотрібну одїж з своїх дїтей [хлопцїв і дївчат]. В многих домах лишають ся нераз дїточі одїня, що — хотяй трохи переношені — могли би ще бідним якійсь час послужити; річи ті йдуть часто марно, а могли би не одній сиротї віддати цїнну прислугу. Просимо отже дуже наші рускі Родини, щоби присилали нам таку одїж. Всякій найменшій дар приймемо з вдячностію. Просимо о скору поміч, бо студїнь долягає що-раз більше бідній дїтворі. Наші рускі людові школи, ведені примірно, найшли загальну симпатію у рускої Публики. Ми й надїємо ся, що наші Родимцї не відкажуть сим институціямь своєї щирої помочи. Одїж для хлопцїв просимо присилати до школи им. Маркіяна Шашкевича [при улици Скарбківскій ч. 26] на руки учителя п. Гамоти, а одїж для дївчат до рускої женьскої школи вправ [пляц Стрілецкій ч. 6] на руки занятих там учительок пп. Ґеорґерової, Литиньскої, Новицкої і Паньківскої. Від видїлу товариства "Шкільна Поміч". Александер Стефанович. — Григорій Врецьона.   Товариство рускій "Сокіл" уряджує з недїлю 3 н. ст. падолиста в великій сали "Народного Дому" т. зв. променадний концерт при участи войскової музики 24 п.п. Проґрама богата. Між иншим виконає бувшій ученик прагскої консерваторії сольо на арфі, як також серенаду на арфі в супроводї скрипки і челя. — Вступ на салю 50 кр., а для членів "Сокола" 30 кр. від особи. Початок о 5-ій годинї з полудня. Буфет в зарядї товариства. — За комітет забавний Рудницкій. Лепкій.   Товариство "міщаньска Бесїда" в Стрию устроює в недїлю 3-ого падолиста с. р. в льокали "під Чорним Орлом" [в ринку] вечерок з танцями. Початок о год. 8. вечером. Вступ: для членів 50 кр. а з родиною 1 зр. 20 кр.; для не-членів 70 кр. а з родиною 1 зр. 50 кр. Стрій звичайний святочний.   Є. Е. митрополит Сильвестер приїхав дня 26 с. м. з епископами перемиским і станиславівским і з 20 крилошанами до Риму. Дня 29 с. м. прибудуть туда прочі рускі паломники і 30 с. м. возьмуть участь в святочнім зборі в греко-рускій колєґії. Дня 31 с. м. з нагоди 300-лїтного ювілею полученя Русинів з католицкою церквою відправить митрополит в ватиканьскій базиліцї службу Божу в асистенції епископів перемиского і станиславівского і чотирох пралатів.   Товариство "Бесїда" в Тернополи уряджує що четверга о 8-ій годинї вечером сходини сполучені з відчитами. Першого четверга с. є. 17 жовтня мав п. Д. Дм. відчит «О національній задачи руского жіноцтва», а другого четверга [с. є. 24 жовтня] другій відчит «Марта Борецка і єї примір для нашого жіноцтва». Оба відчити зробили певне вражінє і спонукали жіноцтво призадуматись над неодною справою. Як з одної сторони голова п. Стахевич своїм невсипущим трудом старає ся піддержати житє товариске в «Бесїдї» а панї Стахевичева, Кручковска і другі панї змаганє се хорошо підпирають, так з другої сторони деякі панове й панї навпаки роблять — а кажуть, що ще торічних фейлєтонів «Przegląd-y» і «Rozmaitości» з 1845 року не прочитали... Є надїя, що як упорають ся з тою роботою, заглянуть на «Бесїду».   Театр рускій під дирекцією п. Стечиньского прибув уже до Коломиї і розпочав там в четвер 24 с. м. в сали каси ощадности ряд представлень опереткою «Запорожець за Дунаєм». Не сумнїваємо ся, що руска публика з Коломиї і охрестности як найчисленнїйше буде навідуватись на представленя, бо театр наш за се вповнї і з кождого огляду заслугує.   П. Микола Ивасюк, наш артист-маляр з Монахії, гостив вчера і позавчера у Львові, переїзджаючи до Монахії з Буковини, де перебув якійсь час за-для віддиху. П. Ивасюк прибувши до Монахії докінчить розпочатий образ «Иділля» з житя нашого народу [образ що-до величини більшій від «Хмільницкого»] а зараз опісля приступить до мальованя историчного образу на великі розміри.   Замах анархістичний в Кутах, про котрий розтрубила Gazeta Kołomyjska, показуєсь байкою. Пачка, надіслана до кс. Смаґовича з торговлї Дітмара у Львові і заосмотрена маркою склеповою, не давала причини до яких-небудь підозрінь, тим більше, що мнима машина пекольна представляла ся в формі звичайної бляшаної фляшки, в котрій містив ся плин. Поголоска про анархістичний замах викликала в містї переполох і доперва надісланий лист п-ї З., котра виїхала на якійсь час з Кут до Львова, вияснив ситуацію. В тім листї доносила п-ї З., що вислала на адресу кс. Смаґовича до Кут оливу призначену на освітленє лямпки перед образом Матери Божої. Так мнимий динаміт, що мав містити ся в машинї пекольній, перемінив ся на нешкідну оливу...   Стан холєри в Галичинї після урядового донесеня дня 25 с. м.: в Мушкарові пов. борщівского і в Скородинцях, пов. чортківского остає в лїченю по 1 особі; в Радехові пов. каменецкого з 4 осіб подужала 1, остає в лїченю 3; в Перемишли хора 1 особа; в Бишові, пов. сокальского остала 1 особа, занедужала 1, померла 1, остає хора 1; в повітї тернопільскім: в Буцневі хорі 3 особи; в Кривках остала ся була 1 і подужала; в Микулинцях хора 1 особа; в Острові остали була 2 хорі, занедужали нові 4, померли 2, остає в лїченю 4, в Тернополи остались були хорі 2 особи, померла 1, остає 1 хора; в Воли мазов. 3 хорі; в Загробели осталась і подужала 1; в повітї теребовельскім: в Малові 3 хорі; в Налві занедужала і померла 1 особа; в Струсові остала і подужала 1 особа; в повітї скалатскім: в Мислові занедужали 2, померла 1, остає в лїченю 1; в Тарнорудї занедужали 3 і остали в лїченю 3 особи. — Разом остало в лїченю з попередних днїв 25 осіб, занедужало 11, виздоровіли 4 особи, померло 6, остаєсь в лїченю 26 осіб.   Огнї. Дня 19. с. м. около 7. години вечером вибух огонь в Соколові, каменецкого повіта, в домі Лейби Туртельтавба і знищив кромі жидівскої і 9 хат селяньских з будинками господарскими і припасами збіжа. Шкода звиж 8.000 зр. в части обезпечена. В огни погиб 6-лїтний син Туртельтавба. Огонь з неосторожности.   Дрібні вісти. Новий намістник Галичини кн. Сангушко приїздить завтра до Львова. — Испит з бухгальтерії здали у Львові Ом. Куликовскій з Борщевич, В. Шверц з Тернополя, Ив. Левицкій зі Львова, Кляйн з Подґуржа, Н. Трабарскій і Ант. Штерц з Кракова і Каз. Морельовскій зі Львова. — Стація телєґрафічна буде отворена з днем 1 падолиста при урядї почтовім в Ходорові пов. бобрецкого.   Дѣло 