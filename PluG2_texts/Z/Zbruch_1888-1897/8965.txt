В справі регуляції галицких рік.

Минувшого місяця вислав Видїл краєвий меморіял до министра Галичини Земялковского, в котрім, вказуючи на сегорічні повіни в західній Галичинї, пригадує правительству справу регуляції галицких рік по мисли рішень краєвого сойму з жовтня 1884. В меморіялї тім піднїс Видїл краєвий, що сегорічна повінь, дотикаючи одинацяти повітів західної Галичини, мала більше як льокальне значенє і для-того повинна наклонити правительство до більше як хвилевих мір. Меморіял пригадує, що вже найвисш. постановленєм з 30 жовтня 1830 приказано переведенє регуляційних робіт на ріках, котрі суть сплавні або становлять границю від сторони сусїдних держав і Угорщини виключно коштом держави. Помимо того через 30 лїт по виданю того постановленя не зроблено нич в Галичинї і доперва на кроки львівскої промислово - торговельної палати виєднало тогдїшне министерство стану найвисше постановленє з року 1861, котрим правительство одержало припорученє перевести в протягу 20 лїт коштом водяних будівель регуляцію Висли на довготї 27 миль, Дунайця на довготї 6 миль, Сяну на довготї 17 миль і Вислоки на довготї 2•5 миль.
Помимо того постановленя однак не тілько, що не укінчено регуляції повисших рік в означенім речинци, але край навіщали численні нові повіни, котрих наслїдки були тим страшнїйші, позаяк не було средств охоронних, а будови дотеперішні ведено хибно. Супротив того завізвав сойм по великій повіни з р. 1884 правительство до скоршого і успішнїйшого переведеня регуляційних робіт на тих ріках сплавних, котрі виключно під єго остають управою і також до розширеня своєї опіки на ті ріки, котрі по зібраню дат покажуться сплавними.
Помимо того не видно і по р. 1884 більших поступів в регуляції галицких сплавних і граничних рік, позаяк дотація державна на тую цїль, котра в р. 1884 виносила 321.000 зр., підвисшилась по соймовім рішеню лиш о дуже незначну суму. Так само і будівлї, поставлені при помочи тої дотації, виказали дуже мало користи, бо при их проектованю грала більшу ролю ощадність, якь техника. Техничні урядники видїлу краєвого, розслїджуючи шкоди послїдної повіни сконстатували, що для ощадности побудовано вали охоронні так, що небезпеченьство повіни зовсїм не єсть усунене і все грозить побережним просторам більших рік, особливо Висли і Сяну. Длятого і регуляційна робота краю не осягне пожаданих наслїдків так довго, як довго не будуть поправлені хиби давнїйших робіт.
Преходячи до рік, не узнаних ще доси правительством за сплавні, котрих регуляція мала перевестись в дорозї недоспівшого проєкту державного закона, підносить Видїл краєвий на основі дат буджету, що того рода роботи переводяться в других коронних краях прим. альпейских на підставі краєвих або державних законів. В Галичинї причинився край 400/0-вим додатком до коштів виробленя генерального проєкту до регуляції 14 рік, доси однак надармо вижидає помочи в тій многоважній справі і результатів жертв грошевих, які понїс на передвступні кошти.
Пригадуючи теперь знов правительству цїлу тую справу, просить Видїл краєвий о вставленє до державних прелиминарів висших надзвичайних дотацій на регуляцію рік, котрі остають під опікою правительства в цїли упорядкованя тих просторів, котрі нинї представляються ще зовсїм здичїлими, а кромі того о внесенє на найблизшій сесії ради державної проєкту до закона о регуляції 14 галицких рік по мисли соймових рішень з р. 1884. 