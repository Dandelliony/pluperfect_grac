З Рогатина.

[Загальні збори пов. "Народної Торговлї."]
Загальні збори повітової "Народної Торговлї" в Рогатинї, скликані на день 8 н. ст. мая не відбулися за-для недостаточного числа зібраних членів. Після статута потрїбно до комитету найменше 20 членів. Зібрані ждали від години 2-ої до 7-ої вечером. За той час одні приходили, другі відходили, — рахунку нїхто им не знав. В послїдній хвили постягалося щось уже аж 18 чи 19 членів, — потрїбного комплету все таки не було. Коли члени знали про день, то на всякій спосіб показалися байдужними, а за се належиться им докір справедливий, бо товариство наразили на кошти скликаня других зборів. Однакож правда і то, що пора на збори була не зовсім відповідна — для господарїв день маєвий, особливо сего року, воли весна так опізнилася, не догідний на виїзд, — треба було з сїйбою поспішати. Лучше було-би коли-б управляюча рада була скликала збори в тім часї, як се статути наказують, — а статути постановляють, що загальні збори мають відбуватися в місяци лютім кождого року. Се пригадувано торік управляючій радї в "Дѣлї", а і на зборах дня 8 н. ст. мая многі з зібраних членів допитувались ради, чому она так проволїкла збори.
Другі збори, котрі можуть радити уже і без приписаного комплету, відбудуться дня З н. ст. червня. Може бути, що на ті збори явиться ще менше членів, — але се на всякій спосіб було-би сумним признаком найбільшої байдужности членів, коли зважити, що йде о розвязанє товариства яко самостійної торговлї повітової і о вибір комисії ликвидаційної. Члени товариства повинні явитися на збір як найчисленнїйше, а священики і учителї повинні взяти з собою селян-членів, щоб ті бачили і знали, як і що робиться, і в рїшенях самі взяли участь. Бо потому, коли-б их при тім не було, могли-би нарїкати.
Зібрані члени товариства на зборї дня 8 мая розбирали в дискусії стан своєї Торговлї — упало при тім не одно слово критики за час минулий. Неодно, що підношено свого часу в "Дѣлї", признавали й самі члени ради управляючої. Загальна думка така, що як львівска "Народна Торговля" перейме рогатиньску на свою филію, і сповнить дві рїчи — по перше: як дасть на місце неможливого в Рогатинї склепаря п. Кушнїра, якогось зовсїм відповідного чоловіка, а по друге: буде заосмотрювати свій склеп рогатиньскій добрими товарами, — отже коли сповнить ті дві рїчи, то рогатиньска филія єї буде процвитати, буде одною з найлучших. Піднесену другу рїч — що до доброти товарів — мусимо близше пояснити. Різні рїчи можна було закинути управі повітової Торговлї в Рогатинї (недбалість, недогляд і т. п.), але одного їй не закидувано і се мусимо на єї похвалу піднести: товари спроваджувала добрі. Нехай же львівска "Народна Торговля" добре на то памятає!
А звертаємо єї увагу не зовсїм так безпідставно...
Під кінець ще і то занотуємо, що підчас зборів Народної Торговлї весь час по під Торговлю похожав собі жандарм з набаґнетованим карабином. Правда, був се день ярмарковий... 