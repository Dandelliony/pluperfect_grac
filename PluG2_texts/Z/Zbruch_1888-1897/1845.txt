З села

З села пишуть нам: „Музика будучности“ Ришарда Вагнера дивно дїлає на людей, одних вводить в восторг, других упоює, а декому завертає голову, одурює. До тих послїдних належить англійскій миліонер Piri, мешкаючій в своїх добрах в Уестморльенд. Перед роком п. Piri вояжував по Європї та залюбки прислухувався операм Вагнера, а повернувши домів, поручив свому управителеви вишукати кружок високих бїлявок - дївчат, котрим прирїк дуже значну пенсію. О кандидатки не було трудно , і як лишь кружок був дібраний, призначив для кождої дївчини расового коня і дуже оригинальний костюм, назвав їх своїми „Валькиріями“ та примїстив в окремім крилї свого замку. Один з свояків того пана хотїв з причини тої фантазії віддати єго під курателю, але суд рїшив, що всякому вольна воля, чи він держить службу мужеску чи жїночу, кінну чи пїхотну, однім словом вільно дурїти, коли приступає. Одтак тому новітному „Вотанови" лишено без перепони єго дївоцку дружину. — Ось стілько вичитала я в одній не-рускій газетї про „музику будучности“ Вагнера. Чому тая музика так називаєся: чи тому, що мовь-би то люде теперїшні єї не годні належито поняти та оцїнити, — я того не вмїю сказати, хоть я чула кілька композицій Вагнера. Наші музики зроблять велику прислугу нам сельским любителькам музики, коли в сїм предметї зволять дещо написати в нашім многоцїннім' „Дїлї“, а Вп. Редакція, надїюсь, не відмовить мїсця такій статьї. Теперь бо, як „Дїло“ стало газетою щоденною, сподїємось не раз вичитати в нїм дещо поучаючого і забавного такожь из ширшого свїта. — В додатку до „Дїла“ подаєте нам дуже цїкаву повїсть „Родина Бухгольцїв“. Я єї читала по нїмецки та признаюся, що дуже менї црипала до вподоби. В Нїмеччинї такій нечуваний був за нею попит, що в протягу трех років розійшлася в кількадесяти виданях і кілкох перекладах. І в чїм же залежить вартіст сеї повїсти ? Ото в вїрнім зображеню берлиньскої мїщанки. Автор наскрізь перестудіював свою боґатирку, підглянув найтайнїйші порушеня єї серця, висондував всї єї жїночі примхи, забаги та замисли, приглянувся їй в усїх хвилях житя та представляє єї такою, якою она єсть в житю приватнім, в взаєминах з родиною, з сусїдами , та знакомими, і т. д. Но помимо то автор нїколи не попадає в пересаду анї тривіяльність, а умїє читателя і плїнити і забавити. Язик перекладу єсть добрий. Тожь бажаю моїм посестрам і всїм читателям щоби з такою приятностею читали тую повїсть по руски, як я недавно читала єї по нїмецки — Ярина Л. 