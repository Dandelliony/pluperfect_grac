◦ ◦ ◦ ◦ ◦ ◦ ◦ ◦ ◦ ◦

Комітет міста Львова для помочи потерпівших від повени, завязаний радою міста, зійшов ся сегодня о 12 годинї в полудне в сали ради міскої, скликаний віцепрезідентом д-ром Мархвицким. Явило ся около 70 членів разом уже з радними міста. Засїданє відкрив д-р Мархвицкій промовою, в котрій насамперед подякував всїм зібраним, а спеціяльно ще явившому ся аеп. вірм. Исаковичеви, а потім піднїс, що нещастє від повени і злив показує ся значно більшим, нїж з початку здавало ся: люде не будуть мати чим засїяти поля і грозить голод. В такім нещастю не досить помочи фондів державного і краєвого, треба ще й помочи горожан краю, отже орґанізацію такої акції має підняти комітет столицї краю. Потім вибрано презідію міста Львова на презідію комітету, а відтак комітет тїснїйшій из 60 членів. Той комітет подїлив ся на дві секції: на акційну т. є. тую, котра має занятись збиранєм грошей усякими способами, і на информаційно-репартиційну — котра має розслїджуватм, де єсть потрібна поміч і зібрані гроші роздїляти. До підкомитету акційного увійшло 36 членів [з Русинів пос. Юліян Романчук і крил. Т. Павликів] а до информаційної 24 членів [з Русинів: Ив. Белей, о. Ад. Василевскій, В. Нагірний і д-р Д. Савчак]. По засїданю зложили зібрані члени комітету кількасот зр.   Буря з громами, блискавицями і великим вітром лютила ся в ночи з 17 на 18 н. ст. серпня в Станиславові. — Така сама буря навістила дня 17 серпня около 4-ої години з полудня місто Краків. Громи били безнастанно. Один грім ударив в войскову вартівню в ринку, однако перебіг внїшною стїною і лише легко єї обсмалив.   Маґістрат львівскій видав вдруге відозву до лїкарів і хирурґів мешкаючих у Львові, щоби зголошували ся до лїченя недужих холєричних в инших місцях Галичини на час пошести. Зголосившим ся платить ся денно 10 до 15 зр. і забезпечує ся на случай их смерти екзестенцію вдовам і сиротам.   Карна розправа розпочала ся нинї в львівскім судї карнім против двох студентів львівскої політехніки: Казим. Щепаньского і Адама Цегака, обжалованих о публичне насильство. Справа дотикає звістних демонстрацій, яких допускала ся польска молодїж в лютім с. р., щоби переперти т. зв. народну жалобу на памятку 100-лїтних роковин розбору Польщі.   Нові гроші. До 5 н. ст. серпня вибито в монетарни віденьскій золотих двацять-коронівок на 110 міліонів корон, срібних однокоронівок на 22 міліонів, ніклевих двацятаків на 4.5 міл. корон, десятаків на 2.5 міл. корон, бронзових двосотиків на 500.000, односотиків на 170.000 корон.   Першу погідну недїлю мав вчера Львів а имовірно і цїлий наш край підчас сегорічного слотливого лїта. Длятого цїле місто було вчера як вилюднене, бо тисячі населеня вивандрувало за рогачки на свіжій воздух.   Уласкавленє. Цїсар дарував решту кари 6 вязням у Львові, по 3 в Станиславові і Висничи і 5 женщинам відсиджуючим кару у Львові.   Хмаролом навістив дня 27 н. ст. серпня місто Живець і околицю. Підчас бурі ударив грім в огрівальню зелїзницї північної і покалїчив одного робітника тяжко, другого легко. Ріка Сола залила всї поля. Всї плоди цїлком знищені.   Дрібні вісти. Віцепрезідент краєвої дирекці скарбу д-р Вит. Коритовкій виїхав на кількатиждневий побут до Марієнбаду. — Дня 18 н. ст. серпня утїк з роботи в цегольни Ґрубера у Львові арештант Володисл. Лисовскій, що вісиджував кару однорічної вязницї. — В Михальчи в повітї городеньскім, помер кс. Ант. Хилиньскій в 48-ім роцї житя, тамошний римо-кат. парох і брат редактора Czas-у. — Почетне горожаньство надало місточко Тартаків п. Брон. Сокальскому, бувшому инспекторови шкіл народних в Сокали.   Дѣло 