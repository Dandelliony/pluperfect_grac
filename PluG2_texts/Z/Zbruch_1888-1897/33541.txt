◦ ◦ ◦ ◦ ◦ ◦ ◦ ◦ ◦ ◦

Посол о. Мандичевскій виїхав, по перебутій недузї, сими днями до Відня, щоби брати участь в засїданях ради державної.
Дрібні вісти. На полях громади Райхенбах, пов. львівского найдено 25 н. ст. лютого тїло якогось незнакомого чоловіка, котрий замерз. З одягу можна догадуватись, що помершій міг бути згінником з околиць Розвадова або Стрия. — Служниця у вдови по полковнику Л. в Коломиї, проводячи гостей вечером, поховзнула ся на сходах і упала, при чім розбилась лямпа. В одній хвили горюча нафта облила дївчину і хоч зараз кинулись ратувати, то дївчина так попеклась, що в кілька годин померла. — В приступі божевільства селянин Іосиф Юха, в повітї тарнівском, вислав жінку і двоє дїтей по священика, а сам за той час підпалив хату, вилїз на під і погиб в огни. — Доповняючі вибори двох членів золочівскої ради повітової з більших посїлостей розписані на 10 н. ст. цвітня с. р.
Зміст ч. 4 "Зорі": Ґава і Вовкун, Ивана Франка — Прощанє, частина з Мицкевичевої поеми Konrad Wallenrod, переложив О. Филяретів. — Пригода на водї, образок А. Торонтского. — Исторія литератури рускої. — Всячина. — Замітки критичні.
"Вольности запорожских козаков". — Під таким заголовком виготовив Д. И. Еварницкій исторично-топоґрафічну розвідку більших розмірів. В розвідцї розказано про границї запороских земель, про ріки, озера, острови, печери, урочища, тракти, переправи, броди, лїси, про породу звірів, птиць і риб, про саранчу і чуму, навіщаючу країну запороских козаків. До розвідки буде долучених 6 карт: загальна земель запороских козаків, плян запороских земель з 1772 р., плян островів 1780 р., ґенеральні карти запороских вольностей 1779 р., ґеометричний плян спеціяльний запороских земель в XVIII віцї, деякі уривки з рукописного пляну Дніпра від Переволочни аж до устя Буга 1786 р. та плян битви Богдана Хмільницкого з Поляками на Жовтих водах. По випечатаню сеї розвідки приступить автор до повної і систематичної исторії запороских козаків. 