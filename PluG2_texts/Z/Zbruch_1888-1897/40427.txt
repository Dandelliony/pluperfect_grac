◦ ◦ ◦ ◦ ◦ ◦ ◦ ◦ ◦ ◦

В Карлові, коло Снятина, відбуде ся дня 18 н. ст. серпня, в честь уродин цїсарских, вечерок вокально-декляматорскій. Проґрама складаєсь з 10 точок: Вступне слово; многолїтство цїсареви; відчит "Про віруваня нашого народу"; хор "Стоїть явір над водою"; декламація і "Поворот тата"; хор "Пробудилась Русь"; читанє повісти; хор "Ой у лузї"; деклямація "Зрадник"; Имн народний. — Видїл читальнї запрошує до численної участи в тім вечерку.
Огнї. Дня 11 н. ст. серпня погоріло дванацять будинків, приналежних до пяти господарів, в Сухій воли, пов. чешанівского. Шкода в части убезпечена. До гашеня огню явились сторожі пожарні з Олешиць міста, Старого села, Фельзендорфу і Олешиць старих з 5 сикавками.
Помилуванє вязнїв. Цїсар дарував 98 вязням решту их кари. В числї помилованих єсть: 6 мужчин у Львові а 4 в Станіславові та 8 женщин у Львові.
Небезпечні богомольцї. Оногди в ночи арештували поліційні ревізори Шпанґ і Шабо на львівскім ринку одного чоловіка, котрого они довшій час наглядали, а котрий як раз замовляв собі фіякра на 4 год. рано. В бюрі инспекції поліційної зізнав сей чоловік, що звесь Созон Лопушаньскій і що з чотирома небезпечними злодїями утїк з арештів львівского суду повітового, спустившись на простиралї на сусіднє подвірє. Всї они умовились поїхати на відпуст до Почаєва, і тому він замовляв фіякра а тамті ждали на Знесїню. Поліція вибралась на Знесїнє, але вже злодїїв не застала.
Лїкарі спеціялісти. Правительство загадало управильнити справу т. зв. спеціялістів в сей спосіб, щоби лїкар мав право уживати титулу "спеціяліста" лиш тогдї, коли справдї відбув студії спеціяльні в якій галузи медицини.
Найвисшій трибунал орік, що дитя уроджене незаконно, коли відтак єго родичі поберуть ся, набуває тим самим всї родові права, без взгляду на се, чи леґітимацію уродженя записано до книг метрикальних, чи нї.
Дирекція почт і телеґрафів у Львові оповіщує, що, після рескрипту міністерства торговлї, надавателї пересилок з живими звірятами (пявки, пчоли, дріб, кролики і т. п.), також і при пересилках без послїплати, при оборотї в Австро-Угорщинї і з Нїмеччиною, мають виписати на адресї пересилковій і на самій пересилцї, що треба зробити, єсли адресат не відобрав пересилки в своїм часї. Напись та може бути така: 1) Єсли не піднято, сейчас звернути. 2) Єсли не піднято, сейчас продати. 3) Єсли не піднято, сейчас повідомити мене телеґрамом на мій кошт. Уряди почтові в місци призначеня пересилок мають поводитись з пересилками живих звірят на случай потреби, яко з пересилками "per express", тож і зносить ся тепер надаванє пересилок per express.
Профанація гробу. В селї Задільску, турчаньского повіту, як се ми свого часу доносили, кілька селян-бойків допустились профанації гробу на кладовищи, а именно розкопали гріб, в котрім похоронено місцевого господаря Михайла Бандерича, та забрали кусник полотна і вирвали жменю волося з голови мерця. Все те зробили для "лїкарскої" цїли, мабуть щоби лїчити "утятих опирем". Самбірска прокураторія дізналась про сю справу і зарядила слїдство против Василя, Гаврила і Николи Рипянчиних, Семена Бандерича, Петра Краснянчина, всїх из Задїльска, та против Михайла Левицкого из Завадки. Сей послїдний спонукав прочих до тої профанації і має славу знаменитого ворожбита між забобонними бойками.
Дрібні вісти. Громада Щавне, пов. сяніцкого, одержала від цїсаря 100 зр. підпомоги на будову школи. — Рада повітова в Надвірній роздала в день вінчаня арх. Марії Валерії три стипендії на придане по 50 зр., розльосувавши их між три дївчата сироти, уроджені в р. 1868, реліґії греко-кат., римс. кат. і жидівскої. — На виставі віденьскій одержав посесор з Тисьменицї, п. Жим. Реґенштрайф за знамениту якість 15 штук худоби на випас найбільшу нагороду, с. є. 2 срібні медалї. — Маґістрат львівскій видав наказ, щоби овочі, спроваджувані до Львова зелїзницею в більшій скількости, відставляно до уряду торгового, де має их оглянути фізик або лїкар міскій. — Видїл краєвий признав Фр. Сеґанцеви, ученикови 6-місячного курсу кутя коней при львівскій школї ветеринарії, запомогу в квотї 75 зр. — В Ярославі утопив ся 10-лїтний хлопець Шнебавм; догадують ся, що се було самоубійство за-для родинних незгодин. — Фабрику сукна Іосифа Зайончка в Кентах увільнив видїл краєвий від плаченя всяких додатків до податків, крім державних, на десять лїт від 1 січня 1888 до кінця грудня 1897 року. 