Перемарш уланів через Немирів.

Минувшого тиждня 4-ий полк уланів, стаціонований в Ярославі, мав перемарш через місточко Немирів, — здаєсь до Жовкви.
Дня 27 червня в полудне прибула до Немирова перша ескадрона сего полку, числяча около 161 чоловіка, і розкватировано єї по домах христіяньских. Та ескадрона забавила в Немирові до 6-ої години рано дня 29 червня. В тих двох днях, а найбільше ночах, христіяне Немирова зазнали наче якого нападу. Отож бо вояки сеї ескадроди в ночи порозбігали ся по луках людских, мов-би по своїх власних коморах, та ну-ж забирати з копиць сїно! У латиньского священика забрали два вояки одну велику копицю сїна таки з-під самого приходства, рускому священикови забрали конюшини, не пощадили навіть начальника громади, бо й тому забрали. Споро треба би місця, щоби писати всїх господарів, котрим вояки забрала сїна. Много господарів мусїло коло кождої копицї поставити вартівника. Вартівники оповідають, що они з вечера через цїлу ніч до рана не могли обігнати ся від напастливих вояків. Не обійшло ся і без того, що одного вояка вибито.
Один міщанин, Василь Поташник, мав коло дому в огородци бульбу на пролїток. Тоту бульбу два улани, закватировані у него, кіньми геть стратували, а коли Поташник з початку просив, а відтак сварив, щоби не робили шкоди, улани пірвали за шаблї та гей-же ставитись до Поташника!
Замітили ми дальше, що улани не мали з собою анї кавальчика хлїба. Длятого господарі мали зі стравою истне пекло, бо й того дай, і сего дай, і не було кінця тому даваню, а тут на додаток такій тяжкій передновок! Замічено дальше, що через цїлий день і ніч 28 червня улани не фасували для коней анї стебельця сїна.
В полудне 29 червня прибула до Немирова друга ескадрона уланів висше згаданого полку. Очевидно, що вояки і сеї ескадрони не були инакші. А що Немирів буде мати щастє кватерувати у себе ще не одну ескадрону войска, то люде вже тепер кличуть до Бога о помилуванє і повідають: Була 1889 р. посуха, 1891 град витовк збіже, а сего лїта войско знищить нас...
О таких обичаях нашого войска годить ся подати до публичної відомости в надїї, що се донесесь також до властей войскових, котрі повинні строго заказати робити які-небудь пакости спокійним горожанам. Нас не дивувало би, колиб таке дїяло ся в часї войни, алеж хвала Богу, живемо в мирнім часї — і войско то наше... 