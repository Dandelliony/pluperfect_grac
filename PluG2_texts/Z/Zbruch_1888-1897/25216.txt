◦ ◦ ◦ ◦ ◦ ◦ ◦ ◦ ◦ ◦

П. Андрїй Чичкевич, професор гимназії брідскої, оголосив в Бродах брошурою в нїмецкім язиці свою студію "Untersuchungen uber das III und XVI Buch der Odyssee" (Сторін 38 звич. вісїмки.) Студію сю написав проф. Чичкевич ще перед дванацяти лїтами, коли кінчив университетскі студії у Відни.
Огнї. Дня 29 липня займився огонь в Янчинї, пов. перемишляньского і знищив всї будинки пяти господарїв. Шкоду цілком не убезпечену обчисляють на 3000 зр. При сильнім вітрї могло вигорїти ціле місто, але люде дуже вправно ратували під проводом вахмайстра жандармерії з тамошного постерунку. — В ночи на 23 липня, пізно в ночи, займився огонь на почтї в Гаях коло Львова від сторони керату. Хотяй челядь ночувала між будинками коло худоби, котру вигнано на ніч для холоду, нїхто не побачив огню, що перекинувся вже на стодолу. Аж коли займилася друга стодола і худоба почала ревіти, посхоплювались зі сну. Хотяй не було вітру, то за-для браку води і віддаленя від села, погорїло шість будинкіх господарских з всїми з нарядами рільничими. Підозрїлих о підпаленє увязнили жандарми і відставили до суду ві Винниках.
В Слободї рунгурскій на ново починає добуватись ропа нафтова. Доносять з-відтам, що дня 28 липня отворено акційну яму ч. 4 пп. Барона і Розенкранца та в перших 24 годинах видобули з тої ями 200 бочок ропи а відтак ще обильнїйше появлялась ропа.
Зелїзниця Львівско-Белзецка має бути продовжена на россійскій території. Правительство россійске хоче вибудовати новий шлях зелїзничій, котрий би лучив зелїзницю Надвисляньску з границею австрійскою під Томашевом, а тогдї продовжила-би зелїзниця Львівско-Белзецка свій шлях аж по ту граничну точку і тим самим витворила-би найкоротша линія комуникаційна між Львовом а Варшавою.
Дрібні вісти. Для 30 липня відбулося в Грибовичах під Львовом вінчанє укінченого богослова п. Теофиля Мусїя з панною Емилією Туркевичівною. Молоду пару вінчав стрий молодої крилошанин станиславівскій о. Туркевич, при чім виголосив прекрасно слово крилошанин о. д-р Іосиф Левицкій. — У Відни помер Бинерт, посол до ради державної з громад сїльских округа литомежицкого в Чехах. — Поліція віденьска після виїмкового закону видалила з Відня дневникаря Рибаковского (родом зі Львова) за висланє телєграми на соціялистичний конгрес в Парижи. — Д-р Кронаветтер, посол до ради державної, занедужав небезпечно перед трема недїлями і мусїв перебути тяжку операцію в віденьскім шпитали; сими днями вийшов зі шпиталю цілком подужавши. 