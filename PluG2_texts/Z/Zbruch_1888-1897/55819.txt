З Рудок.

[Вибори до ради повітової. — З конскрипції повіту рудчаньского.]
В нашім повітї Комарно-Рудки вже по виборах до ради повітової.
З меншої посїлости вибрані: Гринь Кравчишин, Иван Кулик, кс. Михайло Каміньскій, Казимир Курек, о. Михайло Матковскій, Щасний Пєховскій, Петро Роґуцкій, Іосиф Стубіньскій, Андрій Тершакович, Никола Василишин, Кость Валькевич і Федько Заяць.
З міст вибрані: Михайло Кос, Яков Векслєр і Коваржик.
З більшої посїлости вибрані: Троян, Недзвецкій, ґр. Фредро, Щепаньскій, Янко, Ґизовскій, Ґродскій, д-р Брікман, Фелікс Бараньскій, Левицкій і Райскій.
Русини і при сих виборах лишились позаду, а се длятого, що нема ту нїякої орґанізації. Провід взяв в свої руки кружок священиків т. зв. "твердих" під проводом декана о. Илії Каламунецкого. При виборах було де-що й руских карток, але ліста видїлу перейшла. Цїлий час зі сторони рускої нїхто нїчого не робив, а проводирі картку свою держали так в тайнї, що ми доперва в день виборів в Рудках від чужих людей довідались, кого Русини ставлять. Тая картка містила 6 священиків самих "твердих" і 6 господарів. Страшно занедбаний наш повіт! нема чоловіка, щоби провід взяв в свої руки, бо теперішні проводирі [кандидати на послів] не роблять нїчого, спускають ся на декана, а декан — не годен.
При якій-такій орґанізації могло було вийти до ради повітової навіть 15 Русинів, а так увійшли лишень о. Матковскій [котрого також хотїли викинути з ради], Петро Роґуцкій, Никола Василишин, Кость Валькевич — всего чотири, бо Гринь Кравчищин, Іосиф Стубіньскій, Андрій Тершакович і Федько Заяць, хоч Русини, суть поплечникamи секретаря Зброжка і в єго трубу дують.
Доки т. зв. "тверді" будуть тут вести провід і між собою на народовцїв ворогувати, доти тут нїчого не вдїє ся. Аґітація на ринку в день виборів до нїчого не доведе, — через шість лїт треба і можна нарід підготовити і навчити, як братись до виборів. Вина за невдачу сегорічних виборів до ради повітової у нас паде на проводирів.
При нагодї подам деякі дані з нової конскрипції. Насамперед з міста Рудок а потім з цїлого повіту Комарно-Рудки.
Місто Рудки мають населеня 2680 душ; мужчин 1265, женщин 1415. Римо-кат. 1045, греко-кат. 287, жидів 1347, євангелик 1. Язик товарискій подали: 21 рускій [на 287 греко-католиків!], 2658 польскій [отже і всї жиди!], 1 нїмецкій. Уміє читати й писати: 596 мужчин а 437 женщин; лише читати 2 мужчини і 7 женщин.
Цїлий повіт комарняньско-рудчаньскій числить 62.482 душ, а именно: комарняньскій повіт судовий: 21.073 греко-кат., 10.454 римо-кат., 3.033 жидів, 150 євангеликів, 14 менонитів, 1 православного і 2 вірменьского обряду; рудчаньскій же: 19.509 греко-кат., 5.535 римо-кат., 2.324 жидів, 387 євангеликів і 4 менонитів. — Читати й писати уміє в комарняньскім 3.422 мужчин і 2.221 женщин, лише читати 913 м. і 842 ж., а зовсїм неписьменних єсть 12.723 мужчин і 14.606 женщин; в рудчаньскім уміє читати й писати 2.191 м. і 1.290 ж., лише читати 321 м. і 212 ж., а зовсїм неписьменних єсть 11.241 мужчин і 12.500 женщин. Товарискій язик подало в комарняньскім: рускій 20.369, польскій 14.205, нїмецкій 153; в рудчаньскім: рускій 17.925, польскій 9.469, нїмецкій 361.
Цифри говорять. 