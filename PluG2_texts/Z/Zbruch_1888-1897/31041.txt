О промислї нафтовім. — З Станиславова пишуть нам.

О промислї нафтовім пише коломийска часопись О własnych silach так: На просторї двомилевім між Дуклею, Коросном, Єдличем і Риманавом нема вже теренів до закупна. Закуплено або винаймлено все, а від властителїв менших посїлостей, с. є. селян, набувають право експльоатованя теренів краєві підприємці. Минули вже часи, в котрих право, вертїти на грунтї, можна було набути за кілька гульденів від морга. Нинї селянин розумнійшій і не випустить своїх грунтів в аренду, єсли єму не запевниться: 100 зр. від морґа, 10% брутто з ями і поменших дачок. На Рудавці під Римановом по невдалих трех ямах рїшили підприємці залишити дальші пробні верченя. З весною мають почати вертїти на кількох нових теренах, а то: Тшецецкій в Рогах, Грабовскій в Ивоничу і Домен в Бороцанці. Спілка Берґгайм і Мак-Ґарвей, котра перестала истнувати в Слободї рунгурскій, почала вертїти в Жарнівци, Фалашівці а Гачові. Зачувати, що бар. Ґреве закупив вісїм нових риґів, котрі мають уставитись по різних теренах в Коросненьскім. Згадана висше спілка в Жарнівци найшла вже в 70 метрах явні слїди ропні. Се вистало для промисловців розкупити в миг всї грунти в самім Жарнівци і околици. В Збоїсках та сама спілка вивертїла дві ями, з котрих одна завела а друга видавала через кілька днїв по 15 бочок ропи, відтак перестала і тепер вертять глубше. Попит на ропу в Коросненьскім великій; платять за сотнар метричний ропи, loco копальня, по 4.20 зр. П. Сигурд Висньовскій купив права Канеля в слобідскій копальни на камеральних теренах.
З Станиславова пишуть нам: На остатних чотирох виставах нашого театру було дуже а дуже маленько гостей, такі що не приємно було оглянутись по за себе на самі пустки... Поглядаючи на порожні лавки, мимоволї приходили на думку слова поета: "О мати Русе, а де твої дїти?" Так, деяких "дїтей Руси" ще доси не бачили ми в театрї, а деяких только по разови... Тож пригадуємо нашій публиці єї патріотичний обовязок супротив театру. Побут єго в Станиславові тілько до 9 н. ст. сїчня (на Святий Вечер (5) в недїлю і на першій день Різдва (6) в понедїлок не буде представленя) і то не відклично; тож не побільшаймо дефициту, котрого театр набрався доволї у Львові. Особливо відзиваємось до околичної публики, котрої именно на чотирох остатних виставах зовсїм не було. Репертоар найблизших вистав такій: в недїлю (29) н. ст. грудня исторична драма д-ра Ом. Огоновского "Федько Острожскій"; в середу 1 н. ст. сїчня (у вівторок 31 н. ст. грудня представленя не буде) винятки з різних опереток і драм або так званий "Перегляд драматичний"; в четвер (2 н. ст. сїчня) драма Осипа Барвіньского "Чернигівка" (доси ще не грана). Особливо на "Федька Острожского" і на "Черниговку", — котрі то гарні драми написані на основі нашої славної бувальщини, о тенденії високо патріотичній, — повинні зібратись наші Земляки дуже численно, бо ж треба признати, що ті твори театр виставляє головно для Русинів, щоби их серце насталити до нових патріотичних подвигів... Тож на ті вистави спішім усї до театру і своєю участію покажім, що таких творів драматичних бажаємо як найбільше. 