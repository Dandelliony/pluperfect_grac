◦ ◦ ◦ ◦ ◦ ◦ ◦ ◦ ◦ ◦

Авантура "радикальна". Демократичний Kurjer Lw. з великою радостію подає слїдуючу вістку: "Stach Pancerny", а властиво Хамскій, пишучій в Dziennik-y Pol. недїльну хроніку, був вчера о 3-ій годинї по полудни на ул. Сикстускій публичне вибитий по лици за свою послїдну хроніку недїльну, в котрій обговорював збори робітників в справі загального голосованя. Автор сеї "радикальної" кари повідомив публично о мотивах сего вироку Хамского і публику, що приглядалась тій авантурі.
Субвенції для шкіл промислових. Міністерство просвіти призволило на текучій рік субвенції для отсих доповняючих шкіл промислових: в Бережанах 385 зр., в Дрогобичи 510 зр., в Ярославли 630 зр., в Коломиї 680 зр., у Львові (школа жидівска им. Бернштайна) 285 зр., в Новім Санчи 595 зр., в Перемишли 700 зр., в Ряшеві 595 зр., в Станіславові 680 зр., в Тарнові 618 зр., чотиром школам в Кракові кождій по 400 зр., в Яслї 400 зр., в Старім Санчи 400 зр., в Вадовицях 400 зр. і в Бохни 200 зр. та одноразову дотацію 300 зр. для сеї послїдної школи на средства наукові.
Наданє стипендії. На предложенє институту "Народний Дім" у Львові надав п. Евстахій Васильковскій, котрий має право надавати обі стипендії, в загальній квотї 80 зр., имени пок. о. Николая Васильковского, основані пок. о. Іоаном Васильковским з Могильницї — обі ті стипендії п. Гнатови Савчиньскому, медикови з Відня.
Громада Иванків, пов. борщівского, порішила отворити крамницю в своїм селї. Ся крамниця не буде власностію нї якого одинокого чоловіка нї приватного товариства, а лиш цїлої громади під зарядом ради громадскої. Капітал закладовий, котрий після потреби буде виносити около 250—300 зр., дістане громада в своїй касї позичковій. Крамниця така повинна удержати ся і приносити добрі доходи, бо село велике, числяче 3000 душ, а сусїдні села недалеко положені. В крамници буде все потрібне селянинови, як товари корінні, блаватні, зелїзні, нафта, сіль і т. и.
Песїй дарунок. В селї Панка, пов. сторожинецкого на Буковинї лучила ся 17 н. ст. грудня цїкава пригода. Селянка Антонина Кравчиньска, замітаючи рано хату, почула, що до дверей добиває ся єї пес, виючи при тім. Отводила двері, а до світлицї влетїв пес, несучи в писку великій узлик а в нїм... новонароджену дитину. Відтак положив узлик на помостї і весело поглядав на свою ґаздиню, махаючи хвостох. — Мабуть хтось підкинув дитину на подвірю а догадливий пес занїс єї до хати.
Пароход россійскій, "Владимир Мономах", їдучій из Варни до Константинополя, розбив ся підчас страшенної бурі дня 16 грудня під Бурґас. Консулят австрійскій в Константинополи донїс, що в тій катастрофі погибли Галичане: Стан. Кирницкій артист-маляр і Иван Бус з Кракова, Стеф. Підгірний і Стан. Мільчевскій з Ряшева.
Убійство. В Космачи, пов. косівского, убито тамошного селянина Ив. Нековского. Слїдство виказало, що убійства доконала жінка убитого Євдоха, котра, мабуть з підмови свого любовника Ив. Яблоньского, покористувалась з нагоди, що єї чоловік, підпивши собі, заснув твердо, при помочи своєї сестри кілька разів ударила сокирою сплячого в голову а відтак тїло обтулене коцом викинула та хотїла затерти всї слїди злочиньства. Виновних увязнено.
Дрібні вісти. У Львові помер Тит Яхимовскій, цїсарскій совітник і вислужений директор канцелярії висшого суду львівского. — Акт обжалованя Бартенієва, убійника актерки Висновскої, обіймає цїлий том; розправа зачнесь дня 15 сїчня 1891, а вступ на сю розправу дозволений мужчинам за білетами. 