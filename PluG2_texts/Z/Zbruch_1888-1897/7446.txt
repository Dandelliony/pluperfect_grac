Межинародне положенє.

Ôд якогось часу проявляєся знов якесь загальне занепокоєнє, подібне до того, яке перебула Европа з кінцем минувшого а з початком сего року. Де жерело того занепокоєня, трудно відгадати а так само трудно такожь сказати, о скілько то занепокоєнє має реальну підставу. Кажуть, що відносини міжь Нїмеччиною а Россією знов погіршилися, але о тім погіршеню доносять газети, котрі нїколи не щадили Россіи. Так тревожить „Post" Европу тим, що Россія знов зброїться і громадить на граници таку масу войска, що єї сили воєнні будуть незадовго значно перевисшати сили воєнні на сторонї нїмецкій. Скоро то настане, то Россія буде змушена виповісти війну, бо за-для недостачї грошей не буде могла удержувати довго таких збройних мас. Берлиньскій „Tageblatt“ доносить такожь, що в кругах дипломатичних ходить поголоска о напруженю міжь Нїмеччиною а Россією. Причиною того має бути то, що Россія мала зажадати від Порти, щоби она прогнала Кобурга з Болгаріи, а до Нїмеччини віднеслась з прошенєм, щоби і она зажадала того енергично від Порти. Правительство нїмецке мало на то відповісти, що оно не зробить того, бо такій крок виходивби вже по-за границї звичайної акціи дипломатичної, а мимо того не завів-би відносин вдоволяючих всї держави. З Відня доносять такожь, що там уважають теперїшну ситуацію за дуже небезпечну а з балканьского півострова надходять якісь глухі вісти, котрі кажуть догадуватися, що там мабуть кождої хвилї готові вибухнути якісь непокої, котрі мало чи не цїлу Европу озарять яркою луною. Всї ті вісти суть однакожь так неясні і непевні, що годї з них зорієнтуватися і вирозуміти правдивий стан рїчей.
***
Коли повірити вістям наспівшим з Англіи, то межи Англією a Россією готово прийти знов до якогось конфликту в середній Азіи. До „Daily Chronicle“ доносять именно з Петербуга, що племя Демшед, проживаюче межи Гератом а Меручаком, заявило, що хоче прилучитися до Россіи. Емир Афганистану вислав против него віддїл войска, котрий стрїтившись дня 6 м. м. з ворохобниками, побив їх. Россійскій полковник Аликанов станув в оборонї ворохобників і вступив дня 15 м. м. в область Демшедів з россійским войском, щоби им дати помічь. Вість ся викликала в Англіи велике занепокоенє а з Лондону доносять теперь, що англійске министерство війни постановило внести в парляментї предложенє о мобилизаціи двох корпусів. Фактом має бути, що Россія будує з великим прискоренєм зелїзницю закаспійску а в Петербурзї обчисляють, що наколи та зелїзниця буде так скоро будуватися, як доси, то за три місяцї буде готовий шлях з Мерву ажь до Герату. Россія отже не перестає зближатися до англійских посїлостей в Азіи. — Ходить поголоска, що вел. кн. Александер має приїхати на инспекцію войска стоячого в царстві польскім. 