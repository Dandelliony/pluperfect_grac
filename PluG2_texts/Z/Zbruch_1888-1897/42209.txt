◦ ◦ ◦ ◦ ◦ ◦ ◦ ◦ ◦ ◦

Другій шлях на стрийскій зелїзници. Після Fremdenblatt-y має бути проєкт вибудувати другій шлях на лінії зелїзничій Львів-Стрий-Бескид, а потрібні кошти мають вставитись до буджету на слїдуючій рік. Єсли такій плян справдї истнує і переведе ся, то можна догадуватись, що і на угорских зелїзницях державних від Бескиду на Мункач аж до Мішкольч покладесь другій шлях. Простір, на котрім мав би вибудуватись другій шлях, виносить в Галичинї 150 а в Угорщині 250 кільометрів, разом отже 400 кільометрів, і потреба буде в Галичинї до 200.000 а в Угорщинї 300.000, разом до 500.000 сотнарів метричних шин сталевих. Кошти винесуть в Галичинї кругло 2,200.000 зр., в Угорщинї до 3,300.000 зр., разом около 5 до міліонів зр. Переведень підготовляючих чинностей в Галичинї поручено старшому инжинірови, сов. Суханекови, котрий будував зелїзницю Ряшів-Ясло. — Вістку Fremdeablatt-y заперечує Pester Loyd. мов би на лінії Мункач-Стрий мав покластись другій шлях, бо се було би получене з великими коштами, котрих угорске правительство не може взяти на себе.
Громада Устє над Прутом, снятиньского повіту, купила від Йойни Райнера, місцевого крамаря, три чверти морґа землї за 400 зр. на місце під будову школи і на поле для учителя. Иніціяторами сего дїла були: місцевий приходник о. Юл. Проскурницкій і громадяне Стеф. Гогрійчук та Дмитро Плешкан, всї три члени місцевої ради шкільної.
О. Роман Кунчевич, парох з Станимира, вибраний дня 4 н. ст. вересня с. р. на члена перемишляньскої ради повітової, внїс сими днями резиґнацію з того достоїньства. О. Р. Кунчевича спонукало до того чувство патріотичне і почутє достоїньства руского: не хотїв засїдати в радї з "протекції" польско-паньскої. [О. Кунчевича взяли були пани з політики в свою лісту, котра, як звістно, і перейшла при ужитю звичайних средств зі сторони повітової філії польского "ржонд-у морального".]
Заряди бурс в Коломиї, Станіславові, Стрию і Тернополи візвала канцелярія Ставропіґійского Института, щоби підняли припадаючі в користь згаданих бурс з фонду бл. п. Коссака підпомоги по 20 зр. 20 кр., котрі ще від сїчня вижидають піднятя. В тій цїли мають заряди бурс надіслати до Ставропіґійского Института відповідно остемпльовані квіти.
В Камінцї струмиловій відбуло ся дня 30 н. ст. посвяченє нового будинку для повітової ради і видїлу, котрі дотепер містили ся у винаймлюваних льокалях. Акту посвященя довершили при відповідних молебнях в церкві і костелї оба місцеві парохи при участи радних повітових і публики. На торжество поспрошувано околичну шляхту і декого з интеліґенції місцевої. В новім одноповерховім будинку приміщено побіч салї радних і бюр видїлових та презеса також бюро повітового товариства задаткового, мешканє для секретаря ради і мешканє для повітового возьного. Зараз по посвященю будинку отворив презес ґр. Станіслав Бадені повне засїданє ради. В довшій промові піднїс він насамперед, що иніціятиву до будови власного дому ради повітової дав рускій священик, парох камінецкій о. М. Цегельскій. Дальше зазначив презес, що лише при повній вирозумілости може запанувати згода і порядок, а до тої вирозумілости не потребує нїхто вирікати ся своїх пересвідчень та идеалів. В послїдних лїтах значно піднесено стан доріг, хотяй в сих сторонах дуже тяжко о камінний матеріял; повіт має уже кілька доріг з твердого матеріялу, камінного або цегольного, понаправлювано деякі дороги громадскі, отже на всякій спосіб комунікація стала безпечнїйшою, а ще в плянї стоять будови або направи деяких доріг. З важнїйших справ на будуще зазначив ґр. Бадені змаганє до стараннїйшої господарки в громадских лїсах і на пасовисках, з котрих конче треба піднести пожиток; громадскі лїси сягають понад 3½ тисяча морґів, однак в богато місцях уже повинищувані; пасовищ та зарінків має повіт по-над 10 тисяч морґів, а пожитку з них майже нїякого. По засїданю ради відбув ся коштом ґр Стан. Баденього спільний обід в новім будинку при грі музики львівскої "Гармонії". При обідї підношено больше тоастів. О. М. Цегельскій, відповідаючи на довшу промову ґр. Стан. Баденього, зазначив, що наколи-б добра воля і вирозумінє у Поляків, то братні народи, замешкуючі край, вирівнають свої рахунки і на місце антаґонізму настала би тревала згода. 