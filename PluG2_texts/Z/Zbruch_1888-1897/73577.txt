◦ ◦ ◦ ◦ ◦ ◦ ◦ ◦ ◦ ◦

Про зїзд около 30 священиків з перемискої епархії дня 22 с. м. в Перемишли була у нас вже згадка. Зїхали ся священики т. зв. старої партії а головною цїлею зїзду була правопись фонетична, против котрої підношено протести на зборах філій общества им. Качковского і вибирано делєґатів. По-при те на зїздї говорено і про инші справи: про Тучапи, про питомцїв семинарій духовних і про клевети на духовеньство. В полудне пійшли зібрані до еп. Юліяна. Преосвящений заявив насамперед що відомого нашим читателям комунікату він не висилав і не винує духовенства за еміґрацію. Заказати-ж польским ґазетам клеветати на руске духовеньство не має сили. Що до правописи фонетичної Преосвящений заявив, що він також стоїть за правописею етімольоґічною в церковнім крузї дїланя. На реформу правописи для шкіл і урядів він очевидно впливу мати не може. Впреосвященний готував собі, що підносили священики, а піднесли між иншим також потребу скликаня епархіяльного синода для рішеня жизненних квестій духовеньства.
Дальшій виклад для женщин з фізики відбуде ся в недїлю дня 27 н. ст. падолиста о 3-ій годинї з полудня в комнатах "Рускої Бесїди" у Львові. Викладати буде проф. Тисовскій.
В Рожнятові — як ходить в Долинщинї поголоска — переходять міщане греко-католики на обряд латиньскій. Нотуємо сю поголоску.
Руске духовеньство деканата скалатского — як нам пишуть від Підволочиск — має на соборчику місійнім, котрий відбудесь на другій тиждень в Кокошинцях, радити також над справою еміґраційною.
Пожар церкви. В селї Голім, равского повіта, згоріла дня 17 н. ст. падолиста місцева церков. Огонь повстав з незвістної причини о 4-ій годинї по полудни і знищив цїлковито величаву церков з цїлим внутрішним устроєнєм. Церков була обезпечена в товаристві асекураційнім "Фенікс".
Товариство учителїв шкіл висших відбуде засїданє в суботу дня 26 н. ст. падолиста о годинї 6-ій вечером в сали фізикальній реальній школи у Львові. На порядку нарад стоїть виклад проф. Володим. Шухевича: "Старанє комах о потомність" і пригідні розговори педаґоґічні і дидактичні.
Архіви громадскі. В наслїдок поручень виданих видїлом краєвим сего року в справі злученя старих документів, актів і книг находячих ся в архівах громадских в краю, з краєвими архівами актів городских і земских у Львові і Кракові, а взглядно розтягненя над ними стислїйшої контролї, предложили инвентарі своїх архівів громади: Яворів, Ржохів і Прецлав, а громада Фирлїїв переслала свій архів видїлови краєвому. На внесенє львівскої і краківскої дирекції архіва, придїлив видїл краєвий архівалії громади Потилича і инвентарі архівів громад: Підгородє і Яворів до архіва львівского, а инвентарь архівалій громади Ржохова до архіва краківского. Справа придїленя архівалій громади Фирлієва тепер переводить ся.
Стан фундацій стіпендійних і добродїйних. Маєток корінний в Фондах стіпендійних стоячих під зарядом видїлу краєвого виносив з кінцем червня 1892 в паперах 3,478.895 зр. 73 кр., в недвижимостях 149.147 зр. 83 кр., а в инших належностях чинних 56.848 зр. 45 кр. Отже загалом корінний маєток фондів стіпендійних виносить 3,684.893 зр. 1 кр. В порівнаню з попередним роком збільшив ся сей фонд о 28.351 зр. 63 кр. Крім згаданих фондів стіпендійних заряджує видїл краєвий ще иншими фондами науковими і добродїйними, призначеними на різні цїли. Ті фонди виносили з кінцем червня 1892 суму 2,656.288 зр. 88 кр. т. є. о 33.445 зр. 23½% кр. більше як минувшого року. Всї фундації разом виносять 6,341.180 зр. 89 кр. В послїдних місяцях прибули видїлови краєвому нові фундації, вже активовані з маєтком звиж 500.000 зр., так що видїл краєвий заряджує тепер фундаціями на суму около 7 міліонів.
Самоубійство. Минувшого тиждня позбавив себе житя в Дрогобичи 22-лїтний окінчений правник Чарковскій. Він пійшов до лїска званого Гіркою і там заподїяв собі смерть. Причина самоубійства не звістна.
Нова стація досвідча для культури торфовищ в Корсові. Міністерство рільництва заявило на основі вислїду информацій, зібраних в Корсові инспектором Струшкевичем, що оно готове підпирати проєкт заложеня другої стації досвідної для культури торфовищ на час 5 лїт в маєтности Б. Городиньского, призначуючи річну субвенцію державну в висотї 1.000 зр. Субвенція буде асиґнована від 1893 року, в першім роцї по предложеню пляну поверхности торфовищ і прелімінаря коштів, в дальших лїтах по предложеню справозданя з ужитя субвенції. Від п. Городиньского жадає міністерство, аби интересантам не боронив приступу до культур торфових, аби що року скликував збори осіб займаючих ся культурою торфу, на котрих мають основно обговорюватись переведені досвіди і результати, а крім того має п. Городиньскій що року здавати справозданя міністерству і видїлови краєвому.
Віденьскій трибунал касаційний рішав оногди жалобу неважности, внесену Николаєм Панасом, льокаєм помершого обивателя львівского Висневского, против засуду львівского суду карного, котрим засуджено єго на 4 місяцї вязницї за очерненє. — Помершій Висневскій виготовив на кілька днїв перед смертію завіщанє, котрим записав цїле своє майно адвокатови д-рови Юл. Попелеви. Панас зробив до суду донос, що завіщанє неважне, бо Висневскій підписуючи єго, не мав свідомости, навіть не підписав єго сам лише приятель єго п. Ц. вложив єму перо до руки і сам рукою недужого написав слова Виктор Висневскій. В наслїдок сего доносу заряджено слїдство карне против сего приятеля, але за-для браку доказів залишено єго. Адвокат д-р Папель, обиджений доносом Панаса, виступив против него з жалобою о очерненє, а позаяк прокураторія не мала пересвідченя, що Панас зробив фальшиве донесенє, то й не хотїла вносити против него акту обжалованя і сам д-р Попель виступив при розправі, яко обжаловуючій. Панаса боронив д-р Чермак. Трибунал львівскій признав винним очерненя і засудив єго на 4 місяцї вязницї, але трибунал касаційний у Відни знїс оногди сей засуд і зарядив нове переведенє розправи. 