◦ ◦ ◦ ◦ ◦ ◦ ◦ ◦ ◦ ◦

Здоровлє цісаревої Єлисавети, пробуваючої в Висбаденї, мало, після віденьских газет, значно поправитися. Дня 23 мая має цісарева вернути до Льаїц а відтак виїде до морских купелїв в Зандворс в Голяндії.
Намістник гр. Бадені виїде в понедїлок, дня 20 н. ст. мая до Перемишля, де відвідає тамошні уряди і наукові заведеня. В Перемишли прибуде він цілий день і ніч ві второк рано виїде до Хирова, де огляне заведенє Єзуїтів. До Львова верне в середу по полудни на Стрий. — В заступстві протектора краківскої академії наук, арх. Кароля Людвика, отворить сегорічне єї засїданє намістник гр. Бадені і тому первістний речинець того засїданя відложено з 25 на 28 н. ст. мая.
Вчерашна буря з сильним дощем, над раном, поробила значні шкоди в комуникації зелїзничій на шляху зелїзниці Кароля Людвика в околиці Крешович коло Кракова, тому поїзд віденьскій не наспів в час до Кракова і Львовяне мусїли обійтись до полудня вчерашного дня без газет і вістей віденьских. У Відни лютилась буря з дощем вчера по полудни через три години. На передмістях великі шкоди а декуди і повінь. Семилїтна дївчинка в Ґавденцдорф коло Відня, вислана матерію до торговлї, впала до каналу і филї пірвали єї; не удалось нїяк єї виратовати.
Зелїзниця Кароля Людвика повідомляє, що від недїлї, 19 н. ст. мая зачинають курсовати прогулькові поїзди до Зимної води-Рудна. Розклад їзди такій як минувшого року.
Испити зрїлости. Краєва рада шкільна повідомляє, що єї оповіщенє з 3 цвітня с. р. дотично речинців испитів зрїлости в учительских семинаріях зміняєся на стілько, що устний испит зрїлости в мужескій семянарії учительскій у Львові начнеся не дня 1 але 9 н. ст. липня.
Дисльокація войска в Галичині. Mlt. Verordn. Blt. оповіщає, що з полків піхоти: ч. 15. баталіон 4 переноситься з Тернополя до Львова а один баталіон зо Львова до Тернополя; ч. 55 один баталіон з Бережан до Львова і на відворота; ч 58 штаб і 3 баталіони з Коломиї до Станиславова; ч. 80 баталіон 3 з Золочева до Львова а один баталіон зо Львова до Золочева; ч. 95 зміна 4 і 2 баталіону між Львовом і Чортковом; — в кавалерії: 2 полку уланів 5 і 6 швадрони зміняються між Ропчицями і Дембицею; 4 полку уланів 2 швадрон переходить з Рогатина до Монастириск, 3 полку уланів 5 і 6 швадрон зміняєся між Ланьцутом і Жолинею.
Епильог з краківскої вистави краєвої. Комитет екзекутивний вистави нараджувався сими днями під проводом президента Шляхтовского, як покрити недобір з вистави в сумі 18.000 зр. Порїшено роздїлити ту суму між членів комитету і має бути оголошена відозва згаданого комитету до всїх членів повного комитету, щоби вирівнали свої рахунки з предприємцями. На кождого члена комитету припаде 120 зр. На то заявляє Reforma: Знаємо, що многі члени комитету були нераз противні різним коштовним і не потрїбним видаткам, але коли гр. Артур Потоцкій упевнив, що, єсли покажеся якій недобір, то він єго сам покриє, годилися і голосували за видатками, гадаючи, що такій вельможа додержить свого слова. Здаєсь, що комитет з огляду на недугу гр. Потоцкого не пригадав єму єго слова. Також дивним єсть, щоби люде, котрих покликали до поради, мали платити такі гроші; — се зразить на будуче многих людей від участи для добра краю. За фантазії директорів вистави повинні таки ті самі директори платити, а именно п. Якубовскій.  