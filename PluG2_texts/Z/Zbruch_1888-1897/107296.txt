Дбаймо о рускі школи львівскі!

Почали ся вже записи до шкіл а кінчать ся в понедїлок. Русини львівскі [парохіяльне духовеньство, учительство, ремісниче товариство "Зоря" та й кождий Русин загалом] повинні завтрішний день недїльний використати для переведеня евіденції, як доси стоїть справа вписів до львівских руских шкіл народних, і до енерґічного дїланя в тім напрямі, щоби до тих шкіл вписано як найбільше число руских дїтей.   Єсть се справа не лиш для Львова, але і для всего руского краю незвичайно важна — і вагу тую всї львівскі Русини певно добре розуміють, тож і повинні тут сповнити совістно свій обовязок.   У Львові истнують три рускі школи народні, дві мужескі і одна женьска.   Одна мужеска школа, "руска школа вправ" [приналежна до мужескої учительскої семинарії] уміщена в "Народнім Домі". О нїй не потребуємо много говорити; истнуючи від многих лїт стала она загально звістною і здобула собі в містї як найлїпшу славу.   Друга мужеска школа єсть міска "имени Маркіяна Шашкевича", уміщена при улици Скарбківскій ч. 26. З причини, що число дїтей приниманих до школи вправ єсть ограничене, припоручаємо для більшости родичів школу имени Маркіяна Шашкевича. Она розвиваєсь добре і може вповнї задоволити руских родичів.   Для дївчат маємо "женьску руску школу вправ" [приналежну до женьскої учительскої семинарії]. Она уміщена при площи Стрілецкій ч. 6, а записи до неї відбувають ся в сусїдній учительскій семинарії при улици Скарбківскій ч. 39. Школа та, истнуючи доперва від кількох років, може ще не цїлком звістна загалови рускої публики; однак треба сказати, що розвиваєсь она світло. Маючи задачу служити для кандидаток женьскої учительскої семинарії взірцем людової школи, посїдає она знамениті учительки, веде науку після всяких правил найновійшої педаґоґії і образує дївчат також в роботах ручних. Родичі, що користали з сеї школи, не мають досить слів похвали і для науки і для веденя дївчать, і для щирих та приятельских відносин між учительками і дїтьми. Вартість сеї школи підносить ще й тая обставина, що маємо всяку надїю, що від слїдуючого року буде она постепенно розширена до осьми-клясової видїлової школи. Так рускі дївчата будуть могли кінчити в своїй питомій школї всїх вісїм кляс і з неї [яко суставної части учительскої семинарії] переходити без всяких перепон до утраквістичної женьскої семинарії.   Взагалї треба сказати, що всї рускі людові школи у Львові ведуть ся на повне задоволенє рускої публики. Не надто велике число дїтей має можність тим лїпше вести в них науку; дїти учать ся тут руского церковного співу, пописують ся ним на богослуженях в церкві і привязують ся до свого обряду. Крім сего мають наші школи ще тую світлу сторону, що коли до других львівских шкіл напливає що-раз більше молодїж жидівска, наші рускі школи у Львові суть єдиними чисто христіяньскими, а се єсть дуже цїнною их прикметою. Вкінци додамо й те, що біднїйших дїтей сих шкіл запомагає нераз руске товариство "Шкільна Поміч", надїляючи их одежію, книжками і т. п.   Отже припоручаємо горячо всїм руским родичам, щоби і самі записували свої дїти тілько до руских шкіл, і других до того заохочували. Най нїхто не здержує ся тим, що єго дитина [як се у Львові часто буває] може не володїє добре руским язиком; рускі школи суть на се приготовані і ведуть науку від початку так, що дїти в короткім часї набувають достаточного знаня руского язика.   Так отже до руских шкіл записуйте Русини свої дїти, де і учителї і учительки займають ся щиро нашою молодїжію, і наука веде ся взірцево, і дїти виховують ся морально в дусї христіяньскім і в привязаню до нашого руского обряду. Коли маємо так красні рускі школи, то користаймо з сего скарбу!   Дѣло 