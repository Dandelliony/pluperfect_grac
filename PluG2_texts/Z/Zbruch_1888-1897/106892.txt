◦ ◦ ◦ ◦ ◦ ◦ ◦ ◦ ◦ ◦

    Міністер зелїзниць державних ґенерал Ґутенберґ був в понедїлок рано на инспекції в Підволочисках, пополудни в Тернополи, а вечером о 10 годинї вернув до Львова і тут переночував. Ві второк рано відїхав до Станиславова, там був через цїлий день, а нинї о 6 годинї 40 мінут рано виїхав до Бучача і Гусятина, з-відки вечером приїде на ніч назал до Станиславова. Дня 14-ого о 6½ годинї рано відїде до Черновець на инспекцію зелїзниць буковиньских, а 15-ого приїде до Стрия, потім виїде до Дрогобича, Борислава, Хирова і Ясла. В Яслї переночує, а в недїлю 16-ого с. м. на Освіцим верне до Відня.   До Бразилії приїхало в 1895 р. 164.371 еміґрантів; з того, після обчисленя, по над 10.000 з Галичини.   Видїл краєвий на остатнім своїм засїданю порішив — перед затвердженєм ухвали в справі закупна львівского трамваю елєктричного громадою міста Львова від фірми Simens і Halske — зажадати від маґістрату предложеня докладних плянів і кошторисів того предприємства. В засадї видїл краєвий не є противний, щоби громада купила трамвай, однак хотїв би вперед розслїдити докладно, як представляє ся той интерес з огляду фінансового.   Затьміня сонця, котре припадало 9-ого с. м. не можна було обсервувати анї в північній Россії анї в Норвеґії длятого, що була там тогдї велика мрака. За те обсервація в Токіо удала ся дуже добре.   Дрібні вісти. Новий папскій нунцій кс. Таліяні приїхав уже вчера до Відня. — Громаду Раву руску вчислено до 7-ої кляси чиншової для кватир війскових. — Місточко Щедрин в миньскій ґубернії згоріло до тла, причім згинуло 8 осіб; огонь був підложений зі всїх сторін міста. — Делєґата саских анархістів на лондоньскій конґрес соціялістичний, интроліґатора Коге, увязнила поліція в Дрезнї по єго поворотї. — До Марсилії приїхав россійскій подорожник Леонтієв, що везе з собою на корабли "Иранади" синів князїв абесиньских, щоби их примістити в россійских заведенях наукових. — В Каїрі дотепер умерло 13.956 осіб на холєру, а в Донґоли вибухла нова незнана до тепер смертельна зараза і забирає множество жертв. — З Рогатина просять нас занотувати, що дня 29 н. ст. серпня відбуде ся вінчанє п. Іосифа Павлика, ц. к. надстражннка, з п-ю Єленою Познаньскою в Рогатинї. — Єго Вел. цїсар удїлив громадї Сулимів в повітї сокальскім 100 зр. запомоги на будову церкви.   Дѣло 