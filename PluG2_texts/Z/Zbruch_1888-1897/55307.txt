Кривдженє русчини в шкільництві.

Чи раз то вже приходило ся нам нотувати факти покривдженя руского язика на конференціях учительских в округах на галицкій Руси — через те, що окружні ради шкільні укладаю чи темати на конференції окружні або зовсїм не увзглядняють руского язика, або єсли й увзглядняють, то в спосіб дуже понижуючій єго. Сю кривду не тілько ми підносили в журналістицї, але і посли наші звертали на неї увагу в соймі. Та, на жаль, кривди тої нїхто не думає усунути і давнїйша система в тім дїлї панує собі й дальше, як до-тепер.
Н. пр. в Тернопільщинї — як давнїйшими роками так і сего року — на учительску конференцію окружну, котра відбуде ся в днях 28 і 29 н. ст. серпня в Тернополи, окружна рада шкільна на завданих сїм тематів призначила до виробу в рускім язицї лиш один-однїській темат, і то малозначущій. Єсть се велика кривда, котрої лише той не добачить, хто справи не розуміє. В окрузї школи переважно з викладовим язиком руским, отже і учителям слїд би вправляти ся в язицї рускім — по руски виробляти темати конференційні і дискусію вести в мові рускій — єсли не в більшій мірі, як в польскій мові, то бодай в рівній. А тимчасом на сїм тематів призначують аж шість польских, а лиш один рускій! Яке ж то пониженє русчини — язика краєвого, язика викладового в більшости шкіл в окрузї!
Розуміє ся — мотивом єсть тут політика. Ми-ж бачимо скрізь тенденцію — шкільництву галицкому надавати характер майже виключно польскій, а русчину в шкільництві трактувати як річ маловажну. О тім свідчить спосіб визначуваня тематів на конференції учительскі, — о тім свідчить і те, що в школах з викладовим язиком руским всї акти і переписки мусять вестись в язицї польскім а не — як повинно би бути — в рускім, — о тім свідчить дальше систематичне поступованє инспекторів, котрі з учителями шкіл руских в урядових зносинах инакше не хотять розмовляти, як лиш по польски [навіть при руских дїтях підчас візитації школи], — о тім свідчить наконець і той факт, що сего року на зборі членів т. зв. краєвого [!] товариства педаґоґічного в Дрогобичи на промову бурмістра посла Охримовича в язиках польскім і рускім — презес товариства зиґнорував язик рускій і промовив лише по польски... У всїм слїдно одну й тоту саму тенденцію політичну — шкільництво галицке трактувати як польске, а не як на половину польске, а на половину руске...
В слїд за тим йде й поведенє учителїв. Учителї-Поляки призвичаюють ся иґнорувати русчину, а Русини знов боять ся виступити з русчиною. А наслїдок сего такій, що на конференціях окружних навіть при тематї рускім говорить ся лише по польски. Декуди навіть инспектори просто не допускають рускої дискусії, а декуди знов самі учителї такі запуджені, що й не зважуть ся обізватись по руски — і конференції переходять так, що майже й слїду русчини на них не було. І в Тернопільщинї, де єсть инспектором окружним звістний Михалевскій, учителї руских шкіл на конференціях не обзивають ся по руски, очевидно з боязни перед инспектором.
Тому лиху треба конче зарадити.
Насамперед посли рускі повинні сю справу піднести в соймі, і то з натиском, виказуючи всесторонно і основно покривдженє в тім дїлї язика руского, і домагаючись позитивно, щоби окружні ради шкільні визначували бодай половину тематів руских. Се річ важна, так само, як і друга, може й ще важнїйша, котру ми послам нашим горячо кладемо в обовязок — піднести єї з притиском в соймі, а именно, щоби в школах руских [т. є. з викладовим язиком руским] учителї писали всї акти і вели переписку в рускім язицї.
Потім що-до конференцій окружних богато могли би помогти рускі священики, коли-б схотїли зрозуміти свій патріотичний обовязок і яко катихити явили ся на конференціях та брали в них живу участь, — чого, на жаль, доси не буває. Священики-катихити, независимі від инспектора окружного так, як учитель, можуть на конференціях станути в оборонї руского язика, промовляючи по руски, а тим заохотили би і додали-б відваги також заляканим учителям-Русинам, що відзивались би попри них також рідним своїм словом. Отже просимо і взиваємо наших священиків-катихитів, щоби в добре зрозумілім интересї справи рускої брали громадную участь в окружних конференціях учительских.
Взагалї-ж ми — при сїй нагодї — мусимо з жалем сконстатувати, що богато вини за упаданє значіня і поваги руского язика в шкільництві мусять взяти на себе й самі Русини. Многі з них самі понижують рускій язик, уживаючи польщини навіть там і тогдї, коли нїхто від них того не вимагає, — самі добровільно — один з дурного розуму, другій з лизуньства чи раболіпія, а третій для матеріяльного интересу — лїзуть у "польщину", цурають ся русчини.
У нас в тецї редакційній єсть один цїкавий документ такого занеґованя руского язика на користь języka polskiego, надісланий нам одним честним селянином руским з просьбою о уміщенє того польского письма в "Дѣлї" і з коментарем таким досадним, що ми навіть вагаємось помістити єго з огляду на стан, до котрого автор письма належить, а в котрім то станї єсть дуже много людей, котрі, самі поступаючи инакше, з поступованєм свого брата не солідаризують ся.
Дїло ось яке: Яворівска окружна рада шкільна поручила о. Иванова Низовому з Завадова, деканату яворівского, бути свідком испитів в кількох школах сїл околичних. О. И. Низовий, парох рускій і нїби-то "твердий", написав до місцевої ради в Грушеві відозву в язицї польскім, хоч, яко сусїд, дуже добре знає, що грушівска місцева рада шкільна зложена єсть з Русинів під проводом руского о. пароха, урядує лише по руски і в переписцї своїй уживає завсїгди лиш руского язика. Відозва тая звучить дословно:
Od Urzędu parafialnego gr. k. w Zawadowie. L. 121. Do Świetnej Rady Szkolnej Miejscowej w Hruszowie.
Świetna Rado Szkolna Miejscowa!
Reskryptem z dnia 25 maja r. b. 1 522 poleciła mi С. K. Rada Szkolna Okręgowa Jaworowska, abym w charekterze Jej delegata był obecnym na popisie rocznym szkoły w Hruszowie, który ma się odbyć w czasie od 7 do 15 lipca r. b. włącznie. W myśl wspomnianego reskryptu upraszam niniejszem Świetną Radę Szkolną, Miejscową o łaskawe porozumienie się, w którym dniu i o której godzinie ma się odbyć popis w szkole tamtejszej. Ze względu, że oprócz tego jestem delegowanym [овва!] do po pisów w kilku innych szkołach, przeto w celu uniknienia kolizyi dnia popisu w szkole Hruszowskiej z dniem popisu w szkole innej miejscowości, proszę aby Świetna Rada Szkolna Miejscowa byla łaskawą wyznaczyć popis w szkole tamtejszej na dzień 9, lipca r. b., gdyby ten dzień był tak dla Świetnej Rady Szkolnej Miejscowej, jako też dla zarządu Szkoły dogodnym. — O rezultacie uchwały w tej sprawie proszę uprzejmie o łaskawe wczesne zawiadomienie.
Zawadów, dnia 20 czerwca 1891.
X. I. Niżowy [sic!] gr. k. pleban w Zawadowie.
Такі самі відозви розіслав ks. pleban Niżowy і до других громад, в котрих поручєно єму бути на испитах.
Коли місцева шкільна рада грушівска дістала повисшу відозву, всї члени ради по просту остовпіли. і було чого! Так само по польски був би до ради написав і якій-небудь економ-Поляк, коли-б єго була окружна рада шкільна именувала делєґатом. І що-ж за користь, що делєґатом заименувала она Русина, руского душпастиря, — коли той Русин — раб польщини?! — коли він хоч пише від уряду парохіяльного, вже яко delegat na popis цураєсь русчини, а пише до Русинів po polsku, а навіть прізвище своє "о. Низовий" перемінює на piękniejsze — "x. Niżowy"?! А треба знати, що о. Низовий — син селяньскій, отже і без нїякого гербу, котрий би може вязав єго бодай традицією з колишною Польщею... Раб польщини — тай годї!
Коли ми заохочуємо руских священиків-катихитів, щоби брали участь в окружних конференціях, то, розумієсь, не маємо на гадцї такі виїмкові одиницї, як х. Nizowy, бо такі замість додати відваги пригнобленим учителям Русинам, своїмь раболїпієм радше причинять ся до ще більшого пригнобленя духа учителїв, зависимих від инспекторів, — але маємо на гадцї тую патріотичну більшість священиків руских, котрі все і всюда поважають свою рідну мову, величають ся нею і нїколи єї не зрадять, а неустрашимо підносять за нею грімко свій голос і бодро стають в єї оборонї... 