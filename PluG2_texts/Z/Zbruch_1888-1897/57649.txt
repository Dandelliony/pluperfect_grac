◦ ◦ ◦ ◦ ◦ ◦ ◦ ◦ ◦ ◦

В Студенім ad Райске, в повітї лїськім, відбуло ся дня 20 н. ст. вересня посвяченє новопобудованої деревяної церкви. Чину посвяченя довершив декан о. Мигулович і при тім сам держав краснорічиву проповідь. В кілька днїв по посвяченю церкви — пишуть нам — явив ся в селї жандарм, казав собі отворити церков і при тім зачав робити замітки натури чисто обрядової. На нашу гадку жандармерія лїпше би зробила, щоби замість интересуватись такими річами, котрі до неї не належать, сконцентрувала цїлу свою увагу на злодїїв, перед котрими тремтять мешканцї тутешних гір. Вже більше як через місяць волочать ся туди чотири злодїї. Обікрали церкви в Терцї і в Творильнім, влїзши вікном в середину; обікрали двір в Гільскім забравши з пивницї склад вин в бутельках; обікрали жида в Творильнім забравши саґани з маслом і т. д.
З Небилова (коло Перегиньска) — як нам з-відтам пишуть — вибрали ся два ґазди до Канади в північній Америцї. Коли им там добре пійде, то — каже наш Вп. дописуватель — можна надїятись, що весною четвертина села вийде за ними...
Огнї. В Шниреві повіта бродского, згоріло при великім вітрі 12 с. м. о 2-ій годинї по полудни 64 загород з цїлим добутком. Огонь повстав, як кажуть, з неосторожности одного пастуха, котрий, хотячи запалити циґаро, пійшов під стодолу, а вітер вирвавши запалене циґаро кинув на кришу і в одній хвили счинив ся пожар так скоро, що не можна було ратувати навіть худоби з хлївів. В огни згоріло 30 штук худоби. — В Бабинї коло Самбора дня 12. н. ст. жовтня с. р. перед полуднем знищив огонь майно 14 господарів. Шкода, по більшой части убезпечена, виносить 12.000 зр. Огонь заняв ся в стодолї і ймовірно був підложений. Люде, заняті в поли, позамикали були дїтвору по хатах, однакож удало ся дїтей щасливо виратувати і обійшло ся без страти людского житя. — Дня 13 н. ст. жовтня в Глїбовичах коло Бібрки підпалила мала дївчинка, полишена без нагляду дома, солому на подвіри. Огонь перекинув ся на будинки і при сильнім вітрі знищив 20 селяньских загород. При огни відзначили ся стражі огневі з Бібрки і Старого села, обмеживши огонь, бо инакше було би пішло цїле село з димом.
Великій масї мишей, яка появила ся сего року в повітах станіславівскім, товмацкім, калускім, долиньскім і мабуть в инших, сприяє теперішна осїнна погода і они сильно розплоджують ся. Сегодня одержали ми в тій справі донесеня з повітів товмацкого, калуского і долиньского. З Войнилова в повітї калускім пишуть нам, що через миши не можна збіжа сїяти, а з товмацкого пишуть, що миши посїяне зерно повиїдали і потреба другій раз сїяти. Дощу в Товмаччинї не було вже цїлий місяць.
Для сполученя Лїська за Лютовисками доброю комунікацією має з весною почати ся будова краєвої дороги на Райске і Береску.
Товариство анґлійске для копаня нафти доконало ся перед двома тижднями щедрого жерела нафти в Райскім, повіта лїского. Одна яма — як нам пишуть — дає 20 американок в одній ночи. Товариство, побачивши успіх, забирає ся ще копати. Ба попадають ся тут слїди і воску земного.
На памятник Ивана Наумовича, як доносить петербургскій Kraj, має бути заходом кієвского віддїлу "благотворительного комітету славянофільского" отворено збиранє складок в цїлій Россії.
Д-р Максим Искрицкій, помершій послїдними днями професор краківского університету, належав до тих людей науки, що спокійно віддають ся свому званю і о котрих не знає світ сказати анї богато доброго анї злого. Яко Русин заманіфестував ся бл. п. д-р Искрицкій лиш раз, коли ходило о обсаду катедри польского язика в краківскім університетї. О катедру сю убігали ся польскій фільольоґ Малиновскій і професор черновецкого університету Калужняцкій. Тогдї дав д-р Искрицкій свій голос Калужняцкому, котрий в наслїдок того одержав о один голос більше від Малиновского, але міністерство не именувало єго. Яко чоловік був покійний симпатичний, супокійний, добрий учитель а яко екзамінатор дуже строгій.
Дрібні вісти. Цїсар дарував громадї Храпличі в повітї перемискім 50 зр. на внутрішне уладженє церкви. — У Львові перебуває від суботи кардинал Дунаєвскій і забавить тут кілька днїв. — Віцепрезидент намістництва Лідль виїхав до Скалата для переведеня люстрації тамошного староства. — До Сполучених Держав північно-американьских прибуло від серпня до кінця вересня с. р. 56.727 жидів-еміґрантів. 