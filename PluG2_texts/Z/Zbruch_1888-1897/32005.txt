Против зниманя капелюха. — В справі гостини руского театру в Станіславові. — Примірний ремісник рускій.

Против зниманя капелюха. В Стирії, подібно як се вже було в Нїмеччинї зробив ся великій рух против звичайного нинї способу здоровканя, а особливо тепер, коли при пануючій инфлюенці відкриванє голови показало ся рїчею дуже некористною для здоровя. В Грацу відбули ся в тім дїлї збори, а вибраний зборами комітет удався оногди до намістника Кібека, до маршалка краєвого гр. Вурмбранда, до президента висшого суду краєвого д-ра Вазера і до президента міста д-ра Портуґаля, подати им до відомости, що велике число горожан всякого званя, між тими вислужені урядники державні і войскові, постановили головно з огляду на здоровя, що будуть здоровкати по войсковому, отже комітет просив панів зверхників, щоби згодили ся на той спосіб здоровканя і дозволили єго своїм підчиненим. Всї зверхники радо згодили ся. Президент міста висказав ся, що справдї час би вже покинути звичай здойманя капелюха а приняти салютованє; він з привички буде здіймати капелюх, але підчиненому вільно салютувати. Тої самої гадки був і президент апеляції. Маршалок краєвий гр. Вурмбранд заявив, що обичаю здойманя капелюха не було в середних віках, а тілько при дуже рїдких, торжественних нагодах обнажувано голову. Капелюх, барет, був сущною складовою частію костюму і вже длятого не годило ся єго так часто здоймати. Гр. Вурмбранд показав депутатам старий илюстрований кодекс, де на малюнках соймових засїдань посли були з капелюхами на голові, а напослїдок заявив, що єму дуже приятно буде відсалютовувати. Наконець пристав на просьбу комітету і намістник Кібек, тим більше, що правительство, заводячи нові уніформи, висказало вже бажанє, щоби всї урядники державні здоровкались по войсковому. В справі гостини руского театру в Станіславові пишуть нам з відтам: Недавно в новинках "Дѣла" піднесено, що театр потерпів в Станіславові матеріальні страти. Здавалось би по відчитаню сего, що то Русини причинились до сего не відвідуючи вистав театру. Тимчасом така думка була би несправедлива. Русини (з дуже малими виїмками найзаможнїйших тутешних наших родин, що уважали відповідним бути всего 2—3 рази в театрї) відвідували вистави театру дуже пильно. І театр був би не вийшов зле в Станіславові, коли б дирекція була держала ся сего, що заповіла, а именно, коли би була дала ту в Станіславові тілько 12 вистав, як то було прописано на оповістці: "Невідклично тілько 12 представлень". Се тим більше випадало їй було винити, коли сконстатувала, що до театру ходять тілько Русини. Між тим дирекція не зважала на оповістку і замість "невідкличних" 12 — дала в часї від 3 грудня до 9 січня аж 26 вистав, граючи в тиждни по 5 разів! Не треба вияснити, що наколи Русини у Львові, котрих і там є без порівнаня більше, нїж в Станіславові, не були в силї видержати більше як 12 вистав, то як можна вимагати від тутешних Русинів, щоби були в станї заповняти сали на 26 виставах?! З сего виходить наука, що театр повинен пробувати тілько так довго в якійсь місцевости, кілько треба, щоби вивести заповіджені вистави, бо публика після сего укладає свій буджет, котрий — при наших обставинах — переступити тяжко а часами і неможливо. Примірний ремісник рускій. З Станіславова пишуть нам: Звертаємо увагу наших Земляків, мешкаючих в Станіславові і в околици, що Русин-кравець п. Петро Теркоперець отворив перед кількома місяцями свою робітню при улици Собіского під ч. 18. Вправдї є більше инших ремісників Русинів в Станіславові, але тілько по роду Русинів; між тим п. Петро Геркоперець є Русином з пересвідченя, а се показало ся з того, що отворивши кравецку робітню сейчас повписував ся до руских товариств, де є вельми дїяльним членом; надто в часї побуту руского театру в Станіславові давав неодним значно заможнїйшим від него Русинам гарний приклад, як мають поводитись супротив рускої сцени — бо хоч початковий, як то кажуть, на доробку, дуже часто враз из родиною відвідував вистави. До того треба завважати, що перед отворенєм власної робітнї п. Геркоперець працював в добре звістнім в Станіславові маґазинї кравецкім Мавліка і Шиманьского, ціни у него зовсїм приступні, робота взірцева а услуга точна. Се все отже управняє нас впевнї — візвати Земляків, щоби свого чоловіка, в своїм заводї спосібного підпирали з усїх сил. Нашою девізою повинно бути удаватись у всїм, чого нам треба, тілько до наших фірм. 