◦ ◦ ◦ ◦ ◦ ◦ ◦ ◦ ◦ ◦

В справі основаня у Львові товариства взаїмного кредиту "Днїстер", стоваришеня зареєстрованого з обмеженою порукою, відбуде ся друга нарада дня 12 н. ст. липня. Як звістно, сегорічні загальні збори товариства взаїмних обезпечень "Днїстер" ухвалила оснувати при товаристві на основі закона о стоваришенях заробкових і господарских товариство взаїмного кредиту, з котрого могли би користати члени товариства обезпечень. На основі результатів першої наради в тій справі уложено вже проєкт статута товариства взаїмного кредиту "Днїстер" а на сїй другій нарадї 12-ого липня прийде евентуально вже й до підписаня статута. Підписанє статута товариства позичкового в Станиславові відбуде ся дня 8 н. ст липня в недїлю о 4-ій годинї з полудня в комнатах "Рускої Бесїди" [ринок ч. 30].   Дики появили ся в великім числї в охрестности Нового міста, добромильского повіта. Они волочать ся стадами по кільканацять штук і нищать цїлковито засїви. Свою зухвалість посувають дики до того, що не боять ся підходити під загороди, а огнї розкладані селянами в ночи цїлком их не відстрашують. В селї Товарни убили оногди селяне сокирами два дики. Найбільше навіщені сею язвою в повітї добромильскім села: Посада новоміска, Вовча, Князьпіль, Міхова, Калина і т. д., а в повітї староміскім: Болозва горішна, Конїв, Товарня і т. д. Менші лови не можуть принести відповідної користи, бо гущі лїсні стоять тому на перешкодї, лише великі облави могли би виполошити шкідників.   Конфіскати дневникарскі. Оногди відбула ся перед карним трибуналом в Кракові судова розправа, що має прінціпіяльне значенє. Яко обжаловані ставали перед судом д-р Леслав Вороньскій адвокат і видавець Now-ої Reform-и і Андрій Кшишковскій адміністратор сеї часописи. Прокураторія обжалувала их, що дня 14 н. ст. лютого розширяли умисно сконфісковане число Now-ої Reform-и мимо того, що були повідомлені о конфіскатї. Крім того обжалувала прокураторія д-ра Бороньского, що перешкодив поліційному урядникови в урядованю. Справа була така: Дня 14 н. ст. лютого с. р. позвала прокураторія державна телєфонічно дирекцію поліції о 6½ годинї вечером, щоби зарядила конфіскату ч.36 N. Reform-и. На се порученє удав ся конципіст Брошкевич до адміністрації часописи і зарядив здержанє експедиції. На се надійшов редактор д-р Бороньскій і зажадав від урядника поліційного письменного дозволу на конфіскату, а коли сей не міг вилєґітімувати ся приказав Бороньскій видавати часопись дальше. Урядник поліційний протестував, але безуспішно, бо ґазету експедіовано і видано около 40 чисел сторонам. Ґазету видавав адміністратор Кшишковскій. Супротив того опору вислав поліційний урядник аґента до поліції по письмений дозвіл на конфіскату і аж відтак, коли аґент вернув з дозволом приказав Бороньскій застановити експедицію. Обжалований редактор признав ся до закинених єму провин, але боронив ся, що закон вимагає, аби урядник конфіскуючій ґазету мав при собі письменний дозвіл на конфіскату. — Трибунал по довгій нарадї признав, що урядник поліційний повинен мати згаданий дозвіл, однако увзглядняючи що концепіст Брошкевич був сего дня инспекційним комісарем і повідомив о тім д-ра Бороньского засудив редактора на 5 зр. і 25 зр. кари з §.24 зак. прасового і §.314 з. карного. Адміністратора увільнено, бо показало ся, що не він видавав ґазети. — Засуджений зголосив жалобу неважности.   Самоубійство. В Залїщиках відобрав собі житє Кароль Стеткевич, бувшій ревізор поліції, числячій 45 лїт, зі страху перед судовою одвічальностію, бо мав слїдство яко обжалований о обманьство. Стеткевич мав намавляти свідків до фальшивої присяги.   Аванс у войску за поезію. Третій полк піхоти, що стоїть залогою у Відни, обходив сими днями памятку побіди під Трутновом в Чехії 1866 р. В часї пира виступив за дозволом старшини простий вояк, Евг. Цімерман, з похвальним стихом в честь полку, а поемат сей так подобав ся зібраним офіцирам, що присутний на пирі ґенерал-поручник Альборі, именував вояка-поета на місци — ґефрайтером.   Дрібні вісти. Цїсар дарував громадї Цариньска, в повітї лїскім, 300 зр. підмоги на відновленє церкви. — Міністер ґр. Вурмбранд, в поворотї з Черновець, гостив в Ланцутї у ґр. Потоцких дня 4 н. ст. липня і того самого дня вечером відїхав до Відня. — Цїсар затвердив вибір бар. Мар. Блажовского, властителя Новосїлок язловецких, на предсїдателя бучацкої ради повітової. — З причини, що в Конґресівцї ширить ся холєра, приказало міністерство справ внутрішних піддавати подорожних з Россії під лїкарскій нагляд.   Дѣло   