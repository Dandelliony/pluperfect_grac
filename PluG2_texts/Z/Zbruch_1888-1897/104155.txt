◦ ◦ ◦ ◦ ◦ ◦ ◦ ◦ ◦ ◦

Народне віче в Старім містї, заповіджене комітетом повітовим на день 24 н. ст. с. м. заборонило ц. к. староство старо-міске. Насамперед староста вислав секретаря, щоби оглянув салю, призначену на віче, а хоч саля могла би помістити 300 людей, той сказав, що змістить ся 60; але що то може обходити староство: кілько саля змістить осіб? Остаточно староство знайшло собі причину до заборони віча — тиф, якій десь там є в повітї. Але-ж торги в Старім-містї не заперті і все народу зїздить ся на малий ринок така сила, що годї перепхати ся, і якось власть політична не бачить в тім нїякої небезпечности.... Коли ж до п. старости прийшла депутація з представленєм, він потїшив єї, що правительство не допустить [!] до того, аби настали окружні війти, а податки платить нарід рівні як пани, то й на що им якогось віча?"... Правдивий "татунцьо" для селян — той пан староста староміскій! [Просимо комітет вічевий, щоби прислав нам старостиньску заборону віча в повній основі.]   Будову палати для руского епископа в Перемишли вже розпочато. Тепер закладає ся фундаменти.   Фальшиві гроші. Сфальшовані банкноти 10-ґульденові проявили ся в Судовій-вишни, Мостисках, Перемишли і Самборі. Уже перехоплено звиж 20 штук таких банкнотів підроблених зовсїм добре, так що селяне могли их легко приймати за правдиві. В Самборі приарештовано якогось Соломона Барана, підозріного о фальшованє тих банкнотів в спілцї з иншими. — В Кракові знов появили ся підроблені 20-сотикові монети з олова. [Пізнати их можна по вазї.]   Достава обуви для армії, розписана на сей рік міністерством війни, вже роздана. З Галичини увзгляднено майже пять тисяч шевцїв, котрі за посередництвом повномічників убігались о доставу. Оповіщенє офертове було на 67 740 пар обуви всякого рода. З Галичини внесло оферти більше як вісїм тисяч шевцїв, котрі ведуть шевство яко промисл домашний або дрібний; однак не всїх увзгляднено. З прочих країв австрійских увзгляднено майже чотири тисяч шевцїв.   Реколєкції для членів тов. "Зоря" [мужчин і женщин] розпічнуть ся в недїлю 22-ого н. ст. марта точно о годинї 8 вечером. О тім маю честь повідомити і до численної участи Впв. членів сего товариства сим запросити. — В. Нагірний голова товариства.   Дрібні вісти. В Тернополи помер Тадей Позняк, радник суду краєвого при тамошнім судї окружнім. —  Маршалок краєвий ґр. Стан. Бадені люстрував в четвер сего тиждня обі стації досвідні при школї політехнічній: керамічну і для промислу нафтового; оглянувши их урядженє, розглядав подрібно акти і всякі рахунки.   Дѣло 