Блаженні самодури.

У Львові, дня н. 25 н. ст. липня 1892.
Коментарі всякого рода дневників до звістного заявленя посла Барвіньского в радї державній спонукують нас ще раз забрати в тій справі голос.
Ми вже остатним разом зазначили, що рускі посли в радї державній до нинїшної хвилї не могли зійти з того становища вижидаючого, яке зазначили в порі, коли вступали до ради державної, — і ми инакше не можемо розуміти тих слів посла Барвіньского, котрі він в антітезї до положеня Русинів в Pocciї висказав про положенє Русинів в Галичинї. Длятого, поки Русини галицкі не будуть мати поруки осягненя політичної рівноправности з Поляками в краю і державі, — доти нїхто не може из заявленя посла Барвіньского тягнути таких заключень, що мов-то "політика поєднаня" — як написала Presse — уже сотворила такі "відрадні відносини" в Галичинї, що Русини, хоч мають ще не одно ["manches"] жадати, то се щось так малозначуще, що о тім не варта й дебатувати. Тимчасом хто знає міжнародні відносини в Галичинї, той зрозуміє, що під висказом посла Барвіньского: "Неодно" — криє ся понятє: "ще дуже богато". Се зрозумів кождий, хто лиш порівняє не тілько средства до "розвитку народности, мови і літератури" — о чім, в антітезї до положеня Русинів під Россією, говорив посол Барвіньскій, — але і средства до розвитку політичного значіня і сили в краю і державі Русинів а Поляків. Се уважаємо за потрібне зазначити нинї ще раз супротив всїх голосів праси, котрі з заявленя посла Барвіньского тягнуть такі консеквенції, мов би Русини в Галичинї нинї були вже своїм положенєм майже вповнї задоволені, мов-би вже все мали до свого всесторонного розвою, а розходить ся тілько — як н. пр. каже Wien. Allg. Ztg. — о якісь augenbliekliche unbedeutende недорозуміня...
З другої знов сторони не можемо поминути мовчки голосів орґанів москвофільских в Австрії, котрі виступають против посла Барвіньского за подану в радї державній характеристику положеня Русинів під Россією.
Молодо-ческі Narodni Listy кажуть, що посол Барвіньскій, виступаючи против "россійского народу" [ми мусимо поправити: против правительства россійского] тим самим виступив і против заприязненого з народом россійским народу ческого [?]. У відповідь же послови Барвіньскому наводять статью з "Славянскаго Обозрѣнія", орґану "Славянского благотворительнаго общества", в котрій зібрано все, що вийшло з Россії на руско-україньскій мові за один рік — а вийшло, розумієсь, небогато і самі дрібнички, — і потім патетично питають: "Чи може-ж україньска література конкурувати з великорусскою? і чи то патріотично, знаючи такій стан, виступати против Москви, з котрою Україна добровільно злучилась?"
Несовістнїйше вже поступити не можна, як поступили в сїм випадку Narodni Listy. Користаючи з того, що в Россії заборонений розвій літератури нашої они докоряють нам, що література наша не може конкурувати з россійскою! Як же-ж може конкурувати, коли заборонена?! І ще Narodni Listy непатріотизмом називають то, що Русин констатує заборону своєї літератури... Для себе панове молодо-Чехи се узнали би певно за патріотизм! А коли их орґан згадує і про "добровільне" злученє Українцїв з Москвою, то се свідчить, що він знає факти історичні, але при тім радимо єму прочити договори з 1654 року і порівнати, чи нинї єсть бодай слїд тої автономії України, яку застеріг був договір Богдана Хмельницкого з Москвою...
Львівскій орґан москвофільскій "Галицкая Русь", розумієсь, піну точить з люти на посла Барвіньского. Досить сказати, назвала єго "окаянним Мазепою". Такі "холопи" Москви, як редактори "Галицкой Руси", гетьмана України Мазепу мусять звати "окаянним" за єго бунт против царя, але не в тім суть річи. Мазепа був гетьманом підданим царя Pocciї, а посол Барвіньскій єсть заступником руского народу в Галичинї, котра нинї ще не єсть ґубернією россійскою, але краєм Австрії, отже й не міг своєю промовою сповнити нїякого "мазепинства" супротив царя Россії. Хиба, що "холопи" з "Галицкой Руси" Галичину уважають вже за ґубернію россійску. Блаженні самодури... 