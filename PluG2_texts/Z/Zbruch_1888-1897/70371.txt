◦ ◦ ◦

Именованя і перенесеня. Управитель лїсів і дібр скарбових Зд. Сточкевич перенесений з Турі великої до Ясеня, а асистент лїсництва Артур Наленч Хвалибоговскій именований управителем лїсів і дібр скарбових для Турі великої.
Спис огнїв не може скінчити ся завдяки недбалости і неосторожности людскій. Що дня майже надходять вісти о нових огнях. Дня 12 серпня в ночи о год. 11 повстав огонь на хуторі в Клекотові і спалив стодолу зі збіжем, сушарню, стайню кіньску, будинок для служби, а коло хутора десять стирт збіжа по 100 кіп, отже разом 1000 кіп. На ратунок прибули зі Шнирова жандарми: комендант Ліштман, Янош і Маєр. При их помочи уратовано стайню на корови і прочі будинки господарскі. — В Миховенах, в пов. сучавскім, згоріло вісїм загород селяньских. В одній хатї згоріла шестилїтна дитина так, що тілько попіл з неї найдено. — Минувшого тижня в громадї Рудна мяли під Решовом згоріло 28 домів і 18 стоділ зі збіжем. Причиною огню був придурковатий хлопець, що все бавив ся огнем.
Відпуст в Кальварії вацлавскій коло Добромиля, що мав ся зачати дня 1 вересня, заказало ц. к. староство добромильске. Тому що на сей відпуст збирає ся звичайно кількадесять тисяч богомільників, то добре би було, щоби заказ відпусту розголошено скрізь, щоби людем заощадити коштів і непотрібної подорожи. Ц. к. жандармерія і сторожа не допустить до того, щоби на Кальварії зібрало ся більше число богомільників.
Mачоха. Слово се вже само собою єсть страшна для дїтей, котрим мати умерла, бо все уявляють собі мачоху злістною і пакістною. Такою мачохою єсть Катерина Кондрацка, у Львові, котра в лютий спосіб мучила свого 13-лїтного пасерба. Сусїди, що з нею мешкають в одній каменици, донесли о тім поліції. Прійшов аґент поліційний і той застав хлопця замкненого в отворі коминовім. Він такій марний, що тілько шкіра і кости на нїм. Мачоха замикала єго звичайно в коминї від 8 год. вечером аж до полудня на другій день. Притім, замикаючи єго не давала єму нїчого, анї їсти анї пити. Отець не ставав в оборонї сина, а противно опанований такою відьмою сам помагав їй знущати ся над сином. Слїдство викаже може ще дещо більше в тій справі. 