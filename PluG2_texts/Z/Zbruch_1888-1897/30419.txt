З Микулинець пишуть нам. — Від Підволочиск пишуть нам. — Про сегорічну нужду пишуть з Бирчи.

З Микулинець пишуть нам: У нас дня 17 н. ст. падолиста с. р. поблагословив Вп. о. Залуцкій, декан теребовельскій, нову пятнацять лїт будуючу ся величаву муровану, бляхою вкриту, церков при асистї оо. Вадтаровича, з Ладичина і І. Рейтаровского з Налужа. Народу мимо непогоди, було досить з околичних сел. Тая святиня повстала тілько з неутомимого стараня о. М. Павлика, котрий різними способами роздобував фонди, аби тілько її здвигнути, бо нарід ту дуже бідний. До украшеня тої церкви причинився маляр-артист п. Стефан Томасевич, відкривши свою здібність, якої набув при майстрі Матейку і нашім славнім Корнилї. Честь кому честь, також і тому молодому артистови, котрий малював церков навіть з помічниками тілько за звернені видатки на фарби. До цілковитого окінченя церкви треба ще кільканацять соток.
Від Підволочиск пишуть нам: В V. 261 "Дѣла" єсть в новинках згадка про ревизії у селян в Староміщинї. Нїчого дивного. Ревизії, як знаємо, суть у Русинів нинї на дневнім порядку, а передприймаються або на денунціяції, як то сталося з Погорецкими, або і без денунціяцій. Так і в Староміщинї. Від часу, як став там парохом ксьондз из Холму, громада роздїлилась на дві партії. Се факт. Одна йде з панами, друга з народом. До тої другої партії належить і нинїшний начальник Павло Білик і господар Семко Турин. А минувшого вже року на сина того-ж Сомка Турина, котрий кінчить медицину у Відни, було из злоби подано до газет, що він десь там застрїлився коло Часнівки. А сего року не обійшлось без денунціяції до властей. До того медика, бувшого у вітця на феріях, вступив знакомий єго з Відня, п. Григорій Дяків, їдучи до родини. То було причиною денунціяції, кажу, нїчого дивного. Бо нинї, коли неодин шляхтич в житю парляментарнім послугуєсь денунціяціями або і такими лайками, які хиба в коршмі могли-б уйти, то чи можна чогось лучшого надїятись від их вихованків?...
Про сегорічну нужду пишуть з Бирчи: Брак паші єсть так загальний, що худобу продають по 5 до 10 зр., а і на ту ціну трудно найти купців. В Рудаві займили двірскі слуги в шкодї телята одного зажиточнїйшого господаря, і коли властитель не зголошувався по телята, послали по него а тогдї він заявив, що телят не возьме, бо не має их чим виживати. Конї купують жиди по 1.50 зр. і 2 зр. на шкіру і кости. В минувших тижднях куплено до 300 селяньских коней і вибито их під Бирчею в лїсї на горї. А що один чоловік більше як 10 штук не забьє на день, то всї ті конї мусїли ждати своєї черги через кілька днїв, за той час обьїли бідні конї навіть корїнє дерев і землю з-під ніг. Стерво з тих 300 коней лежить і стягає до себе дикі звіри і при. Зима повздержить гнитє того стерва, але з весною може вибухнути яка епидемія. Нарід живе тепер вельми по паньски: їсть мясо, що перед тим нїколи не лучалося. Але як виїсть худобу і конї вибьє, то не знати чим обробить на ярї поле і настане голод. Вже тепер суть в Бирчаньскім села, де не найде у селян нї одного кірця збіжа, як н. пр. в Жогатинї. Вже тепер появляєсь тиф. Єсли не завяжесь комитеть, котрий постарався-би з весною о штучні навози, збіже на засїв і поживу для людей, то в Бирчаньскім появляться нечуваний доси голод і нужда. 