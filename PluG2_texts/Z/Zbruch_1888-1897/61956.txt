Приготованя до святкованя ювілею товариства "Сїч".

З Відня. Комітет для устроєня ювілею 25-лїтного истнованя товариства "Сїч" у Відни, вибраний в числї пятнацятьох загальним збором товариства, відбув дня 2 н. ст. лютого повне засїданє. Проводив заступника голови д-рнд Бережницкій, а з дотеперішної дїяльности комітету здавав справу голова товариства Іосиф Партицкій.
Після давнїйшої ухвади віднїс ся комітет письменно до тих бувших членів товариства, котрі в єго житю брали виднїйшу участь. Тими письмами запрошено их до удїлу в обходї ювілейнім, скоро він буде вже оконечно оголошений; дальше прошенє о списанє мемуарів з часу их членьства для виготовленя памятної книги товариства; вкінци візвано бувших членів, щоби для уложеня комплєтного альбума товариства поприсилали свої фотоґрафії в візитнім форматї. Крім того просив комітет, щоби по змозї причинились добровільними датками до величавого устроєня обходу ювілейного. Як дізнаємо ся из справозданя, голос сей не остав ся без слїду. Богато бувших членів поприсилали свої мемуари та фотоґрафії, і богато вплинуло датком. Особливо деякі мемуари цїкаві своїм змістом, розяснюють богато доси незнаного з "Сїчової" исторії. Визначають ся передовсїм статьї д-ра С. Дрималика, д-ра М. Дорундяка і по части проф. Петра Огоновского. Жаль, що п. Остап Терлецкій, котрий много лїт добра і горя зазнав вкупі з "Сїчею", не подав доси своїх записів. Про заснованє "Сїчи" списав цїнний матеріял проф. львівскої політехники Юліян Медвецкій, та знов тут найбільше компетентний забрати слово першій голова товариства проф. Наталь Вахнянин. Дуже помічну руку подав комітетови професор ческого університету д-р Иван Горбачевскій, колишний голова, прибувши лично до Відня.
Як бачимо з повисшого, бувші члени "Сїчи" симпатично віднесли ся до ювілейного обходу. Однакож велике число письм осталось до нинї без відповіди, як се сконстатував комітет. Длятого він і не годен рішати ся устроїти ювілейний обхід скорше, як по Великодних святах, а може бути, аж в осени. Так само і фінансова сторона не зовсїм дописує. Наші "Сїчовики" задумують устроїти всю річ величаво; се мала би бути національна руско-україньска маніфестація перед лицем Відня, головно тут в центрі Австрії живучих Славян. Доси так величаво, як тепер задумано, "Сїч" ще не виступала. Акція вся в руху, приготовлена на всї сторони вже тепер чинять ся, однакож доконечна ще більша і то загально участь бувших "Сїчовиків". Всї Славяне рік-річно виступають перед віденьску публику з своїми знатними національними маніфестаціями, тілько про нас не чути, немов-би й не було нас на картї. То-ж коли теперішна пригожа хвиля промине в байдужности, пропадуть безповоротно і золоті наміреня теперішних "Сїчовиків".
Підчас засїданя повідомив голова товариства І. Партицкій, що нечестний член товариства Вп. Володислав Федорович на предложений єму комітетом протекторат над обходом ювілейним дав відповідь відмовну, заявляючи письмом, що не може приняти сеї почести за-для тяжкої недуги матери, через що єго присутність дома доконечна.
На засїданю розвинулась широка дискусія дотично самого обходу ювілейного. В нїй взяли участь по-при референта справи І. Партицкого головно д-рд Павлюк, студент технольоґії Прокопович і акад. К. Студиньскій. Та предмет той поки-що недозрілий і не надає ся ще до публикованя.
З-к. 