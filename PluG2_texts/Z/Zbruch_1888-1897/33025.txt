Про правибори. — Предложеня фасії в цїли наложеня доходового податку. — Ратунковий комітет голодовий.

Наших Впов. патріотів з округа виборчого Бережани-Підгайцї-Рогатин просимо подати нам як найскорше вірне а докладне справозданє з правиборів по тих селах, де були неправности, і з вибору посла факти, яких доси ще не піднесено в часописях. Так просимо нам донести: як називає ся той виборець, котрого в Рогатинї в сали виборчій ранив жандарм баґнетом в лице? як називає ся доктор, котрий в Рогатинї був уже на місци коло салї виборчої і обандажував раненого? Як називають ся ті люде, виборцї чи невиборцї, що в день вибору посла були арештовані в Бережанах і в Рогатинї? як називають ся ті виборцї в Рогатинї, на котрих батярня аґітаторска, христіяньска і жидівска, подерла зовсїм нові кожухи? — і т. д. Все те потрібне докладно знати, щоби намалювати вірний образ виборів в окрузї Бережани-Підгайцї-Рогатин.
Долиньскій староста Цїшка візвав посла о. Озаркевича до предложеня фасії в цїли наложеня доходового податку. На письмо в тім предметї відповів пос. Озаркевич, що єго дотація не перевисшає суми 600 зр. і тому після §.17 цїсарского патенту з 29 жовтня 1849 р. він не єсть обовязаний предкладати фасії, але впрочім і таке предложенє могло би лише тогди наступити, коли би звернено документи долучені ще в р. 1887 до рекурсу в тій справі. Староста наложив на посла Озаркевича 10 зр. кари. Пос. Озаркевич внїс відклик в означенім 8-дневім речинци, але мимо того одержав тепер у Відни, де бере участь в засїданях ради державної, платничій наказ під загрозою екзекуції. Пос. Озаркевич відобрав той наказ, ало не відобрав другого присланого єму письма, яко посол до ради державної, і рівночасно предложив цїлу справу міністерству фінансів.
Ратунковий комітет голодовий, що завязав ся у Львові під проводом президента міста п. Мохнацкого, намірив в половинї марта с. р. на дохід голодуючих устроїти два великі концерти инструментально-вокальні в театрі ґр. Скарбка. В тій цїли уконституовав ся окремий комітет артистичний, в котрого склад из Русинів увійшли проф. Нат. Вахнянин і крил. о. Т. Павликів. Комітетови проводить ґр. Скарбек. Артистичну управу поручено директорові Мікульому. В концертї возьмуть участь "Галицке товариство музичне", "Лютня", "Ехо", "Хор рускої ґімназії", "Хор молодежи купецкої" поодинокі аматори, а вкінци і обі прімадонни опери львовскої, п-на М. Павликівна і п-на Гелєровна. О скілько звістна по нинї проґрама, то концерт заповідаєсь дуже величаво. В проґраму увійдуть: Увертура Ярецкого, Jubilate Бетовена, концерт Мозарта на скрипку з супроводом орхестри (вик. Вольфсталь), прелюд Шопена (Мікулього, хор женьскій) "Красна зоре" Лаврівского, краковяк Шопена, хори Монюшка, деклямація, два сольові співи обох прімадон і др. 