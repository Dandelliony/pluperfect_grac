◦ ◦ ◦ ◦ ◦ ◦ ◦ ◦ ◦ ◦

Засїданє фільософічно-историчної секції Наук. товариства им. Шевченка відбуде ся дня 30 н. ст. мая в четвер о годинї 7-ій вечером в канцелярії Наук. товариства [в домі "Просвіти"]. На порядку дневнім сего засїданя два реферати: д-ра Костя Левицкого про "Руску Правду" і проф. Михайла Грушевского про архів скарбу коронного в Варшаві.   Членами галицкої краєвої ради шкільної на час трирічний именовані проф. Олександер Барвіньскій і ґр. Войтїх Дїдушицкій на предложенє краєвого видїлу. Ґр. Войтїха Дїдушицкого предложив видїл краєвий на місце кн. Юрія Чарторийского, котрий уже не хотїв приняти того обовязку з причини послїдних пригод в краєвім соймі.   Д-р Олександер Колесса, доцент руского язика і літератури в черновецкім університетї, подав ся о перенесенє veniae legendi до університету львівского.   Огнї. В Иванчанах повіта збаражского згоріло дня 22 с. м. в наслїдок підпаленя одно господарство. Як доносить Kurjer Lw. — підпалника, звістного на цїле село піяка і кривоприсяжника, Антона Боровского арештовано. Він посваривши ся з своєю любкою, співластителькою згорілої хати, відгрожував ся, що прийде на ню "остатна година", коли хата почала горіти, він утїкав від неї. Сожалїти треба — каже дописуватель Kurjer-a з нагоди сего огню — над замішанєм та браком всякого ратунку по наших селах. Збігає ся богато людей, але без коновки, драбини або гака, кождий кричить "давай води!" а тут анї води анї кому давати. Нема навіть драбини, щоби можна вилїзти на дах. Цїкава річ, чи діждемо коли того часу, щоби добре і красне розпорядженє власти, аби при кождій хатї находились драбина, бочка з водою і гак, було виконане. Кілько то можна би огнїв угасити, як би мати часом бодай кілька коновок води під рукою, драбину і гак! Мабуть не богато треба коштів і заходів, щоби сі три річи були при кождій загородї, а однак як оно приходить тяжко! Рік за роком упливає а не видно поступу в тім напрямі і довго ще будемо ждати, заки трохи води і драбина стане при кождій хатї, бо дотичні власти о се не дбають...   Страшна буря навістила дня 22-ого с. м. около 2-ої години по полудни околицю сїл Голоскова і Молодилова в Надвірнянщинї. За пів години наробила она величезної шкоди по полях, в огородах і на господарских будинках з котрих позривала дахи, а деякі й позавалювала. Шиби у вікнах повибивав град, що падав чверть години великій як волоскій горіх. Дерева поломані, а збіже цїлком вибите і очам людским представляє ся страшний вид.   Святотатство. В Рокитнї сими днями закрали ся злодїї до церкви та забрали срібну пушку до перехована св. Тайн, а також розбили скарбону і забрали з неї всї гроші.   Конфіската бесїди Люеґера проголошеної в радї державній. Прокураторія львівска сконфіскувала послїдний нумер часописи "Przyjaciel ludu" за передрук одного місця з бесїди Люеґера проголошеної в парляментї про поведенє властей з кс. Стояловским. Львівскій краєвий суд знїс ту конфіскату, вказуючи на закон о ненарушимости бесїд, проголошених в радї державній. Мимо сего прокураторія внесла рекурс до висшого суду, числячи на то, що висшій суд мимо закона стане по сторонї прокураторії против часописи "Przyjaciel ludu". Тимчасом висшій суд краєвий придержуючи ся закона ствердив ореченє суду краєвого.   Загальний збір польского демократичного товариства відбуде ся у Львові дня 31 с. м. в великій сали ратушевій. На порядку дневнім насамперед: исторія так званого центрального комітету виборчого вибраного послами послїдної каденції соймової [реферувати має редактор Ревакович], відтак орґанізація соймової акції виборчої, вкінци интерпеляції і внесеня. Початок зборів о годинї 6½ вечером.   Про огонь на виставі етноґрафічній в Празї з дня 23 с. м. надходять такі близші вісти: Огонь вибух о годині 10½ в ночи в гали машин для елєктричного освітленя вистави. Причиною огню був один робітник, Петшилька, котрий закравшись до маґазинів нафти належачих до галї машин елєктричних, через неувагу запалив баньку з нафтою. Нафта вибухла а поломінь обняла порозкидані в маґазинї запальні матеріяли. Сторожа огнева прибула скоро і в пів години огонь погасила. Велике щастє, що удало ся ще в час поотвирати вентилї і тим перешкоджено можливій експльозії кітла. Шкода велика, однак машини елєктричні дуже мало ушкоджені.   Дрібні вісти. Бувша співачка опери львівскої панї Марія Павликівна-Новаковска виступить в липни в краківскій опері. — В суботу о 6-тій вечером помер нагло на валах гетьманьских у Львові в наслїдок вибуху крови Кароль Седлячек, асистент львівского акцизового уряду в 45-тім роцї житя.   Дѣло   