◦ ◦ ◦ ◦ ◦ ◦ ◦ ◦ ◦ ◦

Клюб Русинок пригадує, що відчит д-ра Франка: "Польска лєґенда про Шевченка" відбуде ся завтра т. є. в суботу 31-ого марта в комнатах "Рускої Бесїди" о годинї 6-ій вечером. Вступ 10 кр. Клюб просить як жінок, так і панів, щоби численно явили ся.   В справі акції помічної для населеня навіщеного нуждою доносять зі Львова до Neue fr. Presse, що видїл краєвий розпічне вже в найблизшім часї роздїлювати запомоги тим повітам і поодиноким громадам, де нужда найбільше дає ся відчувати.   Старий міст на Сянї в Перемишли почато розбирати минувшої суботи. Для руху піших збудовано поки-що кладку, а рух возовий справлено на новий міст збудований від торговицї нової до улицї Огородової. Замість старого деревляного моста стане новий зелїзний на пятьох стовпах камінних т. є. на двох причілках і 3 стовпах водних. Поміст сего моста буде мати 16 метрів ширини. Хідники для піших будуть віддїльні. Від улиці Костюшка, Ягайлоньскої і Нової дороги, а також від улицї 3-го Мая будуть побудовані лукові доїзди, а улиця Паненьска на Засаню буде для переїзду замкнена. Будову моста веде підприємство инжинєра Зембицкого.   В школї сторожі скарбової в Сигнівцї відбув ся оногди пополудни испит курсовий під проводом презідента краєвої дирекції скарбу д-ра Коритовского, в котрім взяло участь 46 учеників. На испитї явило ся кількох совітників і инспекторів сторожі скарбової. Испит випав дуже добре і д-р Коритовскій именував старшими стражниками Стан. Дзюржиньского, Льва Трещаковского, Людв. Татару і Як. Келтику. Годить ся замітити, що ся школа єсть одинокою в цїлій Австро-Угорщинї, а повстала заходами теперішного презідента краєвої дирекції скарбу.   Ґенеральний прокуратор в оборонї обжалованого. Дня 23 н. ст. марта розбирав трибунал касаційний у Відни таку справу. В Галичинї в селї Виткові відбували ся одного дня три весїля, на котрих майже всї мешканцї села, між ними також паламар і нічні сторожі, забавляли ся аж до рана. Коли паламар прийшов рано, щоби отворити церков, застав розбитий замок, а в церкви не було чаші і 35 зр. в скарбонї. Підозрінє упало на Дмитра Пилипюка, котрий рівночасно був підозріний о те, що недавно перед тим напав і обрабував одну крамарку, що займала ся похатною торговлею. Увязнений Пилипюк признав ся до рабунку і до крадежи в церкви, однако доказував, що до церкви дістав ся разом з сином господаря, Иваном Ґудзюром, за що дав єму 1 зр. з грошей зрабованих згаданій крамарцї. Судьї присяжні в Станиславові признали обох винними крадежи в церкви, а крім того Пилипюка винним обрабованя, натомість заперечили питанє що-до участи Ґудзюра в тім рабунку. Пилипюк, що при обрабованю крамарки ранив єї досить тяжко, був засуджений на основі параґрафу о карі дожизненної вязницї на 15 лїт, а Ґудзюр на 2 роки тяжкої вязницї. Пилипюк розпочав зараз відсиджувати кару, Ґудзюр внїс жалобу неважности. Адвокат д-р Френкель піднїс в єго имени, що Ґудзюр хотїв доказати свідками, що з весїля пійшов просто до дому, але суд не хотїв тих свідків переслухати. Заступник ґенерального прокуратора Ґіртлєр поставив внесенє, щоби відкинути жалобу неважности, але рівночасно заявив, що вносить сам жалобу неважности в користь Пилипюка, хоч той-же такої жалоби не вносив. Єго засудженє на основі параґрафу о дожизненнім вимірі кари противне законови, бо перша инстанція поминула обставину, що Пилипюк в часї розбійничого нападу не мав ще 20 лїт і длятого після закона трибунал міг до него примінити лише параґраф о карі від 10—20 лїт. Трибунал касаційний прихилив ся до погляду прокуратора, відкинув жалобу неважности Ґудзюра і зменшив кару Пилипюка на 10 лїт.   Дрібні вісти. Намістник ґр. Бадені повернув вчера рано з Абазії до Львова. — В Кракові помер ґенерал-майор Кароль Ґуттенберґ командант 24-ої бриґади піхоти.   Дѣло 