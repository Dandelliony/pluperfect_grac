◦ ◦ ◦ ◦ ◦ ◦ ◦ ◦ ◦ ◦

Сегодня розпочинають ся лїтні вакації в школах всхідної Галичини. Молодїж по звиж 10-місячнім безпереривнім трудї буде мати шести-тиждневий відпочинок, один з тих відпочинків, котрі в пізнїйшім віцї все згадують ся з найбільшою приятностію. Отже "веселих вакацій!" — кличемо ми нинї нашим молодцям на розїзднім, щиро бажаючи им, щоби тих шість недїль провели серед любячих своїх семейств і серед свого дорогого народу з найкрасшим пожитком не тілько для тїла, але й для духа. Уживай, дорога молодежи руска, як найбільше руху, покріпляй здоровлє, кріпи тїло, але при тім не забувай і про обогаченє розуму, зміцненє духа та ублагородненє серця свого, — приглядайсь житю бутю свого народу і цїлим серцем прилягни до того народу, котрому маєш посвятити свою службу, своє житє! Того сердечно бажаючи тобі, руска молодежи, ще раз кличемо: "Веселих — і щасливих вакацій!"
Пять днїв рівноправности язика руского з польским. На будинку львівскої ц. к. адміністрації податків треба було сими часами відновити австрійского орла, отже управитель того уряду п. Атанас Заячківскій, старшій инспектор податковий, казав виготовити орла з написію також рускою, подібно, як се стало ся для ц. к. староств з порученя намістника краю. Такого орла вивішено на будинку ц. к. адміністрації податків, однак провидїнє судило єму тїшитись світом Божим тілько — пять днїв. По пятьох днях і слих за ним загиб. П. Коритовскій, віцепрезидент фінансової дирекції довідавши ся, що під австрійским орлом написано й по руски, наказав шефови повітової дирекції скарбу п. Мошеви — зараз скасувати того орла, а натомість повісити другого без рускої написи, а тілько з польскою. "Я узнаю рівноправність руского язика — мовив п. Коритовскій — але не можна робити аж таких перевертів, щоби під австрийским орлом класти побіч польскої написи також руску напись..." Sat!
Рада міста Львова відбувала в четвер 14 н. ст. липня повне засїданє, на котрім порішено кілька важнїйших справ. Команда войскова заповіла, що на час від 17 до 30 н. ст. серпня прийде до Львова 16 баталіонів лінійних, 18 баталіонів ляндвери, 4000 резервістів, 3 штаби полкові і одна тяжка батерія. Для поміщеня тих войск буде мусїла громада або вибудувати додаткові бараки коштом 10.000 зр. і дати на устроєнє кватир 7000 зр., або треба буде ужити будинків шкільних на кватири. До переведеня сего кватерунку вибрано комісію з чотирох секцій. Дальше випущено в аренду маєтність Зубрю, належачу до Львова, за 4000 зр. річно на 9 лїт Вячеславови Штамфестови. Маєтність ся обіймає около 1000 морґів простору. Вкінци ухвалено зорґанізувати нову школу им. Конарского при улици Шептицких і 2-клясову школу им. Зиморовича на горішнім Личакові.
Вистава краєва. Комітет орґанізаційний, вибраний для устроєня вистави краєвої у Львові в роцї 1894, відбув засїданє на котрім ухвалено реґулямін, подїлено секції і ухвалено запросити около 700 осіб до головного комітету. Перше засїданє головного комітету відбуде ся дня 2 н. ст. вересня 1892.
Самоубійство. Вчера рано відобрав собі житє вистрілом з пістолета Тадей Островскій, жонатий, отець двоїх дїтей, властитель цукорнї у Львові під ч. 16 при улици Ягайлоньскій. Куля перейшла серце і смерть наступила зараз. Причиною самоубійства були здаєсь лихі відносини маєткові. Островскій отворив минувшого року цукорню і платив за ню львівскому лихвареви Ґольдберґови 1000 зр. річного чиншу. Як Kurjer Lwowski пише, фасіонував Ґольдберґ для властей скарбових льокаль на 450 зр. Мимо того вчера мали Островского викинути з льокалю за те, що винен був Ґольдберґови 250 зр. за один квартал.
Товариство руских ремісників "Зоря" наміряє, — як довідуємо ся — урядити в серпни велику прогульку до Стрия, де дасть також аматорске представленє театральне.
Нові церкви муровані наміряють будувати громади Настасів і Дегова. Пляни виготовляє архитект п. В. Нагірний.
Реліґійний заколот в Тучапах, прилучених до парохії в Острові, в повітї ярославскім, прибирає що-раз більші розміри. Ві второк 12 н. ст. липня зїхав до Тучап на комісію ц. к. комісар староства Пуницкій, провірив підписи і вік підписавших прошенє 121 руско-кат. родин, з котрих при рускім обрядї остали ся лиш дїти від 7 до 14 лїт, а всї прочі виступили из звязи руско-кат. церкви. По урядовім сконстатованю автентичности підписів рускій парох Острова буде повідомлений о фактї. З цїлого села лише 17 родин стоїть за руским обрядом. Дописуватель з Ярослава до "Гал. Руси" твердить, що "за Тучапами лагодять ся пійти: Лівцї, Острів, Шувско, Полкинї а другі сусїдні громади надумують ся, — словом, цїла Ярославщина кипить!" Тучапяне, не могучи прямо перейти на обряд латиньскій, загадали поки-що перейти на лютераньство. Але ярославскій пастор Сливка, знаючи дуже добре, що перехід Тучапян на лютераньство має бути лиш містком для переходу на латиньство, не прийме их до лютераньскої церкви. І латиньскій ординаріят в Перемишли доси забороняв свому клирови сповняти треби Тучапянам руского обряду, отже они могли би стати хиба безконфесійними. Однакож безконфесійними були би тілько після закона цивільного, бо в практицї селяне без церкви не обійдуть ся, і все може остатись по давному. Хиба би перемискій лат. ординаріят хотїв з того заколоту користати. Тілько ж тогдї прийшло би до завзятої боротьби межи владиками руским а латиньским в Перемишли і справа мусїла би опертись о Рим... 