◦ ◦ ◦ ◦ ◦ ◦ ◦ ◦ ◦ ◦

Товариство "Просвіта" повідомляє Хв. видїли читалень "Просвіти" в повітї Борщівскім, що в сих днях прибуде до их громад вандрівний учитель господарства від Товариства "Просвіта" у Львові в цїли провіреня дїяльности читалень "Просвіти", як також на люстрацію господарств, сполучену з наукою о справах просвітно-господарских. Повідомляючи о тім Хв. видїли читалень "Просвіти", просимо о ласкаве принятє нашого вандрівного учителя господарства а при тім заявляємо, що всї видатки вандрівного учителя покрикає товариство "Просвіта". Честні громади, в котрих дотепер нема єще читалень "Просвіти" а хотїли би, щоби до них прибув наш вандрівний учитель з викладом, зволять зголосити ся до Вп. д-pa Михайла Дорундяка адвоката в Борщеві. — За Головний Видїл Товариства "Просвіта" у Львові дня 23. н. ст. червня 1896. року. — О.А. Тороньскій. Д-р Кость Левицкій.   Огнї. 3і всїх сторін Галичини надходять сумні вісти про часті пожари і так: В Кримидові, пов. станиславівского, згоріло 8 хат селяньских, з котрих було 5 убезпечених, а огонь підложили дїти, що бавили ся сїрниками. — В Поморянах згоріло 8 домів жидівских, переважно обезпечених. — В Раю, пов. бережаньского, згоріли будинки двірскі і стайня, шкода необезпечена 5000 зр. — В Вацовичах, пов. дрогобицкого, вдарив грім в церков деревяну і спалив єї, шкода 7000 зр. — В Ямници, пов. станиславівского, згоріло 5 господарств; шкода до 4000 зр. — В Городку згоріло 6 домів; шкода 9000 зр., в малій тілько части обезпечена. — В Джуркові, пов. городеньскім, згоріла горальня і припираючі загороди пятьох господарів. Шкода дуже велика. — В Садаґурі, на Буковинї, погоріло одно господарство; шкода виносить по-над 1500 зр.   Убійство. 3і Скалата пишуть: На полю, коло рогачки кривецкої найшла жандармерія трупа Исаака Феля, шинкаря з Зарубинець, котрий тамтого четверга, вертаючи зі Скалату, пропав без вісти.   Атентат на професора. В Земуни дня 24 с. м. студент четвертої кляси школи реальної Милосович, одержавши злу ноту з математики, напав на професора того предмету Шака, вистрілив до него кілька разів з револьверу, а коли не поцїлив, тогдї вдарив єго кольбою револьвера в голову і тяжко зранив. Молодого переступника увязнено.   Як то назвати? Вчера вечером сидїло одно товариство руске в парку стрийскім та говорило між собою по руски. Побіч сидїла якась родина польска. Одну паню з тої польскої родини так роздразнала мова руска, що з досади сказала: "jak to і tu w parku Kilińskiego waży się ktoś mówić po rusku" — а відтак на превелику втїху забрала ся та "шановна панї". Коментар злишний.   Дрібні вісти. У Відни відкрито погрудє недавно помершого проф. Адольфа Екснера, ученого правника. — В середу витягнено зі ставу Кисельки тїло дївчини, Фелиції Малишівної. — У Львові появила ся скаженина у псів. — Страйк робітників в Петербурзї, як подають, числить 175.000 людей. — В Анґлії подали женщини петицію з 257.000 підписами о припущенє их до голосованя і до рівноуправненя політичного. — Намістник кн. Сангушко вернув з Гумниск до Львова. — Староста яслискій кн. Сапіха вербує селян до громадної участи на католицкім вічу.   Дѣло 