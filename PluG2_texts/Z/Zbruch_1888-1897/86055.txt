Справозданє пос. Рутовского.

  Перед нашими святами здавав в Тарнові посол Рутовскій справу зі своєї посольскої дїяльности за послїдні три роки. Збори були дуже численні а зображенє послїдних подїй парляментарних пос. Рутовским було незвичайно характерне, бо виказало, що совість т. зв. "демократів" польских ще елястичнїйша як Стадницких е tutti ąuanti.   Пос. Рутовскій обговорював з початку часи союза Поляків, старо-Чехів і клюбу Гогенварта. Тогдї — казав він — зрозуміли в Австрії, що народність польска єсть перворядним "стовпом" держави. Поляк завів лад в державних фінансах. Вправдї потерпіли Поляки величезні жертви, але показали свою жизненність. Однак система тогдїшного правительства не довго дала ся удержати. Прийшли до сили молодо-Чехи, угода ческо-нїмецка не повелась, і парлямент розвязано. При нових виборах попав цїлий нарід ческій в якусь "божевільність"; старі ческі патріоти поперепадали при виборах а увійшли до парляменту молодо-Чехи. Настали часи без парляментарної більшости. Нараз внесло правительство в осени проєкт реформи виборчої. Поляки не знали, які мотиви руководили правительством при сїм проєктї. Вправдї нові елєменти допоминають ся прав, але обовязком Поляків було стояти на сторожи народности. А тут реформа виборів показала ся злою, нездоровою, чужою — "не відповідала традиціям австрійским". Она була звернена против міст і нинїшної орґанізації селяньства. Поляки чули, що тут иде о "проголошенє народностей". На демократичнім грунтї глядано опори, щоби лиш "піднести панованє централізму", щоби запанувати над народностями. Поляки зрозуміли, що ся дорога невідповідна для них, бо она не лежить в традиціях 3-го мая. В польскім колї не було еґоїзму, коли відкидано проєкт реформи. Коли Поляки увидїли, з чиїх рук походить реформа, сказали собі: Тimeо Danaos. З чого тїшать ся Чехи і Русини, того Поляки приймити не можуть. Коло відкинуло реформу виборчу і рішило подумати о нїй в краю, щоби допустити до неї лише тих, що до житя парляментарного дозріли. Безграничне розширенє реформи було би довело до цїлковитої зміни відносин. Правительство Таффого упало, але дуже важною побідою єсть се, що нове правительство вийшло з парляменту. За Таффим жалують Поляки, бо був для них прихильний.   Настала нова коаліція і цїлком природна: Нїмець-централіст, Поляк і Нїмець-католик. Коаліція має своє правительство, а в нїм єсть двох Поляків. Яворскій чистий як слеза характер, Поляк цїлою душею, бо з сего вже і испит здав а Мадейскій великій бесїдник. Они покажуть, що пословиця: polnische Wirtschaft — се брехня.   Найтяжшою справою назвав пос. Рутовскій справу ческу і виїмкові розпорядженя. Вправдї в краю піднесли ся голоси против сих розпоряджень, але коло в почутю свого обовязку, хоч з прикростію, голосувало за ними, бо рух молодо-ческій став небезпечним для держави. Чехи зачали витягати руки до найтяжших ворогів польских, россійска думка зачала в Чехії панувати. Тут почав пос. Рутовскій оправдувати своє виступленє в колї за виїмковими розпорядженями. Він лише остерігав, щоби Поляки не віддавали ся илюзіям, бо не всї народні рухи можна підпирати. Н. пр. Болгарію полюбили Поляки від разу, але не мають симпатії для Сербії. Оно й користно було так голосувати, бо Поляки добудуть для краю цїлий ряд користей; тепер можуть упоминатись о все, бо надійшла лїпша хвиля.   Своє справозданє закінчив пос. Рутовскій просьбою, щоби виборцї були осторожні з закидом сервілізму для послів, бо демократичний посол не конче мусить стояти в опозиції до правительства.   Зібрані виборцї не згодились на виводи посла Рутовского і не дали єму вотум довіря, а цїлі збори були досить бурливі.   Дѣло 