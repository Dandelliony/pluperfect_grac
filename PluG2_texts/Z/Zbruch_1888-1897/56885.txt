◦ ◦ ◦ ◦ ◦ ◦ ◦ ◦ ◦ ◦

Посвяченє нового будинку львовскої каси щадничої відбуло ся оногди. Посвяченя довершив архіеп. Моравскій. Прибувших на се торжество привитав промовою д-р Малецкій, в котрій піднїс заслуги дирекції каси щадничої і висказав подяку всїм, що заслужили ся при будові нового будинку. Львівска каса щаднича основана 1844 року і при єї основаню виносив фонд резервовий всего 10.000 зр., нинї виносить він більше як 2 міліони зр. Бюра каси щадничої переносять ся з нинїшним днем до нового будинку.
Віцепрезидентом львівскої апеляції на місце бл. п. бар. Канного має бути именований, як пишуть віденьскі ґазети, д-р Ал. Тхуржницкій, совітник міністеріяльний, той самий, що їздив з міністром ґр. Шенборном по Галичинї. На референта для галицких справ має бути в такім случаю покликаний на місце Тхуржницкого совітник висшого суду краєвого у Львові Юл. Берначек.
Похорон пок. о. Ивана Наумовича відбув ся Кієві дня 29 н. ст. вересня, в 44-ий день після єго смерти. На похорон удало ся з Галичини — як телєґрафовано "Гал. Руси" — звиж 20 людей. Похорон відправляв епископ Иреней в присутности високих достойників між иншими і ґенерал-ґубернатора ґр. Игнатєва. Промовляли Андріяшев, Баженов і Галичане Площанскій, Мончаловскій та й звістний селянин Мурин.
З ґенеральної дирекції ц. к. зелїзниць державних одержали ми отсей комунікат: Середно-европейскій час на зелїзницях. З днем 1. жовтня с. р. заводить ся на всїх шляхах зелїзниць державних час "середно-европейскій" яко час зелїзничій. Після того середно-европейского часу єсть 12 година в полудне тогди, як сонце переходить понад 15-тим мерідіяном лежачим на всхід від Грінвіч. Різниця між часами місцевими а часом середно-европейским єсть слїдуюча: час середно-европейскій опізняє ся в порівнаню з часом у Львові о 35, в Чернівцях о 45, в Підволочисках і Сучаві о 44, в Будапештї о 16, в Відни о 6 мінут, а єсть о 2 мінут скоршій як час в Празї. В наголовку сталого инсерату поміщеного в дневниках, а обіймаючого витяг з розкладу їзди, буде поміщений приїзд і відїзд поїздів від 1. жовтня після часу середно-европейского.
Огнї. В ночи з 20 на 21 н. ст. вересня повстав огонь в Нагорянцї присїлку Бучача. Дякувати енерґії охотничої сторожи огневої в Бучачи огонь зльокалізовано і згоріло лиш 3 селяньскі загороди. Шкоду обчисляють на 4000 зр. — Дня 28 н. ст. вересня навістив огонь село Баворів тернопільского повіта. Згоріло 5 загород селяньских і 2 загороди місцевого арендаря. — З Городища під Залізцями в повітї тернопільскім пишуть нам: Вчера горіло тут знов (1 н. ст. серпня погоріло 8 господарів). Огонь вибухнув на против церкви. Погоріло 10 загород селяньских і окоманівка. Велику ново побудовану стайню двірску, котра вже почала горіти в 3 місцях пригашено. Церков і будинки приходскі були в дуже великій небезпечности і єсли би були почали горіти, то пійшло би було цїле село з димом, позаяк ті будинки високо положені а сильний вітер дуже розкидав горіючі сніпки. Причиною огню був малий хлопчина, що підпалив сухі коноплї під сусїдною хатою. В хатї тій була би згоріла дитина, сли би не надійшовшій до села жандарм з Игровицї Киців, котрий вскочив до хати і викинув дитину вікном на двір. Будинки погорілцїв кромі двох були по части убезпечені, збіже-ж зовсїм нї.
Комітет займаючій ся памятником бл. п. Володимира Барвіньского і стіпендією єго имени повинен би в найкоротшім часї здати справу: як стоїть справа памятника та й коли він стане на кладовищи — і як стоїть дїло з фондом стіпендії имени Володимира Барвіньского, кілько на той фонд зібрано та коли тая стіпендія може увійти в житє? Докладні дати і цифри пояснять обі справи, длятого о се просить — Один за многих.
З Бродів доносять до Neue freie Presse: Вчера т. є. 29 н. ст. вересня в ночи зловила сильна патроля жандармерії в лїсї на граници россійскій шайку розбійників, зложену з 7 людей і осмотрену стрельбами, прирядами до злому і наркотичними напоями. Розбійників арештованих відставила жандармерія до Бродів.
Загальні збори товариства огородничо-пчільничого розпочали ся вчера у Львові в будинку університетскім. Збори відкрив промовою презес Товариства Дембовскій. На провідника зборів вибрано паню Шиманьску, почім держав огородник Гіліх відчит "О причинах передчасного завмираня дерев овочевих і дерев уживаних до прикраси". По ширшій дискусії над відчитом і деякими внесенями замкнено перше засїданє зборів.
Наїханє поїздів. Вчера о 3 годинї рано поїзд товаровий идучій з Підволочиск ударив на стоячі на двірци львівскім порожні вози. Вісїм возів поломаних а з прислуги потерпів ушкоду кондуктор Якобі і машиніст. Обох завезено до шпиталю. Причиною наїханя мало бути те, що надзиратель возів не встиг дійти до зворотницї, щоби зворотничого повідомити, що шини заняті пересуванєм возів товарових. Поїзд за той час минув зворотницю, виїхав на фальшивий шлях і ударив на стоячі вози. Машина і передні вози не ушкоджені, поломались лише цїлковито вози дальші. За поломаними возами стояв віз з кіньми і надзиратель, котрим нїчого не стало ся.
Галицка вистава краєва у Львові. Видїл львівского товариства купцїв і промисловцїв відбув сими днями засїданє, де між иншими ухвалено слїдуюче: "Заряд краєвого товариства купцїв і промисловцїв — зі взгляду на добродїйний вплив, якій мають добре уряджені вистави на розвій краєвої торговлї і промислу, підоймає акцію приготовляючу для устроєня загальної вистави краєвої, котра відбуде ся у Львові 1894 року." Речинець визначено длятого аж на рік 1894, щоби добре підготовити поле до сеї вистави. З инших справ, залагоджених на тім засїданю, піднести треба ухвалу, щоби товариство купцїв і промисловцїв виступило знов з просьбою до міністерства просвіти о заложенє у Львові низшої і висшої школи торговельної. 