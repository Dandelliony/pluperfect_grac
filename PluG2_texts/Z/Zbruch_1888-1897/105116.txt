Голос остороги.

В нинїшнім числї Kurjer-a Lwowsk-ого оголосило сторонництво людове слїдуючу "Відозву до виборцїв міст і округів селяньских":   "Рада державна більшостію голосів ухвалила, що при виборах до ради державної як з пятої нової курії так і з курії сїльскої, с. є. менших посїлостей, отже і всїх міст до тої курії придїлених, правибори мають відбувати ся явно і устно, натомість самі вибори на посла писемно і тайно. Правительство, котре явність виборів оголосило було одним з принципів сего предложеного ним закона, заявило в палатї, що до тої зміни не прикладає великої ваги і годить ся на ню. Нїяке сторонництво парляментарне не піднесло протесту против сеї ухвали палати, анї не домагало ся від правительства, щоби напирало на палату відступити від сеї ухвали, — крім одного одинокого кола польского. Се коло скликало сейчас своїх членів і многі з них рішучо домагали ся, щоби коло в наслїдок сеї зміни відкинуло в третім читаню реформу виборчу. Від такої ухвали здержав их лиш присутний на тім засїданю міністер Рітнер заміткою, що будуча палата може ухвалити ще більше ліберальний закон, коли противно, ухвалена зміна могла би бути відкинена ще палатою панів; — відтак домагано ся від міністра Рітнера запоруки, що правительство буде впливати на палату панів, аби она відкинула сю ухвалу палати послів, і се міністер Рітнер прирік зробити.   "Сі негідні змаганя кліки верховодячої в краю, щоби сю одиноку здорову часть нового закона змінити і відобрати реформі виборчій всяку для міст і громад сїльских вартість, ми повинні поборювати всякими силами. Палата панів вже радить над тим законом, за кілька днїв може запасти ухвала, котра новий закон виборчій заверне змінений до палати послів та викличе там бурю, якої доси парлямент віденьскій ще не видав; а в нашім краю може викликати найнебезпечнїйше роздразненє між тими верствами, котрих права була доси топтані нечуваним способом. Обовязком кождого міщанина а хлопа — боронити тих окрушків свободи, які нам забезпечає ухвалена в палатї послів реформа виборча. Тож взиваємо виборцїв по містах і селах, щоби тисячами підписів покрили і висилали безпроволочно до палати панів короткі, ядренні петиції о задержанє §.41. в незміненій основі після ухвали палати послів, — бо тайність голосованя при виборі послів дає одиноку запоруку свободи голосованя і хоронить виборцїв від переслїдовань, на які именно в Галичинї они бувають виставлені."   До сеї відозви польского сторонництва людового прилучають ся Русини вповни і повинні також зі своєї сторони висилати до палати панів такі самі петиції. Акція самооборони упослїджених верств населеня против негідних змагань менерів кола польского мусить наступити скоро, безпроволочне, щоби палата панів не дала увести ся намовам правительства та не відкинула поправки §.41-ого ординації виборчої, бо в такім случаю правительство вже постарає ся, для ратованя своєї чести, о більшість в палатї послів для приверненя теперішної несправедливости виборчої.   Що коло польске старає ся о се, щоби ухвала що до тайности виборів перепала в палатї панів, та що правительство прирекло допомагати тим змаганям кола польского — се вже тепер публична тайна і того нїхто з менерів кола польского не випирає ся. Czas і Przegląd в дописях з Відня успокоюють побоюючу ся о свої мандати шляхту польску, що справа ще так зле не стоїть, бо палата панів спасе ситуацію, тим більше коли акція веде ся рівнобіжно зі сторони кола польского і правительства. Для менерів кола польского не страшна і та погроза, що при евентуальній поновній дискусії над §.41-шим в палатї послів лагодять ся многі посли піддати як найострійшій, безпощадній критицї відносини галицкі, — бо у тих панів з кола шкіра ріноцера. Впрочім в случаю конечної потреби найде ся якій небудь ґраф, що має алюмініюм в мозку, і заперечить для форми закидам піднесеним в дискусії — а в результатї осягне ся цїль: асекурація мандатів шляхотско-правительственних при помочи явности виборів. Так отже треба тепер числити ся з фактом, що менери кола польского старають ся всїми силами о прохальну для себе ухвалу палати панів і з всею готовостію возьмуть на себе славу крайного реакціонерства, щоби лиш спасти свої мандати.   Длятого повтаряємо ще раз, що й з другої сторони повинна розвести ся жива, скора і широка акція для оборони сеї одинокої ухвали, котра баденївскій реформі виборчій надає бодай яку таку вартість. Треба висилати як найчисленнїйше петиції до палати панів.   Дѣло 