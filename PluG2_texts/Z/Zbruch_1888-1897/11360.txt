Новий закон карний в Бельгії. – Місто Броди

Новий закон карний в Бельгії. Министер правосудія, Льежен, внїс проєкт новелї до закона карного і палата приняла єго майже одноголосно. Судія може після сего закона не лише зменшити час, форму і строгість кари для засудженого, але часом в певних условіях і цїлком ту кару даровати. Именно мусить обжалований по раз першій ставати перед судом а кара, визначена за єго провину, не може бути більша як шїсть місяцїв. Судія ось як може промовити до обжалованого: „Ти провинився, бо залишив-єсь праву дорогу, по котрій до теперь ти ступав. Закон каже покарати за ту провину 2, 3, 6-місячною вязницею, але що можна надїятись по тобі поправи і жалю, тому полишаєсь тобі час 3, 4, 5 лїтний, в котрім можеш оказати свою поправу. Єсли за той час не допустишся нї найменшої провини, то теперїшне засудженє буде уважатись, мовь-би нїколи не було і нїгде в урядових свідоцтвах і згадках не буде оно зазначене. Єсли же в тім часї таки провинишся, то вже відсидиш кару подвійну, за давну і за нову провину.“ Після закона час до поправи не може бути довшій над 5 лїт. Треба признати, що зміна закона карного єсть в високій степени людяна і справдї дїлом доказав нарід бельгійскій слова свого короля: „Чи йде о приготованє оборони краю, чи о дїло підчас миру — нїколи не спить лев Фляндрії“. Министерь правосудія попирав свій проєкт тим, що часом з крайної нужди допускаєсь неоден меншої провини: крадежи, спроневіреня, а відтак засуджений попадає між злочинцїв, котрі єго цїлком спровадять до морального упадку.
Місто Броди, як звістно, попалось в так величезні довги, що вірителї обложили секвестрацією всї доходи міста. Бурмистр міста, п. Витославскій заходився дуже пильно коло поправи сего финансового положеня і виєднав 200.000 зр. позички в банку краєвім. Рада міска в признаню заслуг, які положено при полагодженю сеї справи, надала на своїм засїданю почетне горожаньство аж девяти особам: министрам Таффому, Земялковскому, Дунаївскому і Ґавчови, намістникови Залескому, маршалкови Тарновскому, бар. Сохорови, маршалкови повітовому п. Сали і свому бурмистрови п. Витославскому.

Наука, штука і литература.
— Богдан Хмільницкій. Том ІІ. славної монографії М. Костомарова вийшов сими днями в Тернополи в перекладї М. Уманця яко Х-тий том „Рускої Историчної Библіотеки Ол. Барвіньского. Як сама исторична вартість твору і важність епохи, — так гарний і старанний переклад а вкінци і принадна зверхна форма видавництва роблять тую монографію нашого знаменитого историка в рускім перекладї дуже пожаданим набутком в кождій рускій хатї, в кождій родинї, де не погасла любовь і интерес до свого рідного. Особливо в нинїшну пору, коли з одної сторони постать славного. гетьмана України надуживаєсь до демонстрацій противних духови исторії і вимірених на повне притемненє минувшости і придавленє пливучих з неї историчних і народних прав України-Руси а з другої сторони польска белльетристика в псевдо-историчних романах стараєсь героїв тої епохи в найчорнїйших а безконечно неправдивих представити чертах, єсть обовязком кождого щирого Русина студіовати самому исторію тої епохи, котра найширше, найкрасше і найвірнїйше представлена в повисшій монографії, і старатись о розширенє правдивих тенденційнею ложею непритемнених понять в цїлій нашій суспільности. Для того Впов. видавець „Рускої Историчної Библіотеки“ зробив загалови Русинів знамениту прислугу, видаючи як-раз під сю пору той славний твір М. Костомарова, і заслужив собі тим на повну вдячність всїх Русинів. Цїна II тому виносить 1 зр. 60 кр. Томи III. і IV. „Богдана Хмільницкого вийдуть ще сего року; Експедиція управних примірників І. і II. тому почнеся дня 1 ст. ст. серпня. 