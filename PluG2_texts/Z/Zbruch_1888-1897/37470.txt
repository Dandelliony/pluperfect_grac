◦ ◦ ◦ ◦ ◦ ◦ ◦ ◦ ◦ ◦

Підвисшенє платнї для сторожи скарбової зарядило міністерство скарбу почавши від 1 липня с. р. Стражник буде побирати 1.10 зр., старшій стражник 1.35 зр., респіцієнт 1.65 зр. Додаток на мундур буде виносити на будуче 60 зр. річно. Додатки пятилїтні будуть для стражника 5, старшого стражника 8, а респіцієнта 10 кр. денно.
На похоронах Оскара Кольберґа, котрі відбули ся 5 червня, промавляли: перед домом Конопка, а на кладовищи: пастор Ґабрись, проф. Ростафиньскій именем академії наук і академики Еренберґ та Навроцкій, голова "Академічної Громади", в имени Русинів. Селян не було. Могилу покрито вінцями.
В Самборі відбулась дня 30 мая с. р. розправа апеляційна против нотаря з Рожнїтова, п. Минкусевича і пп. Р. та А. о провину з §.461. Як ми свого часу доносили, ся цїла справа, о контракт громади Ріпне з згаданими повисше панами, вела ся перед рожнїтівским судом в мартї с. р. і тогдї сей суд увільнив всїх обжалованих. Прокураторія зголосила відклик до самбірского суду і при розправі трибунал апеляційний, під проводом самого президента п. Шенка, затвердив одноголосно вирок суду рожнїтівского.
Почестне горожаньство надала рада громадска в Яворові на своїм засїданю дня 3 червня п. Людвикови Бернацкому, ц. к. комісареви повітовому.
Члени "Академічного Братства" рішили збирати ся по змозї що недїлї на дискусії товарискі (приватні) і обговорювати всї важнїйші питаня, які мусять обходити кождого думаючого чоловіка. Сеї недїлї темою дискусії будуть "рускі партії в Галичинї" — а референтом визначений голова товариства Евг. Левицкій.
Політехніки а школи промислові. Збір професорів нїмецкої політехніки в Празї виготовив до міністерства просвіти пропамятне письмо, в котрім вказує на трудности, які надибають австрійскі політехніки за-для австрійских шкіл промислових; доконче треба точно означити обсяг дїланя висших шкіл промислових державних, бо в противнім случаю політехніки будуть загрожені у своїх найжизненнїйших интересах.
Дрібні вісти. На виставі рільничо-лїсовій у Відни одержав ґр. Рей з Микулинець срібний медаль за виставлені конї. — П. Тад. Криговскій, родом з Кошляк, одержав в краківскім університетї степень доктора всїх наук лїкарских. 