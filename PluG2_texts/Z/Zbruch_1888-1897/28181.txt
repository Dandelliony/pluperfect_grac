В заведеню Оссолиньских. — Від проф. Теофиля Грушкевича.

В заведеню Оссолиньских відбулись в суботу загальні збори. Гостей, достойників зібралось досить значне число, а по відкритю зборів д-ром Малецким, відчитав д-р Чарник справозданє за р. 1888/89, з котрого виймаємо отсі дати: В робітні науковій заведеня видано 2904 особам 8174 книг і 595 рукописей; в горїшній читальнї, де переважно молодїж шкільна, було за сей рік 11.800 читателїв, що перечитали 13.000 томів. Инвентар библіотеки складаєсь з 56.150 печатаних книг, 7500 мап і атлясів, 3317 рукописей, 2779 автографів і 964 дипльомів. В музею, під зарядом п. Едв. Павловича, єсть 24.868 малюнків, 787 образів, 2123 предметів музеальних і 5493 монет і медалїв польских. В минувшім році даровано заведеню легатом пок. Вал. Чайковского вельми цінну галерію образів а від посла Тад. Василевского одержало заведенє библіотеку з 500 книг польских і француских. Кураторія заведеня рїшила завести книгу взорів документів середновічних від XII віку в відбитках фотографичних. Заведенє одержало від правительства продовженє привилегії видавати шкільні книжки народні і тому устроює власну друкарню і буде єї администровати у власнім зарядї від нового року.
Від проф. Теофиля Грушкевича з Коломиї одержали ми з просьбою о уміщенє в "Дѣлї" отсе письмо:
Люде злої волї, менї неприхильні, наміряючі менї шкодити, де би тілько далося і в якій-небудь спосіб, розсївають ложні вісти що-до моєї особи, ба йдуть дальше, подають дописи до висших властей административних, зовсїм неправдиві, злобні, щоби тілько мій побут в Коломиї зробити неможливим.
Люде тії донесли на мене, мов-би я був на якімсь вечерку в домі п. Білоуса, на котрім то вечерку мали бути два Россіяне, именно консуль з Черновець і єго секретар, там нїби-то мали бути межи иншими і п. Гарасимович, директор "Гуцульскої Спілки", а навіть нїби то мав на сей вечер приїхати зі Львова п. Романчук, теперїшний предсїдатель клюбу руских послів. В тім злобнім доносї сказано, що підчас вечерї взношено тоаст на успіх російского оружія. Ті вісти сталися у Львові голосні і дісталися в части до дневників (н. пр. натякнено про них при звістці о перенесеню мене з гимназії в Коломиї до IV-ої гимназії у Львові).
Щоби рїч представити у властивім світлї, подаю до прилюдної відомости факт, що стався в Коломиї, а котрого я був дїйстним свідком.
Дня 24 вересня с. р. устроювали члени львівского товариства "Академическій Кружок" враз з руским драматичним товариством коломийским, на дохід рускої бурси в Коломиї, вечерок музикально-декляматорскій. До комитету, котрий тим вечерком занимався, я зовсїм не належав, а дістав тілько запросини враз з родиною, в котрих було подано, що д. 24 вересня о год. 8 вечером відбуде ся в сали касина Ресурси (саля касина Ресурси міститься на другім поверсї в ратуши) вечер музикально-декляматорскій. Позаяк вечерок давано в користь убогої молодежи, тож я уважав за відповідне пійти. Прийшов я до салї около девятої години, при самім кінци бесїди предсїдателя "Академического Кружка" п. Дорожиньского. Сам я всеї бесїди не чув, лише казали менї, що виголошена була так званим "общерусским" язиком, длятого годї було присутним єї в цілости зрозуміти, і мала містити в собі уступи звернені против мнимих "интригантів" в рускій народности, то-б то против Русинів народовців. По бесїдї п. Дорожаньского слїдувала часть дальша — музикально-декляматорска.
На той вечерок явились Русини коломийскі і з окрестности, без різниці поглядів политичних. Зі Львова кромі студентів з "Академического Кружка" нїкого из старших, поважнійших людей не було, отже і проф. Романчука, як висше згаданий донос ложно розсїяв. Було на вечерку також кілька осіб з польскої народности.
Явився на сей вечерок в сали консуль россійскій з Черновець враз из своїм секретарем. Що-до моєї особи — я не мав нагоди з консулем говорити. Нагоди такої я впрочім і не шукав. Заявляю прилюдно, що підчас моєї присутности Русини на тім вечерку консулеви нїякої овації не робили, нїяких демонстрацій антидержавних, нїяких тоастів противзаконних. Консуль из своїм секретарем їв вечерю около півночи при окремім столї в реставрації касина Ресурси і опустив разом з секретарем около першої години по півночи льокалї касинові. Я вийшов из cего вечерка по годинї другій по півночи, а забава протягнулася до 5 години рано.
Тілько можу подати до прйлюдної відомости, що я сам бачив і чого я сам був свідком і. О якімсь иншім вечерку, устроюванім в домі п. Білоуса в честь консуля россійского, я не чув і не знаю, отже на нїм і бути не міг.
Теофиль Грушкевич.  