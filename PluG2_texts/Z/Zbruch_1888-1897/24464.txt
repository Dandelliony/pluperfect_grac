Нові ноти ґульденові. — О лїтній спеці в минувших віках.

Нові ноти ґульденові. Хотяй наші нові ноти пятьдесятьґульденові уважалися доси за найпевнїйші гроші паперові, то все таки ателіє державних нот під управою совітника надворного Шторка разом з найзручнїйшими техняками немало заходилося при виготовленю нових нот ґульденових. Бо подиву гідні поступи в ортохроматичній фотографії і геліографії змушують до що-раз новійших розслїдів против подріблюваня і нема держави в котрій би не фальшовано грошей. При нових ґульденах виготовлено після цілком нової методи папір, краску і рисунок. По кількалїтних розслїдах виготовлено новий волокнистий папір, котрий разом з відповідною голубою краскою друкарскою, не єсть відповідний нї до геліографії нї фотографії, а противно давну краску можна було почернити а відтак відфотографувати. Відтак винайдено ще один спосіб против подріблюваня, а то: портрет цісаря не буде як давнїйше ритий в стали але вирїзаний мов камеа а опісля перенесений на мідяну плиту при помочи рельєфної машини. Тїни сего рельєфного портрету цісаря не можна підробити вільною рукою. Такі средства осторожности доконче суть потрїбними в виготовленні нот ґульденових, бо они за-для своєї численности не підпадають так строгій контроли як ноти на більші суми. Нові ноти має ще лиш затвердити цісар і вже скоро появляться в обігу, бо вже знищено матрици давних нот і показуєся брак паперових ґульденів.
О лїтній спеці в минувших віках подає Europ. Corr. такі дані: В р. 627 по Хр. така була спека, що жерела висхли а люде гибли від горячки; в р. 879 не можна було робити в поли, бо хто довшій час робив, гинув ражений сонцем або апоплексією; в р. 993 огороднина попеклася на поли мов в печи. В р. 1000 була спека найбільше у Франції, де рїки висхли а воздух, занечищений гниючими рибами, принїс пошесть. В р. 1014 счезли в Альзації і Льотарингії всї рїки і кирниці; в р. 1132 висох Рен а в р. 1152 дійшла спека до того, що яйця мож було варити в піску. В р. 1227 гинули люде і звірята від спеки; в р. 1303 можна було сухою ногою перейти Рен і Дунай; в р. 1394 випалилось все збіже на пни; в р. 1538 висхла Секвана і Льоара; в р. 1556 в цілій Европі була посуха; в р. 1614 висхли у Франції а навіть в Швайцарії кирниці і стави. В р. 1715 від марта до жовтня не падав нї разу дощ, збіже вигорїло на поли, рїки висхли а деревина зацвила вдруге і видала овочі. В р 1815 позамикано за-для спеки всї театри. До горячих лїт зачисляються роки: 1830, 1832, 1835, 1850, 1856, 1859; 1861, 1864, 1869, 1870, 1876 і 1880.  