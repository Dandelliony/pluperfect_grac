Святкованє 1-го мая.

Третій рік минає, як робітники всїх країв порішили святкувати день 1 мая за свято робітницке. Святкованє відбуваєсь в сей спосіб, що робітники того дня мають здержати ся від роботи, відтак сходити ся на віча, вкінци устроювати прогульки і публичні забави. Проби святкованя викликали першого року переполох, бо побоюванось, чи робітники не схотять з нагоди свого свята "погуляти". Ті обави, котрі по инших краях мали свою причину в загальнім настрою цїлого руху робітницкого, були цїлком не на місци у нас, в богоспасаємій Галичинї, тож лиш усміхнутись треба, коли згадати, як то першого року заряджено у Львові всякі средства осторожности; войскові патрулї, сконсиґноване войско по касарнях через кілька днїв і т. и. Але минувші дві проби показали, що робітники уважають всякі демонстрації за пусті, а власти порозуміли, що непотрібними зарядженями можуть викликати які раз заколот. Длятого то сего року вже не було нїяких презерватив і все відбулось спокійно. Вчера рано о 10-ій год. відбулись збори робітників на подвірю ратуша. Робітників зійшлось досить поважне число, але знов не так богато, як сего можна було надїятись, тим більше що день 1 мая припав на недїлю. Многі з робітників, а також і женщини та дїтваки мали на лївім рамени червону перепаску, на котрій була напись: 1 maj. 8 godzin pracy. Powszechne głosowanie. Wolność prasy. На зборах виголошено реферати про ті справи, котрі були виписані на перепасках. Зібрані одноголосно ухвалили резолюції. 3і сторони поліції, а властиво комісаря правительственного, не було нїякої перешкоди, і зібрані могли підносити від часу до часу оклики: Niech żyje socjalna demokracja! По полудню відбулась забава над ставом Кисельки. Вступ на забаву був лиш 10 кр., тож і зійшлось зі 2.000 людей. Деякі робітники були на громадній прогульцї в Стрийскім парку. Забава обмежилась на пливанє човнами по ставі, стрілянє до цїли, співи і штучні огнї. Співано робітницкі піснї, як "Червоний стяг", але і не хибло патріотичних співів польских. В патріотичних співах брала публика більшу участь, анїж в робітницких. Заспівано також і наше "Мир вам братя". Між публикою було досить интеліґенції жидівскої, бо, як звістно, між головними проводирями соціял-демократичної партії львівскої суть деякі жиди. На поодиноких місцях огорода уставлені буди написи і емблємата робітницкі, як: Niech żyje socjalna demokracja! Proletarjusze wszystkich krajów łączcie się ! і т. п. — З инших міст галицких звістно доси лиш про святкованє в Кракові. Відбулись збори з ухвалами резолюцій, — а походів нїяких не було. — і в Чернівцях загадали робітники святкувати день 1 мая вічем, але правительство буковиньске не дозволило відбути віча, а маґістратови поручило, щоби не допустив до збіговища. Причиною відмови мала бути послїдна точка порядку дневного віча: "Евентуальна дискусія", і се не подобалось властям. Але по-при се зачали власти — як доносить Gazeta Polska — глядати за аранжерами, і арештовано проживаючу в Чернівцях Ганну Павлик, сестру редактора "Народа", п. Михайла Павлика. В мешканю арештованої найдено ґазети, письма і відозви, та те все забрано. Як переминув день 1 мая в Чернівцях, ще доси не знати. 