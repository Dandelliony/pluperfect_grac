Недуги епидемичні. — Степень докторів права. — Видїл тов. "Руска Бесїда"

Недуги епидемичні. Министерство справ внутрїшних на предложенє найвисшої ради санитарної видало нові розпорядженя для всїх країв що-до відносин санитарних, а именно що-до укладаня виказів статистичних о епидеміях. Та реформа має війти в житє з д. 1. сїчня 1889. Для міст і місцевостей числячих по над 15.000 людности, видано нові формулярї, котрі що тиждня мають надсилатись до центральної комисії статистичної. Начальства громадскі мають доносити зараз староствам єсли появиться яка недуга епидемична: тифус, віспа, дифтерія і т. п. і що тиждня предкладати справозданє о дальшім станї недуги та о средствах предпринятих, щоби єї усунути. Староства з своєї сторони мають що чотири тижднї предкладати намістництву виказ о кождій недузї з осібна, а намістництва відсилають всї ті справозданя до министерства. Тим способом буде можна вести докладні дані статистичні о епидеміях і оголошувати їх в органї найвисшої ради санитарної.
Степень докторів права одержали в университетї львівскім пп.: Ал. Балько, конципист прокураторії скарбу, Мих. Мязґа, офиціял прокураторії скарбу і Сев. Пакет, конципієнт адвокатскій.
Видїл тов. "Руска Бесїда" у Львовї заключив на рік 1889 контракт що-до веденя руского народного театру так як в попередних роках з дирекцією зложеною з пп. Ивана Биберовича і Ивана Гриневецкого. 