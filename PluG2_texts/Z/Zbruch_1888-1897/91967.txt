◦ ◦ ◦ ◦ ◦ ◦ ◦ ◦ ◦ ◦

Видїл медичний львівского університету. Дня 9 н. ст. вересня довершить цїсар торжественного отвореня медичного видїлу у Львові, для котрого побудовано при улици Пекарскій величавий будинок. Будовою управляв звістний наш архитект п. Левиньскій. На фронтї містить ся велика золота напись в польскім язицї: "Фізіольоґія — Анатомія — Гістольоґія". Будинок єсть одноповерховий з двома крилами і устроєний після всяких вимог новочасної науки. З між множества саль звертає увагу т. зв. "анатомічний театр" т. є. велика саля до анатомічних демонстрацій. Друга велика саля, призначена до загальних викладів, прибрана тепер на приєм цїсаря. В тій сали стоїть величавий цїсарскій престол під гарною драперією з баряного аксаміту а на стїнах висять портрети цїсаря Франц Іосифа І, Іосифа II і Франца І. По промовах міністра просвіти, ректора д-ра Цвиклиньского і відповіди цїсаря відбуде ся перегляд будинку, а відтак під памятковою таблицею довершить ся вмурованє фундаційного акту.   Вистава а зелїзниця державна. Один рускій священик з Поділя подав о зниженє білєту II. кляси для себе і родини, щоби поїхати на виставу краєву на час приїзду Єго Вел. цїсаря, бо, як звістно на лініях тернопільскої і брідскої не буде тогди осібних поїздів. Отже дирекція львівска прислала літоґрафовану відповідь, що прошеню відказує ся, бо що суботи курсують поїзди на виставу по зниженій цїнї. Звістно, що Є. В. цїсар приїде в пятницю рано, а поїзд привезе гостей аж в суботу рано, отже або 2 днї за пізно або 5 днїв за вчасно! До того священик мусить в суботу вечер вернути до дому, щоби міг в недїлю бути в церкві. А в поданю було товстими буквами зазначено, що тут иде о їзду на час приїзду цїсарского.   Дирекція руху у Львові доносить, що поїздї особові ч. 1715 і 1716 переходити будуть почавши від 1 жовтня с. р. тілько між Львовом а Стриєм. З виїмкою сеї зміни важний буде дотеперішний розклад їзди в порі зимовій 1894/5.   З днем 10 с. п. застановлює ся рух поїздів льокальних ч. 2295 і ч. 2480 поміж Львовом і Бруховичами на шляху Львів-Белзець і ч. 98 поміж Львовом і Зимноводою на шляху Львів-Перемишль.   Другі шини мають покластись на зелїзничім шляху Красне-Скварява. В тій справі відбуде ся експропріяційна розправа дня 8 н. ст. вересня в Краснім і Фирлеївцї, 9 вересня в Вільшанцї малій і Острівчику польнім, а 10 вересня в Скваряві. Проєкти будови і виказ земель, що мають ся забрати під ті другі шини находить ся в дотичних громадских урядах. Заміти против наміреної експропріації треба вносити до 14 днїв до золочівского староства.   В справі скритоубійства о. Ардана, звістного Гошовского, має відбути ся сими днями у Відни касаційна розправа в найвисшім судї. Оборонець Гошовского внїс до касаційного суду жалобу неважности против засуду перемискоґо суду, мотивуючи згадану жалобу тим, що трибунал не увзгляднив єго жаданя, щоби поставити обжалованого під обсервацію лїкарів. Єсли трибунал згодить ся на жаданє оборонця, то Гошовского перевезуть з перемискої вязницї до заведеня божевільних на Кульпаркові.   Огнї. В Жмигородї старім від грому згоріла хата вартости 400 зр., а самого господаря поразило тяжко. — В Роздолї згоріла необезпечена стодола зі збіжем, вартости 900 зр. Грізний огонь придушено з трудом. — Від грому згоріли в Лопушанцї необезпечені будинки Йосля Пайста, вартости 910 зр. — В Демни згоріло кілька загород, вартости 1.350 зр. Огонь повстав мабуть від папросів, що их курив один паробок в стодолї, коли молотив збіже. — В Луковій згоріла одна загорода. Кільканацять штук худоби спалило ся. Шкода 1000 зр. була необезпечена. — В Словитї погоріли два господарі. Необезпечена шкода виносить 850 зр. Причину до огню дали дїти, що бавили ся сїрниками. — В Вишнївчику згорів фільварок, вартости близько 4000 зр. — В Стинаві вижній огонь наробив шкоди на 150 зр.   Дрібні вісти. Зїзд польских "Сибіраків" таки відбуде ся від 16 до 18 н. ст. вересня.   Дѣло   