Dzienik Polski знов против Дѣла і Русинів народовцїв. — Будівничій майстер церквей. — Лїтопись кривд Русинів.

Dzienik Polski знов против Дѣла і Русинів народовцїв.
Нашим читателям звістне вже найновійше kochajmy się, виголошене до Русинів Dziennik-ом Polsk-им перед тижднем з нагоди обходу похоронів Мицкевича. Ми подали се "щиро-польске" kochajmy się в перекладї на руску мову, а звернули увагу тілько на дві річи: по перше: що підсуваючи Русинам-народовцям слова: "Ріж Поляка помалу, щоби не так болїло", допустили ся редактори Dziennik-a Polsk-ого пляґіяту, бо то підчас мазурскої різнї в 1846 роцї мали хлопи в однім селї, ріжучи пилою пана межи двома дошками, казати: "Треба різати єго помалу, аби не так болїло, бо то був пан добрий"; а по друге, що патріоти польскі з Dziennik-a Polsk-ого безпотрібно уже фатиґують ся вішанєм на лїхтарнях в Варшаві, заким ще відбудували Польщу, бо прецїнь о вішаню могли би подумати і опісля... Ти дві замітки наші не подобались патріотам польским з Dziennik-a Polsk-ого і они вдають ся з нами в полеміку на ті оба темати.
Що до першої річи, Dziennik пише:
"Дѣло" повідає, що рада давана українофілом москвофілови, аби (Поляка) різав помаленьку, бо то був добрий чоловік, — єсть пляґіятом з 1846 року. Очевидно компетенцію що-до "rezania" мушу полишити редакції "Дѣла", однакож не завадить згадати, що Зелїзняк і Ґонта далеко честнїйше обробили анекдотичну хроніку "rezunów", котру панове "Дѣла" для свого образованя політичного мусїли, розумієсь, вистудіювати від дошки до дошки..."
Так єсть, той епізод з исторії Польщі — конфедерацію Барску і в звязи з нею Коліївщину чи Гайдамаччину з 1768 року, — ми перестудіювали і знаємо анекдотичну хроніку Гайдамаччини, але такої анекдоти, яку Dziennik підсуває Русинам-народовцям, т. є. анекдоту "Ріж Поляка поволеньки, бо то був добрий пан" — в хроніцї Гайдамаччини нема. То витвір новійшої ери, именно різнї на Мазурах в роцї 1846.
Що-до другої річи, т. є. вішаня на ліхтарнях у Варшаві, як настане Польща, — то і тут Dziennik не приймає нашої доброї ради. Ну, вольна воля! Єсли він вірить в то, що лучше вішати вже, заким ще відбудована Польща, — то ми тої віри силоміцю відбирати єму не хочемо. Але ми мусимо рішучо застерегтись против висказу Dziennik-a, мов би змальованє ним такого "танцюристого раю" в будущій Польщи викликало у нас pewien rodzaj konsternacyi.
Зовсїм нї, панове редактори Dziennika! Усе в ласцї Божій, а Бог милосердний! Сказати Вам правду, ваші брутальні напасти на Русинів, котрі ви плетете так, що одно не тримаєсь другого, дїйстно мов Piekarski na mękach, — зовсїм не можуть будити в нас констернації, але радше мусять будити сожалїнє над проявами гнили і морального упадку серед праси польскої. Не говоримо вже о крайній иґноранції, котра характеризує Dziennik. Досить навести, що в статьї Dziennik-a, о котрій говоримо, надрукований єсть уступ:
Шевченко, котрого називаєте "вашим", коли утїк за границю, не опер ся о груди Герцена, Оґарева і Бакунина, хоча то були честні груди, але запукав до польскої еміґрації, жив з нею і в нїй, бо там тягнула єго душа, розум політичний і кров...
Ну, все би то було гарно, коли-б Шевченко був коли-небудь в своїм житю утїкав за границю... а то він весь вік звікував в границях Россії і нїколи польскої еміґрації й на очи не бачив...
3 прочого gadania Dziennik-ового Piekarskiego na mękach годить ся піднести ще лиш одно:
Штучна політика — пише Dziennik — не витворить навіть штучного житя народного, — редактори "Дѣла" хотїли би грати, але не мають на чім і не має их хто слухати, хотять бути репрезентантами народу такого, якого нема, бо остаточно интеліґенція русиньска єсть gente Ruthenus natione Polonus, а хлоп рускій єсть... хлопом, але нїяким москвофілом , українофілом і дїлофілом..."
Отсей уступ єсть найцїкавійшій зі всїх koszałek-opałek редакторів Dziennik-a, бо з него ясно видко, з якого титулу хотїли они бачити Русинів на торжестві в Кракові. Ruskiego narodu niema! — і, після Dziennik-a, ишло именно о задокументованє того... Будівничій майстер церквей.
Лесько Копчик з Яворова, почта Соколівка коло Косова в коломийских горах, вибудував в Ляшках коло Львова р. 1889 нову величезну прекрасну церков деревяну, в 1890 р. вибудував другу деревяну церков в Сороках коло Львова, о котрих окрестність львівска знає і котрі вже не одні интересовані поблизших сел громадяне оглядали і любувались. Ляшки належать до парохії Сорік. Позаяк той ще молодий майстер, дїйстно тверезий, привітливий, чемний, а в роботї совістний, роботи не розволїкає, без руштованя саму церков будує (а руштованє звичайно коштує 150—200 зр.), длятого кому потрібно майстра до будованя церкви, з приятностію і з чистою совістію поручаю. Хто раз єго пізнасть, той подякує менї, бо я все вдячний парохови Яворова Всч. о. Иполитови Окуневскому, котрий менї єго поручив. Єсть то гуцул, вихований та проживаючій в карпатских лїсах, дуже спритний і бистроумний, будує церкви лише з помічниками подібними собі другими тверезими гуцулами. Для громад близше Львова або зелїзницї поручаю склад матеріялів будівляних п. Найдека на Городецкім у Львові. Лїпшого, дешевшого матеріялу і спокою в доставі над склад п. Найдена нема. Весь єго матеріял чистий, добірний з парових трачок лїсів скільских та самбірских. Наконець знаючи, які трудности заходять при будованю церквей, а збудував я их уже три, і то без конкуренції, готов я в разї потреби служити жадаючим радою. — П. Бажаньскій в Сороках, почта Львів-Підзамче. Лїтопись кривд Русинів на поли народного шкільництва
збільшає ся майже що-денно новими фактами. До фактів тих зачислити належить порушену недавно майже всїми львівскими часописями справу именованя учительки для руского язика, при жіночій школї видѣловій в Тернополи.
Справа тая стала в Тернополи дуже голосною і стояла довгій час на дневнім порядку, а то именно з сеї причини, що для перефорсованя кандидатки вибраної радою громадскою ужито впливів дуже різнородних, а між инчим, спроваджено одну личність аж зі Львова, котра вправдї у Львові не импонує нїкому, але котрої "повага" аж надто була достаточна, щоби вплинути на пересвідченя льояльних радних столицї Поділя. Впливи зробили своє і протеґована кандидатка одержала більшість голосів в радї так, що обсадженє учительки руского язика при тернопільскій жіночій школї видїловій залежить нинї лише від затвердженя вибору краєвою радою шкільною. Затвердженє то не наступило ще доси, однак коли-б вибрана радою громадскою в Тернополи кандидатка була дїйстно затверджена, було би се великим покривдженєм науки руского язика в жіночій тернопільскій школї, а то для того, позаяк она не має відповідної кваліфікації до науки руского язика. Кандидатка виказалась вправдї — як нам доносять — испитом з руского язика і кваліфікацією, одержаною від комісії екзамінаційної в Кракові, однак кваліфікація тая не має нїякого значіня, бо кандидатка одержала єї в роцї 1888, а ще під днем 29 вересня 1887 ч. 15861 видало міністерство просвіти розпорядженє, після котрого краківска комісія не має права признавати кандидатам і кандидаткам учительским кваліфікацій до викладаня в рускім язицї, а мають се право лише комісії екзаминаційні у Львові, Перемишли, Станіславові і Тернополи. Коли додамо до того ще і той факт, що згадана кандидатка дала вже перед кількома роками на конференції учительскій своїм внесенєм, щоби викинути з книжок шкільних всї уступи дотикаючі рускої исторії, наглядний доказ неприязного настрою до всего, що руске, то стане всякому ясно, в які то руки має дістатись наука руского язика в многолюдній жіночій школї найбільшого провінціонального міста рускої части Галичини.
Цїла надїя була би ще в тім, що краєва рада шкільна перед затвердженєм вибору розгляне докладно предложену кваліфікацію всїх кандидаток і не допустить, щоби рускій язик, покривджений вже і так з огляду на число годин, терпів ще і невластивим обсадженєм сил учительских. Особливо засїдаючі в радї шкільній краєвій члени Русини повинні заинтиресуватись тою справою і постаратись, щоби була она добре розслїджена і без огляду на личности по справедливости порішена. 