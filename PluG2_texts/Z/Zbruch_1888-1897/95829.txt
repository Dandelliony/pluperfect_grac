◦ ◦ ◦ ◦ ◦ ◦ ◦ ◦ ◦ ◦

Стіпендію з фонда им. о. Николая Панковича, игумена лаврівского монастиря, в сумі 60 зр. на рік, надав совіт Народного Дому у Львові Мих. Хоркавому, ученикови IV-ої кляси рускої школи вправ, синови господаря з Милошевич, близькому своякови оснувателя сеї стіпендії. Надїлений буде одержувати сю підмогу до скінченя ґімназії.   Вчера відбув ся похорон бл. п. Маріяна Левицкого при численній участи товаришів єго, знакомих, як також професорів університету. Покійний окінчивши права вступив був сего року до дирекції зелїзниць в Станиславові. Відзначав ся великими спосібностями, незвичайною добротою і прегарним характером. Належав до членів-основателїв тов. "Ватра" і був довгій час видїловим того-ж товариства. — Був слабого здоровля, але працював майже по над сили; належав до робітників тихих, но совістних та вельми користних для суспільности. — В часї похорону співав хор питомцїв, перед домовиною несено вінець від тов. "Ватра". Від кладовищних воріт несли домовину товариші покійного, а над гробом попращав єго акад. Грушкевич именем товаришів і молодої рускої громади. Русь утратила в покійнім чоловіка, що міг би був їй колись в пригодї стати.   Нові епископи і каноніки при латиньских капітулах. В тій справі подають польскі часописи такі вісти: Епископом-суфраґаном львівскої епархії буде именований, як завірюють, канонік кс. д-р Вебер, а суфраґаном епархії краківскої кс. Ґавроньскій. Краківскій канонік кс. д-р Пельчар має одержати инфулу. У Львові мають бути каноніками именовані: професор університету кс. д-р Кльос, архіепископ Гриневецкій, теперішний парох в Тухові і декан белзскій кс. Любоменскій.   Побіда буковиньских Румунів. При доповняючих виборах з курії більшої посїлости до ради державної, які відбули ся оногди в Чернівцях, вибраний на місце зложившого мандат Вірменина п. Стефановича, кандидат Румунів Юрій Василько 61 голосами. Кандидат Поляків Кшиштоф Абрагамович, одержав 48 голосів. До пораженя Поляків причинила ся обставина, що 13 виборцїв т. зв. на Буковинї партії вірменьско-польскої здержало ся від голосованя а двох голосувало за кандидатом румуньским. Правительство поводило ся при сих виборах цїлком неутрально, а презідент ґр. Ґоес не зробив нїякого ужитку з майже трицятьох повномочій, які єму надіслали старости від жидівских властителїв більшої посїлости. В сей спосіб хотїли мабуть жиди задокументувати свою льояльність для правительства.   Рух поїздів на шляхах: Львів-Белзець, Рава руска-Сокаль, Станиславів-Гусятин, Глибока-Бергомет і Карапчію-Чудин отворено на ново з вчерашним днем.   Дрібні вісти. Львівска дирекція почт дозволила на заміну службових місць асистентом почтовим Іос. Гарматї у Львові і Игн. Кохови в Залїщиках. — Сими днями випущено з вязницї в Сегединї звістного героя сензаційного льотерійного процесу Фаркаша. Фаркаш заявив, що він чує себе невинним і що зажадає ревізії процесу.   Дѣло 