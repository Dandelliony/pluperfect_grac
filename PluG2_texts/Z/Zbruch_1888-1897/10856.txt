Бурмистр міста Станисловова – Жертва бар. Гирша для галицких жидів – О куреню тютюну 

Д-р Игнатій Каминьскій, довголїтний бурмистр міста Станисловова, внїс вчера до видїлу краєвого резигнацію з свого уряду бурмистра. Причиною сего кроку д-ра Каминьского суть мабуть безустанні агитації против него і безпідставні дорїканя.
Жертва бар. Гирша для галицких жидів. З листу звістного богача бар. Гирша, що недавно надійшов з Парижа до Відня, виходить, — каже "Fremdenblatt" - що дня 2 грудня с. р. в день ювилею цїсаря Франц-Іосифа буде активована фундація бар. Гирша в сумі 12 миліонів франків, призначена на основанє шкіл для дїтей жидівских в Галичинї. Ту суму зложить бар. Гирш в банку в Лондонї а відсотками від неї завідувати-муть управи у Львові, Кракові і Відни, котрі будуть наглядати, щоби ті грошї ужито після волї фундатора, висказаної в актї фундаційнім. Бар. Гирш заявився рїшучо за основанєм шкіл для дїтей жидівских в Галичинї і спротивився, щоби за ті грошї отвирати заведеня промислові, в котрих мали-би занятє виключно самі жиди.
О куреню тютюну мав недавно виклад у Відни звістний професор Нотнаґель. Курити тютюн в міру, після гадки сего професора, не дуже шкодить і никотина не єсть так шкідною для системи нервової як кава, гербата і алькоголичні напитки. Организм людскій привикає дуже скоро до никотини. Коли можна почати курити тютюн? На се відповідає проф. Нотнаґель, що тогдї, коли вже чоловік може собі заробити на сей надзвичайний видаток. Надто велике куренє тютюну дїлає пагубно на систему нервову, органи травленя і на серце. У пристрастних курцїв витворюєсь часто вада серця, котра заявляєсь битєм і стисканєм серця; також не мають такі люде нїколи апетиту і не можуть позбутись катару горла і ями губної. Нежити жолудка устають часом, коли перестанеся курити тютюн. Найменше шкідливо дїлає на организм людскій куренє з люльки на довгім цибуху, а найбільше шкодять папироси. З цигар шкодять найбільше "Гаванна". Проф. Нотнаґель поручає всїм, що курять, мірність, бо лише тим способом можна виминути злі наслїдки шкідливого дїланя никотини. 