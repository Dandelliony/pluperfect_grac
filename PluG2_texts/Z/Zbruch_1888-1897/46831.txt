◦ ◦ ◦ ◦ ◦ ◦ ◦ ◦ ◦ ◦

Побільшенє етату урядників банку краєвого й управильненє их платнї, предложене радою управляючою тогож банку, затвердив видїл краєвий. В наслїдок того побільшить ся дотеперішний персонал банку краєвого о одного урядника, а висота платнї зрівнана до певної степени з платнями урядників инших институцій фінансових.
Илюстрація до відносин торговельних і промислових в Галичинї. В сїм місяци розпочали свою дїяльність аж чотири нові стоваришеня задаткові і заробкові, а именно: а) в Тарноберезї "Товариство кредитове для торговлї і промислу" з ограниченою порукою, а в склад дирекції входять три жиди-гандлярі; б) у Львові "Товариство краєве виробу обуви", а дирекцію складають три майстри шевскі зі Львова; в) в Манастирисках "Товариство задаткове"; г) в Лїську "Тов. задаткове для торговлї і промислу", а дирекції становлять три лїсьскі жиди.
Ризиковна купіль. У Вербіжи коло Дроговижа в свято Богоявленія о 8-ій год. рано по освященю води тамошним деканом о. К. Лопушаньским, роздяг ся Илія Чопак і як мати родила скочив в ріку Щирку а вийшовши в "присюдах" на беріг, пересидїв понад пять мінут, роздягнений, на морозї, придумуючи, яке платє надягати. Опісля узувши чоботи і прочу одїж, в пальтотї "на опашки" пійшов весело домів. Говорять, що купав ся для випробованя свого здоровля, бо давнїйше нездужав на груди, але вилїченя не глядав у Коха а лиш в "йорданьских" водах.
Огонь. Вчера перед 9-ою год. вечером зачало горіти при ул. Городецкій повисше фабрики Кляйтона, в каменици ще не викінченій. Займило ся в серединї і помимо скорого ратунку сторожи пожарної погоріли стелї на першім і другім поверсї. До огню прибув — як подає Kurjer Lw. — в пять чвертей по вибуху огню віддїл уланів на конях і чвалом наїхав на громаду людей. В заколотї потратували улани одного чоловіка, і зломали єму ногу.
Почетне горожаньство. Рада громадска в Золочеві надала одноголосно пп. д-рови Едвардови Плажкови, старостї золочівскому, і Вінкентію Гноїньскому, маршалкови ради повітової, почетне горожаньство, в признаню их знаменитих заслуг около добра міста.
Заведенє божевільних в Кульпаркові. Przegląd lekarski доносить: В наслїдок візваня видїлу краєвого у Львові вибрав краківскій видїл лїкарскій проф. д-ра Блюменштока членом комісії опіки над божевільними у Львові і призначив єго на члена до анкети, котра має розслїдити заведенє кульпарківске дотично устройства лїкарского та адміністраційного і поставити внесенє, як довести кульпарківске заведенє до становиска відповідаючого єго цїлям гуманітарним і приписам науки лїкарскої.
Пралата Стояловского засудив трибунал львівскій на три місяцї вязницї і на заплату коштів процесу, за спроневіренє, а увільнив що-до злочиньства публичного насильства (грозьби супротив д-ра Сковроньского). В мотивах вироку зазначив сов. Дуневич, що трибунал набрав пересвідченя, що на паломництво зложено у кс. Стояловского 1.200 зр. а на золоту лямпу 400 зр., а анї паломництво не відбуло ся анї не куплено золотої лямпи. Найвисшій трибунал розсуджуючи відклик кс. Стояловского від вироку при першій розправі, орік, що згадані гроші спроневірено, тож і львівскій трибунал тим ореченєм єсть звязаний після закона. Яко лагодячі обставини приняв трибунал се, що спроневіренє приписати треба радше легкодушности анїж з гори уложеному намірови нанести шкоду интересованим. — Кс. Стояловскій зголосив відклик неважности, тож і цїлу справу буде розбирати ще раз трибунал касаційний.
Л. Відман, совітник і архівіст львівского маґістрату, виголосив вчера пополудни в сали ремісничого товариства "Скала" відчит "о школах в Галичинї під Австрією з кінцем 18-го і з початком 19-го віку". Відчит був дуже совістно оброблений і цїкавий, а саля була заповнена переважно женщинами. В відчитї виказав прелєґент загальнїйшу дїяльність австрійского правительства центрального за Марії Тереси а відтак за Іосифа на поли т. зв. реформи шкільництва в Галичинї, а найцїкавійшою точкою в цїлім відчитї було виказанє опертої на актах і документах придворної канцелярії системи ґерманізаційної в нашім краю і погляди тогдїшного правительства на способи тої ґерманізації. Слухаюча публика нагородила прелєґента рясними оплесками.
Лїченє лімфою Коха у Львові. На засїданю львівского товариства лїкарского минувшої суботи здавав справу д-р Опольскій з дослїдів, роблених на своїм віддїлї у львівскім шпитали загальнім. З виїмкою незначного полїпшеня в кількох окремих случаях, не завважано полїпшеня по инєкціях у осіб, маючих туберкули, а навіть в кількох случаях стверджено погіршенє недуги. У одній сухітницї в 18 днїв по инєкціях лімфи наступила смерть серед безпереривної горячки, котру треба уважати за наслїдки инєкцій. Рівночасно показував д-р Файґель під мікроскопом зміни, яким підпадають баціллї по инєкціях лімфи. На будучім засїданю відбудесь дискусія над справозданєм д-ра Опольского, котре тепер вже зробило на слухателях вражінє, що проби з лімфою в шпитали львівскім не принесли доси ожиданого успіху.
Статут духовно-реліґійного "Товариства св. ап. Павла" затверджений уже всїми трема ординаріятами. Загальні збори, щоби уконституувало ся се товариство, відбудуть ся ві второк дня 3 н. ст. лютого у Львові, на котрі підписаний запрашає Всч. священьство всїх трех епархій. — Свящ. Л. Джулиньскій, парох в Лапшинї, п. Бережани.
Дрібні вісти. Маршалок краєвий, кн. Сангушко, вернув передвчера з Відня до Львова а на другій день виїхав на кілька днїв на лови до кн. Льва Сапіги до Більча. — Вадовицке товариство охорони землї, котрого цїль закуповувати більші маєтки і парцелювати між селян (именно у всхідній Галичинї між Мазурів), числить тепер 1066 членів. — Ґр. Уршуля з Лосїв Голиївска упокоїла ся оногди у Львові, записала весь свій дуже значний маєток на удержанє невилїчимо недужих, а именно добра в повітї жидачівскім монастиреви Сестер милосердя в Роздолї, а добра в Сяніцком і капітали Сестрам милосердя у Львові, з обовязком, щоби в своїх шпиталях удержали певне число ліжок для невилїчимо недужих. 