Ostrożnie z ustępstwami!

Під таким заголовком помістив краківскій Glos Narodu, дневник під редакцією Іосифа Роґоша, вступну статью, заслугуючу на те, щоб єї дословно навести нашим читателям, яко одну плюстрацію більше нинїшної політики кругів польских супротив Русинів.   Статья та звучить дословно:   "Справа руска, запалююча більше як що-небудь иншого уми в Галичинї всхідній, а за те в Галичинї західній, де населенє одноцїльне, майже цїлком незнана, належить до найповажнїйших наших справ краєвих і не можна бути нї досить обачним, коли на неї глядеть ся, нї досить осторожним, коли хоче ся єї розвязати.   Не будемо призадумуватись над тим, де треба глядати єї жерела; не хочемо також питати, о скілько єї истнованє оправдане; нам вистане сконстатувати, що ся справа истнує і з кождим днем, замість тратити на значіню, зискує радше на актуальности. Цїла єї вага містить ся в тім, що Русини мешкаючі між Ярославом а Чернівцями, уважають той шмат землї за свою виключну власність, до котрої ми, Поляки, після них, не можемо собі робити нїяких прав, бо ми вдерли ся там насильно. Отже их змаганє иде до того, щоби нас виперти з тої країни і викинути за Сян. Хоч не кожде сторонництво руске висказує се так остро, як ми се зазначили; хоч деякі з них раді би в нас навіть вмовити, що хотїли би спільно з нами, на спільній земли, працювати, мимо того нема між ними нї одного сторонництва, котре або голосно, або бодай в тайнї свого серця, не хотїло би позбути ся нас раз на все з краю, званого Червоною Русею.   Ми, Поляки, гадали з початку, що управильнюючи справу руску, найлекше єї тим розвяжемо; коли-ж така тактика показала ся завідною, попали ми скоро в другу крайність і по части під напором з гори, по части також в наслїдок власної необачности, задумали ми полагодити єї уступствами. Здавалось би, що хто добровільно уступає противникови, той тим самим приєднує єго для себе і примушує єго полишити борбу. На око оно так представляє ся, однак в дїйстности єсть инакше. Те, що в товариских відносинах єднає і братає, в питанях суспільних а ще більше політичних, роззухвалює сю сторону, котра дешевим коштом добуває уступств і робить єї непримиримою. Ми й певні, що нема такої жертви з нашої сторони, котра вдоволила би Русинів цїлковито, хиба, що ми самі відійшли би за Сян. Аж тогдї зникла би справа руска, бо на Руси Червоній не стало би елєменту, котрого присутність ярить єї і заострює.   А чи можемо відойти за Сян? Чи вільно нам трусливо опускати сю землю, котру наші вітцї віковою працею управляли для своїх синів, і тим самим вложили на нас обовязок, щоби ми передали єї нашим дїтям?   Будьмо щирі. Хоч би ми на Руси не уважали себе сильнїйшим єлєментом, котрий працею цивілізаційною за пів тисяча лїт справедливо виборов собі там передове становище; хоч би ми уважали себе народностію лише рівноправною з рускою і хоч би ми в уступствах хотїли пійти як найдальше, то ще й в такім случаю мусїли би ми жадати, щоби нам признавано бодай рівні права з Русинами, що далось би висказати словами:   Як ми, так і ви маєте лише те, що добудете силою власної працї, силою власної цивілізації. Се признано вам завсїгди, але коштом власних добутків не можемо вас підпирати, бо нам під загрозою зради народної справи, не вільно сего зробити!   Отсе й становище, яке ми рішили займити супротив Русинів і не сумнїваємо ся, що наш голос єсть голосом народу.   Наведені слова мусїли ми висказати в хвили, коли з Відня розходять ся вісти, що коло польске, боячи ся, щоби Русини не приступили до клюбу славяньского і в той спосіб не зміцнили опозиції, змагає ся позискати их новими уступствами, котрі ми мусїли би записати в краю до рубрики народного недобору. Хочемо вірити, що ті вісти хибні і що коло польске не забуде, що чи то у Львові, чи у Відни, стоїть оно на сторожи як чести так і жизненних интересів своєї вітчини!"   Повисше наведена статья Głos-y Narod-y єсть одним доказом більше, що серед Поляків шовіністична нетерпимість до Русинів не вигасає, а навпаки, навіть що-раз більшає. На погляд того орґану підвавельского — яке-небудь уступство для Русинів сплямило би honor polski і було би zdrada sprawy narodowej...   Дѣло 