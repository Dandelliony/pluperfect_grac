◦ ◦ ◦ ◦ ◦ ◦ ◦ ◦ ◦ ◦

Пригода д-ра Ивана Франка в Перемишли. Д-р Франко, як сам оповідає в 279 ч. Kurjer-a, приїхав д. 6 с. м. пополудни до Перемишля на збори, що відбували ся в сали ратушевій в справі вибору посла до ради державної з округа перемиского добромильского мостиского, і по кандидатскій промові д-ра Антоневича забрав слово. На сали замічено аґента поліційного і випрошено єго з салї. Коли відтак д-р Франко вийшов на місто, на ринку приступив до него якійсь панок, назвав себе аґентом поліційним, почав досить незручну розмовоньку, але збитий з пантелику за хвилю віддалив ся. Незабаром, надумавшись, вертає назад і просить д-ра Франка до бюра поліційного. По дорозї забавляв свого мимовільного товариша такими питанями, як: "чого ви приїхали сюди? по що ви забирали голос на зборах, коли ви не з сего повіту? чи мельдувались ви в поліції?" Вкінци зайшли до поліції. Тут п. комісар докоряв д-ру Франкови, чому не має лєґітімації. Коли-ж д-р Франко заявив, що приїхав лиш на кілька годин, казав п. комісар списати з ним протокол, велїв сейчас виїздити з Перемишля, заборонив на будуче приїздити туди і післав з ним аґента поліційного, котрий печаливо, мов мама доньку, майже всадив єго до ваґона...   Огнї. Дня 3 н. ст. жовтня погоріло в Глїбовичах великих, пов. бобрецкого, в часї одної години 33 господарів. Шкоди було на 35.000 зр., бо погоріло сто двацять будинків з всїми припасами. Обезпечень від огню було на суму 2560 зр. В огни погибло кільканацять штук худоби. Двіста осіб остало без даху і хлїба. — В Грабовій, пов. камінецкого, дня 1 н. ст. жовтня заняв ся огонь в стайни селянина Михайла Романишина, а з-відси перекинув ся на сусїдні будинки і — 23 загород селяньских згоріло до тла. Загальна шкода виносить 16.578 зл., а лиш девять господарів було обезпечених на 3700 зр.   "Львівскій Боян" зачинає в пятницю дня 11 н. ст. жовтня вправи хору мішаного, котрі будуть відбуватись в комнатах "Рускої Бесїди" під проводом композитора і діріґента проф. О. Нижанковского. Видїл взиває сим всїх своїх дотеперішних членів зібратись в пятницю точно і в комплєтї, а рівночасно запрашає і других співолюбних земляків зголошуватись в повисшій порі в члени "Львівского Бояна". — Від видїлу тов. "Львівскій Боян".   "Товариство взаїмної підмоги медиків" у Львові повідомляє, що льокаль товариства при улици Личаківскій ч. 39 отвирає ся з днем 10. жовтня і з тим же днем приймаєсь там також вписи членів.   Дѣло 