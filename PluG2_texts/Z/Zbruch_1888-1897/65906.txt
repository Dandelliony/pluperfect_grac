◦ ◦ ◦ ◦ ◦ ◦ ◦ ◦ ◦ ◦

Процес о мальверсації горальничі против комісаря Козакевича, та Ґаша і Зальцінґера з Залїщик, о котрім ми недавно писали, скінчив ся вчера. Трибунал видав засуд увільняючій всїх обжалованих. Вже по проголошеню засуду внїс прокуратор, щоби що-до Ґаша і Зальцінґера поставив трибунал додаткове питанє в напрямі злочину обманьства. Оборонцї заложили протест против того жаданя прокуратора, бо закон о поступованю карнім не передвиджує нїчого такого. По цїлогодинній нарадї трибунал відмовив внесеню прокуратора, в наслїдок того прокуратор застеріг собі внести жалобу неважности.
З Галича доносять, що якійсь дурисвіт що відсиджував там 24-годинний арешт оголосив себе своїм вязничним товаришам архикнязем Рудольфом та обіцював им золоті гори. Вість о тім розійшла ся скоро по містї і найшла досить легковірних, що громадно зібрали ся коло міского арешту. Бурмістр випустив єго і казав відвезти за місто.
З Тернополя доносять, що там відбув ся дня 10 н. ст. мая поєдинок між одним офіциром кавалєрії і якимсь урядником. Поєдинок скінчив ся без розливу крови, бо противники вистріливши по разу з пістолєтів, не зранені, подали собі руки і розійшли ся в згодї.
Фабрика паперу в Черлянах (коло Городка під Львовом) погоріла сеї ночи до тла. Огонь був страшний. Уратовано тілько часть складу паперу в маґазинї.
Відголос виборів станиславівских. До львівских польских часописей телєґрафують з Станиславова: Комісія виделєґована президією висшого суду краєвого у Львові, а зложена з совітника висшого суду Бараньского і авскультанта Папари, приїхала тут вчера, щоби розслїдити закиди против тутешних урядників судових з причини вибору совітника Гофмокля.
Наука співу хорального, основана коштом товариства "Львівскій Боян" відбуває ся для пань кождої середи від 6—7-ої години і кождої пятницї від 7—8-ої години вечером; для мужчин кождого вторка і суботи від 7—8-ої години вечером. На науку сего співу записало ся доси 11 пань і 9 мужчин.
З Колтова коло Сасова пишуть нам: Властитель Колтова ґр. Вацлав Баворовскій жертвував недавно на покритє тутешної церкви бляхою звиж 1000 зр. кромі припадаючої на него части конкуренційної. Підносячи сю благородну добродїйність, годить ся ще зазначити, що ґр. В. Баворовскій обіцяв для місцевої читальнї, котра має оснуватись, подарувати дім на єї поміщенє. — X.
Дрібні вісти. Цїсар дарував громадї Королева руска, в повітї грибівскім, 100 зр. на відновленє церкви і школи. — В Бродах завалив ся одноповерховий дім, в наслїдок чого много осіб покалїчили розвалини а одну дитину убили на смерть. — Вінчанє п. Михайла Голейка, концес. будівничого, з панею Анною з Шольців Галамбашовою, обивателькою міста Львова, відбуде ся дня 14 н. ст. мая в львівскім костелї св. Мартина. 