Рух виборчій у Львові.

Три днї не було у Львові иншого кандидата на опорожнений мандат посольскій крім п. Г. Реваковича. За той час ставав п. Ревакович три рази перед виборцями і відповідаючи на интерпеляції, розвивав свої погляди на справи політично-соціяльні. Нараз в недїлю виринула нова кандидатура, котру загально уважають за правительственну, доручена ширшим кружком людей, на чолї котрих стоїть д-р Смолька. Сим контр-кандидатом єсть д-р Леонард Пєнтак, професор львівского університету, і нинї ві второк стане він перед виборцями. Рух виборчій мабуть не розвине ся в цїлій повни, бо нема богато часу на збори передвиборчі.   Интерпеляції, які ставляно п. Реваковичеви, і відповіди на них заслугують, щоби згадати про них ширше. І так п. Єґерман запитав п. Реваковича, яке становище займе в справі загального голосованя. П. Ревакович розповів обширно про внесеня, поставлені в справі зміни ординації виборчої в палатї послів, відтак згадав про деморалізацію при теперішних виборах, передовсїм з курії селяньскої, а вкінци так сформулував своє становище в тій справі: Загальне право голосованя уважаю идеалом, до котрого людскість повинна стреміти. Однак при теперішній ситуації парляментарній було би нерозумом, єсли би посол мав опирати ся при тім идеалї, а не брати того, що на разї дасть ся в тім взглядї осягнути. Длятого треба робити крок за кроком проломи в дотеперішной ординації виборчій і зачати сю акцію від придбаня безпосередного голосованя в курії селяньскій. Для такого пролому єсть більшість і розходить ся о се, щоби коло польске не заявило ся за вилученєм Галичини з-під тої реформи. Задачею посла буде, не допустити до того. — Рівно-ж радив п. Ревакович робітникам, щоби не відносились ворожо против палат робітничих, бо і се єсть вже великим кроком в добуваню прав.   Друга интерпеляція дотикала квестії рускої, а поставив єї п. Володимир Луцик, редактор "Галичанина". П. Луцик заявив, що кандидатура Реваковича єсть для Русинів дуже симпатична, бо він стає завсїгди в оборонї слабших і нераз боронив интереси руского люду. Надїє ся, що Ревакович і в радї державній не забуде о потребах і правах народу руского. Такій голос не пропаде без відгомону і пробє дорогу до modus vivendi більше, анїж всякі компроміси. Всї рускі виборцї стануть по сторонї Реваковича. — П. Ревакович відповів на се, що давнїйшими роками називали єго деякі Русини "перекинчиком", хоч він завсїгди був Поляком, уроджений на Мазурах виховав ся на Руси. Стоїть за повною рівноправностію Русинів; стоїть на становищи унії люблиньскої, котру ухвалили наші предки. Треба старати ся о переведенє унії люблиньскої, яко святої спадщини наших батьків. Що руске, се наше — розуміючи справу в такій спосіб, можемо видерти оружє ворожим аґітаціям на Руси. За кордоном по-за Днїпро, по Чернихів, Полтаву, по лимани Днїстра сягає правдива Русь — там тужить она в неволї остаюча до сполученя, так само як Поляки аж по Двину стремлять до сполученя. Відтак заявив, що придержує ся проґрами лївицї соймової, де говорить ся так: "Бажаємо, щоби з Русинами, котрі війдуть до ради державної, коло польске постійно зносило ся, для спільного підпираня интересів краю — а ми пересвідчені, що се спільне дїланє причинить ся до так бажаної згоди і братерскої любови в краю, тим більше необходимої, що спільність ворога накладає на Поляків і Русинів обовязок спільної оборони." — Сю відповідь приняв п. Луцик до відомости і не робив нїяких заміток.   Відповідаючи на деякі закиди Желяшкевича, члена соціяльно-демократичного стороництва вказав Ревакович, що соціял-демократи не повинні помітувати патріотизмом і глумити з національних идеалів. "Пес иде до своєї буди — говорив Ревакович — любить свій куток, а чоловік, шляхотне существо, з серцем і розумом, мав би закинути одно з найвисших чувств людских, любов вітчини?" Вкінци впевнив Ревакович соціял-демократів, що доси трибарвний прапор демократичний більше зробив для справи вольности, анїж "червоний" прапор, але з другої сторони мусить шанувати змаганя соціял-демократів, бо они репрезентують одинокій елємент опозиційний і без них реакція прибрала би страшні розміри.   Крім п. Реваковича не ставали до нинї нїякі инші кандидати. Вправдї говорено щось о кандидатурах д-ра Цєсельского і п. Левицкого, але они оба заявили публично, що не гадають кандидувати. Нараз виринула кандидатура д-ра Леонарда Пєнтака і польска праса львівска без виїмки розпочала аґітацію, в котрій руководить ся засадою, висказаною в Gazet-ї Narodow-ій: Zwycięstwo jego (Реваковича) rozzuchwaliło by grasująсе we Lwowiе і rozsypane po kraju zastępy różnego autoramentu radykałów, w których rękи pan Rewakowisz jest narzędziem, którym on za parawan służy.   Дѣло   