◦ ◦ ◦ ◦ ◦ ◦ ◦ ◦ ◦ ◦

Відень 7 жовтня. Deutsche Ztg. доказує, що послїдний процес соціялистичний був лиш наслїдком борби виборчої веденої станьчиками против демократії.
Пешт 7 жовтня. В Ясберени мав Апоній велику бесїду против Тисси, в котрій доказував, що против Тисси треба конче виступати, позаяк через закон войсковий запропастив всї права народні.
Софія 7 жовтня. Кн. Фердинанд вернув з Филипополя а жителї повитали єго дуже торжественно.
Париж 7 жовтня. В департаментї Секвани вибрано 18 булянжистів а 22 републиканів. В Тулюзї вибрано министра Констанса. В Парижи вибрано булянжистів Накета, Лєссана і Мерме.
Константинополь 7 жовтня. Кажуть, що вість о приїздї россійского наслїдника престола єсть неправдива, тут нїчого о нїй не знають. Розійшлась також поголоска, що Порта ще сего року признасть кн. Фердинанда кн. болгарским і що болгарске правительство одержало вже в сїм дїлї певну информацію. 