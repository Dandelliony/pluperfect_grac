Умундурованє учеників. — Класифікація учеників. — Вирок найвисшего трибуналу.

Умундурованє учеників шкіл середних.
Львівскій кореспондент N. Reform-и пише: Як сфери добре поинформовані голосять, полагодить ся необавки рішучо справа введеня мундурів для учеників шкіл середних. Звістно, що на послїдній сесії соймовій ухвалено резолюцію, взиваючу правительство, умундурувати учеників. Тож резолюція та, перейшовши через алембік різних дікастерій, вплинула до міністерства просвіти і мала такій успіх, що власти шкільні зачали робити пильні студії над справою умундурованя учеників і вже предложили міністерству відповідне внесенє. Речинець, в котрім має завестись дотичне розпорядженє, означено на початок року шкільного 1891/2, а обовязувати буде загально від р. 1892/3. Уніформ складатись буде з блюзки з сукна ґранатового о стоячім ковнїри з відзнаками (срібні паски для кляс низших, золоті для висших), з штанів з сірого сукна і плаща темно-сірого. Класифікація учеників у львівских ґімназіях.
Статистика клясифікаційна в справозданях краєвої ради шкільної від 1884 до 1889 виказала, що у львівских ґімназіях доходило число учеників, укінчивших курс зі злим успіхом, 15 прц. загального числа учеників, пересїчно же доходило лиш до 12 прц. а навіть часом понижалось аж до 6 прц. Найлїпше представляв ся результат клясифікації в рускій ґімназії, бо там в 1884 р. на 376 учеників одержало лиху ноту 58, в 1885 р. на 377—43, в 1886 р. на 419-41, в 1887 на 406—37, в 1888 р. на 402—26 а в 1889 р. на 406—40 учеників, так що в тих шести лїтах на 2386 клясифікованих учеників одержало 245 злу ноту, або до 10%. Не о много гірше випала клясифікація в нїмецкій ґімназії, бо там в тих шести лїтах на 3617 клясифікованих учеників одержало злу ноту 405, або 11%. Вже о много гірше представляєсь результат клясифікації в обох польских ґімназіях, в ґімназії Франц Іосифа і в бернардиньскій, бо в першій з них в тих шести лїтах на 4082 учеників одержало злу ноту 618, а в другій на 4136 учеників 660, або 15 до 16%. В реальній школї результат був найгіршій, бо там на 1388 учеників одержало 250 злу ноту, або 19%. Так представлялась клясифікація пересїчно в шести лїтах, єсли-ж порівнати результат в поодиноких роках, то показав ся був в послїдних лїтах значних зворат до лїпшого, бо класифікація випадали з щораз меншим процентом злих нот. Нараз по сїм півроцї шкільнім розійшлись по Львові вісти, що класифікація надзвичайно зле випала. І так найгірше пописалась нїмецка ґімназія, відтак висші кляси в бернардиньскій гімназії і в школї реальній виказали такій результат, що на двох а навіть трех учеників з злою нотою припав лиш один з доброю. В ґімназії рускій і Франц Іосифа процент учеників зі злою нотою виносить мабуть 30—35%. Вирок найвисшего трибуналу в еміґраційнім процесї вадовицкім.
В суботу рано о 10-ій годинї оголосив сов. двору Раквич вирок, в наслїдок котрого всїх засуджених, навіть і тих, котрі не зголосили жалоби і вже відсидїли кару, увільнено від злочиньства публичного насильства через обмеженє особистої вільности і помаганя до дезерції, — а відкинено жалобу неважности, внесену дотично засуду за обманьство, вимушенє і надужитє урядової власти. В наслїдок того знижено кару Клявзнерови з 3 лїт на 1½, Лєвенберґови з 4½ на 3, Герцови з 4 на 2, Ляндерерови з 4 на 3½, Садґерови з 2 на 1½, Иваницкому з 1½ і Шенерови з 2 на 16 місяцїв тяжкої вязницї. Костецкій і Ксєнжарчик увільнені цїлком, бо они були засуджені лиш за публичне насильство. Жалобу Наймана, засудженого на три роки, відкинено. — При тім заявив сов. Раквич, що сей процес прибрав надто великі розміри задля невідповідного подїлу цїлої справи зі сторони вадовицкого трибуналу. 