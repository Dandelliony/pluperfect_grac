◦ ◦ ◦ ◦ ◦ ◦ ◦ ◦ ◦ ◦

Теперішні будови. В суботу о 9-ій годинї рано завалив ся спорий кусень стелї на першім поверсї в вибудованім минувшого року Ґранд-готели і упав разом з будівничим п. Рапапортом до дроґерії Литиньского, поміщеної в партері. Розповідають, що річ була така: В каварни Ґранд-готелю на першім поверсї рішено перенести піч на инше місце. Коли розібрано піч і направлено в тім місци поміст, показало ся, що бальки стелї так вже знищені, що грозять кождої хвилї заваленєм. Супротив того візвав властитель доставця матеріялів, будівничого Рапапорта і заинтерпелював єго длячого доставив такі лихі бальки. Розгнїваний п. Рапапорт: "Що, яке дерево, де зле дерево? я даю лише добрий матеріял, я вас пересвідчу" — і по тих словах скочив з таким розмахом на вказане місце помосту, що в млї ока опинив ся аж в дроґерії Литиньского на долинї і пересвідчив всїх наглядно о якости свого матеріялу.   В справі будови "Народного Дому в Коломиї" доносить коломийска "Русская Рада": Пляни на Дім Народний уже цїлком готові. Вид представляє ся дуже гарний: на всїх чотирох рогах будинку взносять ся круглі копули, а над головним входом підвисшенє в родї мавританьскої вежі. Вапно на будову гасить ся безнастанно, але каміня вже не звозять, бо через студїнь годї скалу ломати. Комітет одержав уже вість, що в найкоротшім часї дістане позволенє розбирати дарований правительством камеральний маґазин в Печенїжинї а також дозвіл від ц. к. намістннцтва на збиранє жертв в краю.   Ювілейний вечерок радикалів в честь Мих. Драгоманова за єго 30-лїтну працю літературно-наукову відбув ся вчера о год. 7-ій вечером в сали ратушевій заходом сторонництва радикального. Вечерок отворив п. М. Павлик промовою, в котрій зазначив, що иніціятива до устроєня того вечерка вийшла від Українцїв, товариств і прихильників Драгоманова. Відтак представили: д-р Франко характер і головні темати наукової працї, а п. М. Павлик житє і публицистичну дїяльність Драгоманова. По відчитаню стихів, адрес і телєграмів надісланих на ювілей, промавляли академики: Розвода в имени радикальної молодежи ческої, Куч в имени радикальної молодежи польскої, Стефаник в имени рускої молодежи краківской, Лукянович в имени радикальної молодежи рускої у Львові, академик Копач і панї Наталія Кобриньска та селяне Новаковскій і Сандуляк. Торжество закінчило ся відспіванєм руских і польских пісень робітничих.   В ґімназії в Дрогобичи — як доносять польскі дневники — перестали всї ученики VII-ої кляси ходити до школи з причини непорозуміня з учителем д-ром Баревичем [сином б. директора]. З тої причини клясу замкнено і заряджено слїдство.   Про завіщанє Віктора ґр. Баворовского одержуємо з Тернополя таку вість: Цїлий маєток має процентуватись, аж зросте до 10 міліонів. Тогдї половина має ужитись: на утворенє бібліотеки в Тернополи, музея у Львові і взірцевої школи промислової і лїсничої в Лошневі [маєтности помершого]. Куратором поставлений Вацлав ґр. Баворовскій і єго мужескі наслїдники а за заряд мають побирати нагороду, яку видїл краєвий им означить. Друга половина, т. є. других 5 міліонів має процентуватись, аж доки не зросте на 20 міліонів. З половини тої суми має видїл краєвий утворити майорат для мужеских наслїдників Вацлава Баворовского, а на випадок браку мужеских наслїдників в тій лінії вичислено подрібно дальших членів родини з виключенєм Володимира ґр. Баворовского "rzekomych następców". Дохід з другої половини має ужитись на удержанє і вивінованє трех висше означених заведень. Завіщанє обіймає 10 аркушів і написане 1859 року [з додатком: "Od tego czasu uważam się tylko za zawiadowcę fundacyi] а в дальшім ходї часу було оно часто доповнюване різними додатками, але все з захованєм всяких законом приписаних формальностей.   Торжество имматрикуляції в львівскім університетї відбуло ся в понедїлок дня 17 н. ст. грудня о 10-ій годинї перед полуднем. До имматрикуляції ставало сего року тілько нововписаних слухателїв, як ще нїколи перед тим в тутешнім університетї, бо хоч на теольоґічний видїл вписало ся сего року троха менше студентів, то новий лїкарскій видїл і збільшене число правників нагородило се зменшенє в двоє. І так ставало до имматрикуляції нововписаних на теольогічний видїл 66, на правничій 324, на лїкарскій 82, а на фільософічний 27, разом 497. Всїх слухателїв числить львівскій університет в сїм (1894/5) зимовім півроцї: на теольоґічнім видїлї 310, на правничім 984, на лїкарскім 82, на фільософічнім 144 — разом 1450.   Холєра. Після урядового справозданя померло в Галичинї від 3 до 9. н. ст. грудня 136 осіб на холєру, а взагалї від початку пошести 8068. Тепер найбільше лютить ся холєра в повітї скалатскім, борщівскім і бучацкім.   Дрібні вісти. Наполеоньскій ветеран поручник Савен в Саратові, про котрого була у нас свого часу згадка, помер в 125-ім роцї житя. — З Коломийщини — як доносить "Русская Рада" — вибирає ся кількох интеліґентних Русинів до Арґентини. — Банкир парискій бар. Гірш прислав для школи свого именя в Коломиї 600 зр. на чоботи для убогих жидиків. — Франц Цїсельскій, секретар маґістрату коломийского на пенсії від 1865 р., отець численної родини, повязаної з рускими родинами Крижановских, Чайковских, Церкевичів і инших, помер в Коломиї д. 9 грудня с. р. в 90-ім роцї житя. — Минувшої пятницї відобрав собі в Станиславові житє вистрілом з карабіна капітан 95 полку піх. Маркил Юркевич. — В Перемишли помер Генрик Слотвиньскій в 62-ім роцї житя, бувшій редактор Gazet-и Przemysk-ої. — Почетне горожаньство надала рада міста Кракова намістникови ґр. Казим. Баденьому. — У Львові померли сими днями Тадей Лопушаньскій, польскій публицист і Игн. Копчиньскій, посесор з Игровицї.   Дѣло 