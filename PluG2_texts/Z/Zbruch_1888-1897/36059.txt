Епископ Стросмаєр. — Дальша подорож намістника і маршалка.

Епископ Стросмаєр, одержавши від католицкого писателя П. Пірлінґа нове дїло єго про зближенє церквей всхідної з римо-католицкою, написав до автора і оголосив в діецезальнім своїм орґанї письмо ось такого дословного змісту:
"Моя сердечна подяка за прислане менї дїло Papes et Tzars! Я прочитав єго з тою увагою, якої вимагає такій важний і цїкавий предмет.
"А тепер мій погляд на наверненє россійского народу до католицкої віри і на зближенє обох церквей: всхідної і римо-католицкої:
"З ходом будущих випадків, які з призначеня Божого неминучо настати мусять, цїлий нарід россійскій старатись буде скинути з себе аристократичне ярмо, добиватись буде розумної на справедливих законах основаної свободи, котрої вимагають реальні потреби краю. Рівночасно випадки викличуть в россійскім народї пересвідченє, що національна свобода без автономної, независимої і свобідної церкви єсть чистою неможливостію. Так само повинні би як россійска династія так і прочі чинники, котрі рішають о судьбі краю, прийти до пересвідченя, що церков піддана державі і державою заневолена зовсїм не має сили анї міцно підпирати династію анї скріпляти закони, институції, стремленя і в загалї цїлий стан суспільний.
"Коли ті оба пересвідченя раз зійдугь ся, запанує також погляд, що Россія мусить поєднати ся з західною церквою, щоби в святім а свобіднім сполученю знайшла жерело тої плодородности, якої тепер хибує россійскій церкві.
"Все, що тепер, дорогій брате во Христї, ми два робимо, і третій товариш, добрий друг наш Володимир Соловьев, — то тілько початки, котрі добрий і справедливий Бог, як настане колись на те пора, своїм рішенєм переведе в дїло, щоби осягнена була свята єдність, випливаюча з серця нашого Господа, опечатана і управильнена власною Єго кровію."
Се письмо еп. Стросмаєра подають всї европейскі дневники, називаючи єго дуже займаючим, — подаємо і ми єго нашим читателям в повній основі. Дальша подорож намістника і маршалка в повітї борщівскім після реляції урядової ґазети: В подорожи до Окопів принимано торжественно достойників в селах Дзвинячи, Бабинцях і Латківцях. В Дзвинячи оглядали оба достойники охоронку сестер Феліціянок а відтак зложили візиту архіепископови Фелиньскому і ґрафини Козебродскій. В Окопах старинна брама була гарно прибрана; також величаво виглядала бандерія. О. Сїчиньскій виголосив бесїду на повитанє, відтак оглядано церков, звалища костела і твердинї, з відки чудовий вид на Збруч і Днїстер, Жванець і Хотим. З відси повернули до Мелницї, де відбув ся обід. На другій день вибрали ся намістник і маршалок до Борщева; по дорозї принимано их торжественно в Иваню, Гермаківцї і Кривчу. В Борщеві уставлено браму тріюмфальну, перед котрою зібрались товпи народу, духовеньство, рада громадска і кагал. Заступник маршалка повітового, Знамировскій, виголосив привітну бесїду, на котру оба достойники відповіли. Відтак відбулись авдієнції: намістника в старостві а маршалка в радї повітовій, оглядини урядів, представленя депутацій духовеньства, шляхти, начальників громадских і т. д. По авдієнціях гостив ґр. Меч. Борковскій снїданєм достойників, а опісля відбулось отворенє дороги з Борщева до Колиндян. В Колиндянах обід. 