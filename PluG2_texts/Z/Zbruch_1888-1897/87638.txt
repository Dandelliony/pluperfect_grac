◦ ◦ ◦ ◦ ◦ ◦ ◦ ◦ ◦ ◦

Елєктричний трамвай. Сими днями розпочато у Львові укладати шини під трамвай елєктричний на улици Гетьманьскій, площи Марійскій і Галицкій та на улици Баторія. Більша половина шляху трамваєвого вже викінчена, тож вже незадовго буде готова цїла лінія від двірця зелїзничого до площи вистави.   Льокальна зелїзниця зі Львова до Винник. Міністерство торговлї рішило побудувати, почавши від першої стації на шляху Львів-Підволочиска, т. є. від Підборець, льокальну зелїзницю до Винник коштом 600.000 зр. На оногдашнім засїданю львівскої ради міскої поставив член єї п. Пипес, внесенє, щоби зажадати від правительства будови тої-ж желїзницї не від Підборець а від головного двірця у Львові. Єсли би міністерство на се не згодило ся то повинна би львівска рада міска, в порозуміню з радою повітовою, броваром в Лисеничах і з фундацією стіпендійною им. Гловиньского, яко властителькою Винник, побудувати льокальну зелїзницю з львівского головного двірця до Винник. Се внесенє приймила рада міска.   Віче польскої молодежи відбуде ся дня 11 н. ст. марта о годинї 11-тій перед полуднем в сали Gwiazd-и у Львові з таким порядком дневним: 1) отворенє, 2) мундури шкільні, 3) університети робітничі, 4) справа людова, 5) дневникарство і 6) реформа виборча.   Сплавність Днїпра. Россійскій міністер комунікації поручив инжинєрови Тіманови уложити проєкт, після котрого став би Днїпер сплавний в тій части, де находять ся славні пороги. Крім того буде викопаний канал до моря в північнім рукаві Днїпра, Рвачи. Глубина каналу має доходити до 17½ стіп. Тим способом море Чорне буде получене неперерваною дорогою водною з морем Балтійским.   В Товаристві взаїмних обезпечень "Днїстер" в місяцях сїчню і лютім 1894 року прибуло 2086 нових важних [т. є. по потрученю страт] обезпечень на суму 1,593.860 зр. обезпеченого капіталу. В тім самім часї 1893 року було виставлених тілько 864 поліс на обезпечену суму 757.309 зр. отже показує ся більше як подвійне збільшенє в роцї 1894-ім. — Шкід було в тих двох місяцях 1894 року девять, з котрих 7 уже виплачено, а 2 в ликвидації.   З "Народної Торговлї" одержуємо отсе письмо: В цїли уложеня по можности точної статистики руху крамничного в нашім краю, віднеслись ми до крамарів наших з запитанями коли крамницї их були відкриті взглядно коли поупадали. Позаяк можливим єсть, що в краю нашім можуть знаходити ся такі крамницї, котрих адреси нам не відомі, тож просимо сим Впв. Патріотів наших, щоби зволили, наколи в якій місцевости єсть яка крамниця, нас повідомити, коли єї відкрито, під якою фірмою, чи крамниця тая истнує ще, чи упала і коли. — Дирекція "Народної Торговлї" у Львові.   Товариство ремісниче "Зоря" у Львові прилагоджує знов аматорске представленє. Як зачуваємо представленє тоє має відбути ся вже в недїлю 18 н. ст. марта в сали "Frohsin-y". Аматори "Зоряне" представлять оперетку Д. Млаки "Пан Мандатар" — музика Воробкевича. Чистий дохід призначений буде на збільшенє фонду запомогового для хорих членів товариства.   Новий рід освітленя винайшов инжинєр Дір з Бреми і тепер войскова комісія австрійска робить під Віднем проби з тим освітленєм. Винайденє так виглядає: Пускає ся дуже горячу, пригріту пару на нафту, котра під тим впливом видає сильну, білу поломінь. Тим світлом можна освітлювати широкі простори, особливо при ужитю рефлєкторів. Винахідник сам править пробами. Він задумує завести сей спосіб освітленя на суескім каналї.   Дѣло 