◦ ◦ ◦ ◦ ◦ ◦ ◦ ◦ ◦ ◦

Кістяка викопано оногди при кладеню фундаментів на ґрунтї під ч. 25 при ул. Пекарскій у Львові, в глубинї 1 метра. Трохи дальше надибано на кіньского кістяка. Позаяк вже минувшого року найдено не далеко від сего місця два кістяки, з котрих один мав розбиту а другій передіравлену чашку, як також два старинні короткі мечі, то здає ся що в сїм місци було колись побоєвище тим більше, що на сусїдних ґрунтах суть доси окопи, звані "шведскими шанцями".
Телєфони в Станиславові. Купцї станиславівскі удали ся з просьбою до дирекції почт і телєґрафів у Львові, щоби в Станиславові устроєно сїть телефонічну. Дирекція полагодила сю справу прихильно і вислала інжинєра телєґрафів п. Перелліого до приниманя дотичних деклярацій. Доси декларувало ся вже кількадесять абонентів.
Між львівскими соціялістами повстали від якогось часу дві партії, а третя виколюєсь. Одна з них найстарша, партія соціяльних демократів стоїть під проводом ветерана соціяліста друкаря Маньковского, жида Діяманда і инших. Друга партія т. зв. "независимих соціялістів" єсть пізнїйша і мабуть не так численна як попередна. До сеї партії належить між иншими і друкар Данилюк, давнїйшій редактор Prac-и а тепер Mlot-a. Третя партія т. зв. робітнича тепер вивязує ся. Партії завзято борють ся між собою. Соціяльні демократи голосять, що рух робітничій і соціялістичний росте, що до гурту соціялістів пристає що раз більше людей та що недалекій уже час, коли правительства і верховодячі верстви суспільности будуть з тим рухом числитись. Тимчасом "независимі соціялісти" кажуть, що власне нема руху і що соціялізм замість кріпшати і ширитись, слабне і підупадає, а вину сего приписують соціяльним демократам. На сей темат ведуть ся заєдно спори на всїх робітничих зборах у Львові і длятого на зборах тих не доходять соціялісти до позитивних результатів. Послїдні такі збори відбули ся в недїлю і тут проявив ся дуже сильно антаґонізм, якій истнує між соціяльними демократами і независимими соціялістами. Наради розпочали ся справозданєм з послїдного зїзду соціяльних демократів в Кракові. В дискусії над сим справозданєм забирали слово бесїдники з обох партій, дискусія що-раз горячіла, а скінчила ся тим, що прийшло аж до бійки на кулаки — і комісар правительственний — tertins gaudens — розвязав збори.
Неофіт. В місточку Стремильчи, бродского повіта, перейшов дня 6 н. ст. цвітня на віру христіяньску після греко-кат. обряду жид Арон Чачкес, син Самула і Алти Чачкесів з Залозець. При хрещеню дістав неофіт имя Михаила, котре сам собі вибрав.
Д-р Евгеній Озаркевич, доктор всїх наук лїкарских, відбувши кількалїтну практику лїкарску в загальнім шпитали у Відни яко асистент славно-звістних професорів, як д-ра Вамберґера, Більрота і других, та практику дентистики, а відтак яко лїкар повітовий і управитель міского шпиталю в Вишеградї, повернув до краю і осїв в Стрию. Д-ра Озаркевича випередила заздалегідь добра слава яко вельми спосібного лїкаря. Ще на видїлї медичнім був він любимцем своїх учителїв, під котрих оком працював, а відтак підчас єго першої практики у Відни він яко молодий ще лїкар визначив ся кількома дуже зручними операціями, так що тогдї вже почато говорити про него в ширших медичних кругах. Набувши знаня і практики між чужими, бажає д-р Озаркевич статись пожиточним своїм землякам і длятого осїдає в краю, хоч за границями краю усміхались для него услівя вельми користні. Крок сей д-ра Озаркевича заслугує на всяке признанє і ярко відбиває від поступованя тих руских лїкарів, котрі скорчивши університет идуть відтак в чужину а не служать своїй вітчинї, котра их вивела в люде. Ми не сумнїваємось, що Стрий і вся Стрийщина, яко щиро-руска сторона, сердечно повитає у себе чоловіка, котрий з знаменитими прикметами свого фаху лучить чувство правдивого і розумного патріотизму та щирої волї послужити свому народови. Д-р Озаркевич починає в Стрию ординувати з днем 1 н. ст. мая с. р. і мешкає в ринку в каменици Ґольдклянґа [побіч головної трафіки] на І-ім поверсї.
В Скалатї відбував дня 17 н. ст. цвітня протомедик д-р Мерунович враз з старостою і лїкарем повітовим докладну ревізію домів. На кількох господарів, не удержуючих чистоти і порядку, наложено кари грошеві.
Міністер просвіти затвердив ухвалу збору професорів, покликуючу д-ра Льва Маньковского на приватного доцента для санскриту в універсітетї віденьскім і ухвалу збору професорів львівскої політехніки, покликуючу инжинєра Фр. Сковрова на доцента исторії архітектури в тій-же політехніцї.
Дрібні вісти. В Лопатинї помер д-р Евст. Правецкій бувшій управитель дібр лопатиньских. 