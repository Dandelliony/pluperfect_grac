◦ ◦ ◦ ◦ ◦ ◦ ◦ ◦ ◦ ◦

Рада міста Львова приймила предложений їй проєкт затягненя 10-міліонової позички на цїли инвестиційні. Здає ся, що ще сеї сесії соймової предложить рада міска свою ухвалу соймови до потвердженя.   До нового видїлу товариства педаґоґічного вибрані на нинїшних загальних зборах: пос. Ол. Барвіньскій яко голова, дальше Конст. Паньковскій, Дмит. Дмитерко, о. Гірняк, о. Юрик, проф. Матїїв, дир. Харкевич, уч. Ос. Гриневич, учителька п-нї Литиньска, проф. Вас. Білецкій, проф. Вас. Тисовскій. Заступниками видїлових вибрані: п-а Вояковска, уч. Пав. Банах і п-а Ольга Барвінска.   Клясифікація в рускій ґімназії у Львові за першій піврік 1893/4 року: Взагалї класифіковано 532 учеників. З тих одержало свідоцтво першої кляси з відзначенєм 21, загальної першої кляси 370, другої кляси 104, третьої кляси 37. Двом ученикам позволено за-для довшої недуги доповнити испит за першій піврік.   Тисяч чотириста процент від сто. Від кількох днїв відбувають ся перед львівским карним судом розправи против угнівских лихварів. Дня 29 н. ст. сїчня прийшла черга на одного зі значнїйших членів тої шайки, котрому прокураторія державна закидає аж 92 фактів лихви. Називає ся Ихель Кляйн. Так як і єго угнівскі одновірцї, побирав він різними дрібними сумами або збіжемі від позичок які давав селянам часто і по 1400%. Поселивши ся в Угнові, обмотав він цїлу околицю як паук своїми сїтями та висисав і нищив селян. Кілько він жертв має на совісти, сего тепер вже годї сказати, бо єго дїяльність тревала звиж двацять лїт. В тім часї прийшов він до Угнова бідний як жебрак і з кількома ґульденами розпочав дрібну торговлю солею і збіжем. Не вдоволяючи ся очевидно честною торговлею, став він вскорі вести лихварскі интереси. Селянам, потрібуючим помочи, особливо на передновку, удїляв Кляйн позичок малими сумами, на короткій речинець, але на страшні проценти, найменше на 200%. Однако найбільше любив він позичати збіже на засїв, або купувати єго на пни. Свою "провізію", як називав проценти, умів так обчисляти, що часто позичка кількоґульденова наростала до такої суми, що виставала до цїлковитого знищеня селянина і позбавленя єго господарства. Сей вампир був особливо тогдї твердий, коли довжник не додержував речинця. Зчисляючи проценти до процентів удавав ся Кляйн до угнівского суду і при єго помочи екзеквував довжника безмилосердно. Вкінци завдяки случаєви попав Кляйн в колізію з судом. В роцї 1889 присяг ложно і на тім єго прихоплено. Від того часу звернула прокураторія свою увагу на Кляйна і поволи пізнала єго добре. Акт обжалованя закидає єму крім згаданих 92 фактів лихви, ще переступство фальшивої присяги і намовлюванє до зложеня фальшивого свідоцтва. — Сумна лише та обставина, що такій вампир міг так довго безкарно нищити цїлу охрестність і то під оком суду.   Дрібні вісти. Вінчанє п. Ив. Левиньского звістного архитекта у Львові з п. Марією Брониковскою відбуде ся дня 3 н. ст. лютого в Партини під Тарновом. — Сими днями гостили в Кракові архикнязї Евгеній і Фердинанд Іосиф та візитували місцеву залогу.   Дѣло 