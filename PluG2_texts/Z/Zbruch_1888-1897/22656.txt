◦ ◦ ◦ ◦ ◦ ◦ ◦ ◦ ◦ ◦

Перегляд политичний.
В угорскім парляментї знайшовся преці один чоловік, котрий відозвав-ся в имени угорских Русинів і виступив в их оборонї. Був ним рускій священик Юрчак і посол до угорского парляменту. Цілої єго бесїди годї нам тепер подати, позаяк доси знаємо ледви коротенькій зміст єї з телеграфичної звістки. Підчас дебати над буджетом министерства просвіти забрав Юрчак голос і сказав насамперед, що Русини заслужились немало около державної идеї угорскої, що они були завсїгди прихильні для Мадярів і длятого просив, щоби Мадяри подали під взглядом культурним і патріотичним поміч сему бідному народови, а поміч ту можна-би подати Русинам угорским лиш через надзвичайне піддвигненє промежи Русинами.
Tagesb. Mahr. доносить цікаву вість. Після сеї газети мав цісар Франц Іосиф запросити цісаря Вильгельма ІІ на маневри, котрі відбудуться в осени в Чехах і на Мораві. Цісар Вильгельм обіцяв приїхати.
Король даньскій принимав підчас своєї гостини у Відни гр. Кальнокого на приватній авдієнції.
Як вже звістно, именував цар дня 18 с. м. россійского наслїдника престола кн. Николая членом государственного совіта і комитету министрів. Того дня став наслїдник престола після законів горожаньских повнолїтним, бо скінчив 21 рік житя. Рівночасно именував цар кн. Николая також флиґель-адютантом. Першому именованю приписує россійска праса велике значенє. Само уродженє не надає ще посли россійских законів наслїдникови престола права бути членом двох найвисших властей законодавчих. Именованє се не єсть отже самою лиш формальностею. Именованєм сим поставлено — як каже "Нов. Время" — наслїдника престола в сам осередок законодавчої і административної дїяльности. То дасть єму можность познакомися з цілим механизмом державної управи, з потребами краю, і з державними дїлами на всїх полях і тим підготовиться він до свого будучого знаня. "Нов. Время" підносить ще і той факт, що від часу, коли в Россії установлено госуд. совіт і комитет министрів, вступив першій раз тепер до сих институцій наслїдник престола.
"Гражданин" доносить, що гр. Алексїй Игнатьев, ген.-губернатор всхідної Сибири, має бути именований помічником министра дїл внутрїшних Дурнова. Вість та зробила в Петербурзї дуже велику сензацію. До Corr. de l'Est доносять знов з Петербурга, що Игнатєв має одержати таку саму власть, яку мав Дурново, коли був помічником министра дїл внутрішних. Ген. Игнатєв єсть вже в дорозї до Петербурга і прибуде там в першій половинї червня.
В честь короля Гумберта відбулася вчера в Берлинї величава парада войскова, а по парадї дано великій галевий обід. Король Гумберт сидїв побіч цісаревої, а коло него зараз сидїв цісар. Цісар був дуже веселий і по кілька разів тручався чаркою з Крисним і Бисмарком, а коли відтак подано шампан, виголосив по нїмецки слїдуючій тоаст: "Войско моє горде з того, що мало честь дефилювати перед Вашим Величеством і заслужило собі на Ваше признанє. Памятаючи завсїгди на принятє, якого я дізнав в Римі, пю за здоровлє В. Вел. і єго хороброї армії і підношу тоаст, щоби нїколи не захиталася дружба з домом Савоя, котрого девиза: "Sempre avanti Savoya" довела до сполученя Италії. Король Гумберт най жиє!" По сих словах заграла музика имн италійскій, а коли перестала грати, виголосив знов кор. Гумберт по италіяньски такій тоаст: "Милим обовязком для мене єсть моя подорож до Берлина а слова, котрі тут вискажу, суть відгомоном гадок всїх Италіянців. Нїмеччина і Италія суть від часу их сполученя порукою европейского мира, а моє войско враз з хороброю армією, котрої великі прикмети мав я щастє перед хвилею оцінити, сповнять без сумнїву свою задачу. Пю в здоровлє цісаря, цісаревої і их родини і на благо повної слави нїмецкої армії і на добро нїмецкої держави!"
Обід протягнувся цілу годину, а по обідї зробили король і єго син визиту кн. Бисмаркови. Вечером відбулося галеве представленє в оперї, на котрім були цісар, король Гумберт з сином і кн. Гайнрих.
Клерикальне министерство в Бельгії а властиво шеф єго, президент министрів Бернерт, попав в лапку, котру безсовістно і безвстидно наставляв на других на людей з найнизшої кляси, на робітників. Процес соціялистів из Монс виказав, що цілий рух соціялистичний в 1837 р. викликав таки сам президент министрів Бернерт. Рїч була така: На приказ бельгійского правительства виїхав був в маю 1887 р., соціялист Пурбе і властитель друкарнї в Ля Лювіер до Парижа, щоби там намовити соціялістичного агитатора Дефиссо, аби той вертав назад до Бельгії і организував там страйк робітників. Пурбе привіз навіть з собою готовий вже манифест, повний напастей на короля і правительстно і завзиваючій робітників до революції. Дефиссо згодився на сей манифест і вибрався зараз до Монс. Пурбе зателеграфував тогдї до директора бельгійскої полициї Ґотієра слїдуючі слова: Приїзджаю нинї о півночи, повідоміть Бернерта. Скоро лиш Пурбе приїхав до Брукселї, пішов зараз до президента министрів і мав з ним довгу нараду; ухвалено, щоби манифест до робітників, котрий уложив Пурбе а Дефиссо потвердив, підписати именем Станислав Тондер. На другій день появився манифест і викликав в цілім краю велике занепокоєнє, а президент министрів Бернерт удавав таке обуренє, що видав безпроволочно приказ вишукати і арештувати автора маніфесту. Арештовано зараз двох соціялистів Дефисса і Кревера, підозрїних о авторство, і держано кілька місяців в арештї а відтак зроблено им процес, але за-для браку доказів треба их було увільнити. Опісля розпочалося слїдство против тепер обжалованих соціялистів і тут доперва викрилася ціла справа. З Бернертом в порозуміню був також і министер діл внутрішних, Вольдер. Найбільше зашкодили правительству зізнаня шефа полиції і скомпромитували найбільше обох министрів. Яку ціль мала они, викликати між рух революційний а відтак казати войску стріляти на людей, котрих самі підбурили, годї зрозуміти і ся справа доси ще не вияснена. Процес ще не скінчився, але вже тепер єсть рїч певна, що суд увільнить всїх обжалованих. Дивна лиш рїч, що оба скомпромитовані министри все ще остають при своїй власти.
В процесї соціялистів в Монс відступив прокуратор від головного обжалованя т. є. за зраду держави, бо сказав, що в цілій сїй справі грає найбільшу ролю агент провокаційний Пурбе, котрий дїлав в порозуміню з полицією. 