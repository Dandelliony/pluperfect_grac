В Городници коло Гусятина. — Крадїж в віденьскім товаристві жировім.

В Городници коло Гусятина відбуде ся дня 11 н. ст. лютого с. є. в день Трех Святителїв в читальни вечерок в честь Тараса Шевченка. Проґрама докладно ще не означена, можна лише сказати, що буде два відчити: оден про Шевченка, а другій з господарства. Вечерок зачне вступним словом найчестнїйшій господар а закінчить наш о. парох декан Козловскій. Крім того будуть три деклямації, именно: "Псальм" оден Тараса, "Празник у Такові" п. Федьковича і "Пещена дитина" Я. Устіяновича. Розуміє ся, що між поодинокими точками будуть співи, не штучні квартети, але пісни народні в три голоси мішані і відспівані будуть: "Коли-б минї Господи недїлї діждати", "Засвистали козаченьки", "Ми в луг підем всї з косами", "Мир вам братя", "Ще не вмерла Україна" і богато инших. По вечерку наступять забави — танцї для молодих, а для старших диспута. Запримітити треба, що забави і танцї спільні як для интеліґенції так і для селяньства.
Крадїж в віденьскім товаристві жировім. Як вже згадали ми, дня 29 сїчня украв хтось 36.700 зр. бухгальтерови Вильг. Ляйнерови, коли він зомлів в сїнех віденьского товариства жирового. Зачались доходженя поліційні, але злодїя не можна було викрити. Найбільше журив ся тим сам Ляйнер, бо, хоч і нїхто не посуджував єго самого, то все таки єго бездоганне поведенє (він був вислуженим капітаном кавалерії) сильно захиталось. Дня 1 лютого одержав він від свого настоятеля п. Фухса, аґента фірми Мавтнер Сини, цїлу місячну платню і тогдї заявив він свою велику вдячність для сеї фірми, що за так велику страту нїхто не робив єму нї найменших закидів. В полуднє того дня вибрав ся Ляйнер на центральне кладовище і там на гробі своєї першої жінки застрїлив ся з револьверу. В листї, писанім до жінки, заявив Ляйнер, що вже так все склало ся (єго недуга і та велика страта грошева), що мусить відобрати собі житє. А тимчасом віднайшлась страта. Аґент п. Фухс, щоби викрити крадїж, ужив американьского способу: оголосив у всїх дневниках віденьских инсерат, що "зналїзник" одержить 6700 зр., єсли зверне решту з пропавших грошей 30.000 зр. І справдї злодїй зголосив ся. Того самого дня і майже тої самої години, коли Ляйнер застрілив ся, прийшов до Фухса неоплачений лист, в котрім було 30.000 зр. в асиґнатах касових. Замість адреси на листї були прилїплені слова з инсерату, подаючі имя Фухса. Акції і листи заставні, що пропали Ляйнерови, вже виміняв злодїй в касї на асиґнати. Поліція слїдить дальше за злодїєм. 