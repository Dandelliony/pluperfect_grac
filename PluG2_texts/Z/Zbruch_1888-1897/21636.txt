◦ ◦ ◦ ◦ ◦ ◦ ◦ ◦ ◦ ◦

Археологично-библіографичну виставу в Ставропигійскім Институтї відвідало за платними і безплатними білетами 2929 осіб, а в книгу гостей вписалося власноручно 1587 осіб, між тими богато знатних лиць, духовних і світских, мужчин і женщин. З продажи білетів і каталогів вплинуло всего 675 зр. 76 кр. Виставлених предметів було 1396.
Посвященє нової церкви рускої в Вільксберах (в Америці) відбулося в недїлю 7 н. ст. цвітня о год. 9 рано. На посвященє зібралися всї три рускі священики: о. Ив. Воляньскій з Шенандора, о. К. Андрухович з Кінґстона і о. Александер Дзюбай, священик з єпархії мукачівскої, душпастир при церкви вільксберскій.
Для довірочного порозуміня в справі виборів до сойму мають зїхатися представителї міст і місточок галицких до Львова на день 28 н. ст. цвітня с. р. При тій нагодї буде також ухвалений статут для комитету віча міст. В зїздї возьмуть участь тілько особи запрошені. Засїданя будуть відбуватися в ратуши. До комитету устроючого сей зїзд належать посли з міст: д-р Вайґель, Тадей Романович редактор "Нов. Реформи", д-р Ґольдман, д-р Ґрос, д-р Кароль Леваковскій, Стан. Нїмчиновскій, кількох радних міста Кракова і Львова, Витославскій бурмистр з Бродів, д-р Збишевскій бурмистр з Ряшева, дїдич Меч. Павликовскій, редактори Генр. Ревакович і О. Сташевскій-Бараньскій, і ще кілька осіб.
Брошуру д-pa Фердинанда Зьрудловского, професора львівского университету п. заг. "Das Schulwesen und seine Verwaltung", (видану cего року в Липску у Оттона Віґанда) сконфіскувала ц. к. прокураторія на основі §§.122, 302 і 305 зак. карного.
Статистичне бюро в Будапештї оголосило дуже цікаві дати дотично смертности людей з 85 різних занять. З тих дат показуєся, що найдовше жиють капиталисти (пересїчно 66,28 лїт), по серединї професори і учителї (пересїчно 49,16 лїт) а найкоротше кельнери, друкарї і зецери (пересїчно 34—35 лїт). 