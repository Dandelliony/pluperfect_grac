Промисл нафтовий в Галичинї. — З Коломиї пишуть нам.

Промисл нафтовий в Галичинї змагаєся з кождим днем і щораз більше являєсь заграничних предприємців, котрі миліони вивозять з Галичини. Краєві капитали можна позискати до сего зисковного але заразом і ризиковного промислу лиш під таким условієм, єсли зменшиться ризико о их страту. Тому звертає увагу оригинальний проєкт бар. Людвика Ґревого: завязати товариство асекураційне, котре беручим участь в єго промислї нафтовім в Коросненьскім убезпечає их капитали, поручаючи зворот вложеного капиталу з 4 процентом, єсли-би удїл не принїс успіхів, надибавши на суху яму. За такій удїл у бар. Ґревого платиться 300 зр., а асекурація удїлу виносить 60 І зр. По сконстатованю, що яма, до котрої вплачено удїли, не дає ропи, товариство платить 4 процент від вложених 360 зр. і доручає виплату тих 360 зр. тодї, коли капитал товариства дійде до висоти трех миліонов марок. Від 1 грудня вже уконституовалося се товариство в Берлинї а до ради управляючої війшли з Галичини пп. Авг. Леваковскій і гр. Тишкевич. Рівночасно у Львові завязуєся спілка, котра з громадних фондів має купувати участь у польских предприємців, що копають нафту в різних теренах, і опісля дїлитися зиском.
З Коломиї пишуть нам: В день собора св. Михаїла був я запрошений на засїданє комитету литературно-драматичного общества, устроївшого вечерок музикально-вокальний з танцями дня 12 (24) вересня с. р. при участи вандруючого комитету общества "Академическій Кружок" в користь бурси св. Михаїла, — і з зложених остаточно рахунків из згаданого вечерка пересвідчився я, що чистого доходу з вечерка було близько 20 зр., а наддатків на бурсу 21 зр. Після звичаю ухвалив комитет з чистого доходу відослати 10 зр. обществу "Акад. Кружок" а решту враз из наддатками вручив зараз предсїдателеви Братства св. Михаїла і Заряду Бурси Вп. Григорію Кульчицкому. Вправдї комитет вечерковий може трохи і опізнився з остаточним зложенєм рахунків, однакож причина того, після завірюваня комитетових, була лише та, що один з членів обох комитетів довшій час не був дома. — Н. Лепкій, некомитетовий. [Прим. Ред. Рівно ж полагодив уже і станиславівскій комитет рахунки з такого-ж вечерка, бо в остатнім числї "Вістника Станиславівскої Епархії" находимо позицію 17 зр. 50 кр. на реставрацію катедральної церкви в Станиславові.] 