◦ ◦ ◦ ◦ ◦ ◦ ◦ ◦ ◦ ◦

Міністер судівництва ґр. Шенборн, о котрого подорожи по Галичинї ми вже доносили, приїзджає нинї вечером в товаристві президента п. Симоновича до Львова і забавить до середи. В середу відїде ґр. Шенборн до Золочева, Підгорець і Пеняк.
Рада міста Львова на вчерашнім своїм засїданю именувала о. Евгенія Гузара проповідника при архікатедральній церкві у Львові катихитом женьскої школи видїлової.
Деревляний брук положили у Львові на улици Театральній межи школою промисловою а будинком судовим. Брук сей, після нового способу уложений, має бути дуже практичний. Складає ся він з деревляних кісток, кілька цалїв грубих, натятих в зимі з сухої ялини. Кістки уложено на твердім, гладкім, бетонованім помостї, як би в якім салонї і зверха залято их асфальтом, щоби спинити приступ води. Вода буде спливати з дороги на боки до рівцїв, бо не може ся на серединї нїгде задержати. Гуркоту пеpeїзджаючих возів майже не чути а крім того має бути такій брук дешевшій від камінного. Єсли покаже ся, що брук такій практичнїйшій від камінного (не знати ще, як мороз і спека вплинуть на него), то Львів одержить на всїх головнїйших улицях і площах, особливо коло шкіл, деревляний брук.
Новий дім притулку, де найде поміщенє около 200 осіб, будує маґістрат львівскій при улици Клепарівскій. Дім той буде складати ся з двох великих комнат, з котрих одна призначена для мужчин а друга для женщин. Кожда комната призначена для 100 осіб. В серединї, межи обома комнатами буде поміщена велика кухня, в котрій кождий з бідних зможе приготовити собі їду. Крім того буде дім сей містити комнату для надзирателя і одну для роздаваня румфордскої зупи. Дім сей має бути ще перед зимою відданий до ужитку бідних.
Огонь навістив 8 н. ст. вересня село Грушів дрогобицкого повіта і знищив на т. зв. "Калїчій горі" 8 селяньских загород враз з нагромадженим там збіжем і сїном. Шкоду обчисляють на 5000 зр.; убезпечені були два господарі на 700 зр. — В Угринові коло Калуша розложив собі 6-лїтний хлопчик, син господаря Корнила Кобиляньского, огонь на подвірю, щоби упечи бараболь. Від того займила ся в одній хвили солома а відтак і будинки. Жертвою огню став ся насамперед хлопчик і дві селяньскі загороди. При тім огни відзначив ся жандарм Ив. Гошовскій, котрий прибігши до огню виратував з другої горючої хати дитину. Чув він і плач сина Кобиляньского, але не знав в котрій сторонї дитина находить ся і аж по пригашеню огня, найдено з хлопця тілько чашку на двоє розірвану і часть тулова. Останки єї поховано на кладовищи.
Самоубійство. З Ланьцута пишуть, що там 5 н. ст. вересня відобрав собі житє, вистрілом з револьверу, Кароль Бросман, капітан рахунковий 3 полку уланів. Причина самоубійства не звістна.
В справі православного конґресу церковного на Буковинї Румуни Русинів перехитрили. Як доносить черновецка Gazeta Polska — всї чотири Русини поставлені спільним (румуньским і руским) комітетом перепали при виборах, хоч Румуни, поставлені тим комітетом, всї вийшли. І так в окрузї вижницкім замість п. Влада вибрано Румуна Табору, в становецкім замість сов. Чеховского вибрано Румуна Фльондора, в кіцманьскім замість посла Пігуляка вибрано селянина Снятинчука, а в заставнецкім замість посла Тиминьского вибрано громадского писаря Томюка. Два послїдні вибрані, вправді рускої народности, але они не будуть розуміти ся на справах трактованих на конґресї... Дивна річ, що черновецка ґазета руска "Буковина" майже зовсїм не займає ся сим конґресом, хоч — на нашу гадку — то річ досить важна. Впрочім може бути, що черновецкі Русини мають якісь незнані нам мотиви, за-для котрих на тоту справу не звертають уваги.
Дрібні вісти. Маршалок краєвий кн. Сангушко виїхав до Венеції до купелїв морских. — Дня 15 н. ст. вересня відбуде ся вінчанє пана Береского укінченого богослова з панною Ольгою Козаневичівною дочкою тамошного пароха. 