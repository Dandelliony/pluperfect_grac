◦ ◦ ◦ ◦ ◦ ◦ ◦ ◦ ◦ ◦

Після розпорядженя міністерства вільні суть від мита до кінця червня 1890 при введеню з Россії до Галичини отсі роди збіжа: ячмінь до 40.000 сотн. метр., жито до 10.000 сотн. метр., овес до 70.000 сотн. метр., гречка до 10.000 сотн метр. То звільненє прислугує виключно селянам в округах староств: Борщів, Бережани, Броди, Бучач, Чортків, Городенка, Гусятин, Камінка, Підгайцї, Рава, Сокаль, Теребовля, Тернопіль, Скалат, Залїщики, Збараж і Золочів, в скількости, яку за кождим разом має означити краєвий видїл.
Протест против вибору теперішної ради міскої в Коломиї — як довідуємось — відкинуло львівске намістництво.
Кс. Станіслав Стояловскій, суспендований за звістний свій процес, видав брошуру, звернену против лат. архіепископа Моравского і взагалї против латиньского клира. Архіепископ Моравскій був тою брошурою дуже сконстернований, а в суботу мин. тиждня львівске духовеньство латиньске удалось ґреміяльно до архіепископа, щоби висказати єму своє сожалїнє по причинї тої пригоди і заявити, що оно не солідаризує ся з кс. Стояловским.
Дирекція почт і телеграфів повідомляє, що від 1 марта с. р. можна пересилати почтою живі сови в оборотї внутрішнім Австрії, з Угорщиною і Німеччиною. Пересилка має міститись в відповідно зладженій скринцї.
Обікрали церков в Ясеневі горішнім, пов. косівского. Якійсь незвістний злодїй, вломившись через під до закристії, розбив там скриню, виняв з неї церковну скарбону та відбивши замки забрав з неї 80 зр. в банкнотах, около 80 зр. в срібних ґульденах і може около 10 зр. в дрібній монетї. Слїдство веде ся.
Огнї. В Богородчанах старих погоріла дня 19 лютого коршма, власність Хаїма Ваттенберґа, вартости 1300 зр. а убезпечена на 1400 зр. — На фільварку Матеушівка коло Доброполя, пов. бучацкого, погорів дім економа. Шкода виносить около 450 зр.
Фоноґраф Едісона привіз до Львова п. Ем. Шнабль і продукував єго перед тїснїйшим кружком людей в готели Европейскім. Продукції удались дуже добре. П. Шнабль має дати кілька продукцій у Львові в слїдуючім тиждни.
Дрібні вісти. В повітї тарнівскім убив зарібник Новаковскій на публичній дорозї жида Штайлявфа і забрав єму 8 зр. — В четвер дає у Львові вечерок деклямаційний звістний артист придворного театру віденьского, Ст. Левиньскій. — Шайка львівских злодїїв вибралась в ночи з суботи на недїлю за добичею на Жовківске. Почали від школи св. Мартина, де вломили ся, а не надибавши нїяких вартістних річей, наробили дуже много пакости, бо навіть попалили акти шкільні і катальоґи з трех послїдних лїт. Опісля обікрала шайка ще кілька домів. — На засїданю товариства природознавцїв им. Коперника ві второк 4 марта в XV сали львівского університету читати будуть: д-р А. Рациборскій; О змислї мушкулів, а проф. Юл. Медведскій: Справозданє з ґеольоґії. — В Чернівцях помер д-р Саламон Сокаль, адвокат краєвий, в 45 р. житя, піддавшись операції рака в жолудку.  