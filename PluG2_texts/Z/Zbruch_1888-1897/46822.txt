В справі селян в Ушни

записавших себе при конскрипції за безвіроисповідних, одержали ми дяльші вісти вчера з-полудня про причину афери, а сегодня рано про єї закінченє.
Про причину афери пише нам наш Впов. дописуватель:
"Після приреченя нашого, доносимо нинї ширше про аферу ушаньску, котра наробила богато непотрібного клопоту властям церковним і політичним.
"Село Ушня належить яко філія до парохії Сасів і числить 460 душ руского обряду, а крім Русинів єсть до 1000 латинників. В окрестности не має Ушня доброї слави, бо Ушняне мають великій наліг до процесів. Початок до теперішного заколоту і до звістної вже віроисповідної афери датує ся ще з давнїйших лїт і се ми тут хочемо представити в обєктивний спосіб.
"Давно, ще перед 80 роками, мала Ушня свого власного руского священика-душпастиря, котрий і мешкав в тім селї. На тім отже опираючись, домагали ся Ушняне ще за душпастированя пок. о. Корчиньского, сасівского пароха, щоби сотрудник сасівскій сидїв на Ушни, а так не потребували-б удаватись за священиком аж до Сасова і по него стійку посилати. Пок о. Корчиньскій, чоловік тактовний і вельми енерґічний, сказав слово, що "нї", і слово єго було приказом, котрому всї прихожане раді-не-раді підчинялись; то-ж коли раз дістали резолютну відправу, то вже другій раз нїхто на посмів з подібною пропозицією виступати. І все утихло і був спокій аж до смерти о. Корчиньского.
"В р. 1885 прийшов до Сасова новий парох і від тої пори зачали Ушняне явно бунтуватись, домагаючи ся, щоби сотрудник сидїв достойно в Ушни, пароха не хотїли навіть до церкви своєї пустити, ба навіть тим людям, що винаймили поле у него, відгрожувались і викидали их из церкви, бо, мовляли, "не тримають з громадою". Завзятість громадян ушаньских дійшла до того, що не приходили на богослуженя, анї до сповіди у свого пароха. Абстиненція тая мала той успіх, що Консисторія приказала сотрудникови перенестись до Ушнї, де єму зараз тамошні громадяне виставили відповідну хату. Сидїв таким способом на Ушни першій о. Мих. Левицкій, другій о. Галицкій, а від року 1888 о. Дм. Бахталовскій. Тимчасом о. парох жалував ся, що не має помочи зі свого сотрудника, котрий сидїв на Ушни і управляв майже самостійно своїм приходом, , а Сасівцї не хотїли посилати підводи на Ушню, а лучилось коли, що післали, то знов Ушняне не пускали свого душпастиря, бо мовили: "То наш ксьондз і нам має правити, а до Сасова не пустимо!" На жалобу о. пароха наказало ц. к. намістництво, щоби сотрудник о. Бахталовскій сидїв у Сасові. То було при кінци року 1889. О. Бахталовскій знайшов ся тим способом межи молотом а ковалом, а що уважав власть духовну для себе більше міродайною, нїж політичну, і до Сасова не вернув, то правительство замкнуло єму платню, без котрої сидїв через сїм місяцїв. Тую справу залагодив сам Впреосв. митрополит в той спосіб, що віднїс ся до намістництва о платню для другого сотрудника до особи сасівского пароха. В тій отже першій справі Ушняне виграли і від 5 лїт мають свого постійного священика.
"Тимчасом новий клопіт. Року 1888 погорів Сасів — згоріло і приходство. В два роки виставили нові будинки приходскі з помешканєм, а конкуренція для Ушнї, котра не перестала бути філією Сасова, винесла 2.204 зр. Знов невдоволенє і протест, у громадян Ушнї, а на засїдаря конкурентного комітету не вислали навіть свого повномочника. За порадою адвоката післали зараз рекурс до намістництва, а потім до Відня, але і тут і там програли. В грудни мин. року прийшла відмовна резолюція на их рекурс і заразом візванє староства, щоби конкуренцію оплатили, — а доки се не наступить, будуть платити екзекуцію по 80 кр. денно. Тогдї пробували Ушняне ще раз щастя і вислали депутацію до намістника і до митрополита. Намістник мав депутації відповісти, що конкуренцію заплатити мусять, а полекшу може им дали лише в той спосіб, що сума розложить ся на рати. Коли депутація повернула домів, рішено на тайній радї конкуренції поки-що не складати.
"Тимчасом в часї конскрипції зайшов несподїваний і нїким не передвиджений факт. Всї Ушняне [розуміє ся интересовані в тій справі конкуреційній, отже греко-кат. обряду] перейшли з жінками і дїтьми на безконфесійність. Коли запитано их, хто им то порадив? — відповіли, що "так вичитали в одній книжцї". То, розумієсь, видумане, а имовірнїйше хтось з "адвокатів" в тім их поучив. "А чи ж ви не встидаєтесь, що вирікаєтесь своєї віри батьківскої" запитано их дальше. Ha те кажуть они: "Нї! ми в серци тримаємо ся своєї віри, а сли всї переходимо на "безнаньовість", то длятого, щобисмо вертаючи назад до тої віри, вибороли собі право і більше конкуренції до Сасова не платили..."
"Як справа дальше поведесь і як закінчить ся, донесемо. Дня 21 с. м. зїхав до Ушнї на комісію сам староста з Золочева п. Плажек."
Вісти, які нам принесла нинїшна почта, доносять уже о полагодженю афери: "Завдяки тактовному поступованю ц. к. старости золочівского п. Плажека, полагоджено справу переходу греко-кат. парохіян в Ушни на безконфесійність в той спосіб, що парохіяне аркуші конскрипційні, в котрих вписались були за безконфесійних, поправили, записавши ся за греко-католиків." 