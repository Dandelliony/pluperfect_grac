В справі вистави краєвої.

В роцї 1894 має устроїти ся у Львові "вистава краєва". Однакож з рускої сторони піднесли ся були деякі небезпідставні наріканя на спосіб устроюваня тої вистави, що она не увзглядняє потреб і интересів народу русского та виходить на наданє виставі характеру односторонного а не краєвого. Ті наріканя були висказані і в соймі тай признані там в-части яко оправдані навіть з польскої сторони. Длятого товариство Народна Рада у Львові, симпатизуючи устроєню вистави краєвої, але обовязане дбати о потреби і интереси Русинів, враз з анкетою виставок, руских товариств, пересправляло з дирекцією і президією комітету вистави в цїли забезпеченя тих потреб і интересів.   Именно поставлено з нашої сторони такі жаданя: 1) щоби відозви і оголошеня комітету устави видавали ся і в рускім язицї і через руску прасу періодичну; 2) щоби надписи на виставі походячі від комітету були також рускі; 3) щоби були і рускі катальоґи виставові; 4) щоби бесїда при отвореню вистави була виголошена і по руски; 5) щоби взагалї уможливлювано і улекшувано Русинам участвуванє в виставі і надаванє їй також і руского характеру.   Дирекція вистави і президія центрального комітету виставового відповіли на тії жаданя прихильно і заявили, що они бажають як найбільшої участи Русинів в виставі і будуть в тім напрямі поступати. Рускі відозви вже і тепер стали видавати ся і через рускі дневники розсилати ся; афіші виставові будуть і рускі. Дирекція і президія не противні і руским надписям: кілька секцій, як етноґрафічна, музична, шкільна, вже і рішили рускі надписи умістити. Спеціяльні катальоґи поодиноких секцій, дотикаючі в значній мірі руского народу або руских виставцїв, будуть також і рускі. Промову при отвореню вистави і привитанє цїсаря виголосить по руски вибраний рускими товариствами відпоручник. Для руских товариств відступає ся безплатно місце на виставленє свого павільону; рускі виставцї можуть і в павільонах центрального комітету уміщати свої покази з рускими надписями.   З огляду на тоє заявленє Народна Рада не видить достаточних причин, за-для котрих мали би Русини відтягати ся від участи в виставі з 1894 р. Противно, интерес Русинів вимагає, щоби тую виставу обіслали як найчисленнїйше, а тим способом надавали їй як найбільше також і руского характеру та доказували нашу жизненність і силу.   Від видїлу Народної Ради.   У Львові дня 9 н. ст. липня 1893.   Ю. Романчук Д-р Кость Левицкій.   Дѣло   