Фондація бар. Ґирша.

Сими днями покінчилися переговори з австрійским правительством о признанє фондації бар. Гирша на 6 миліонів злр. а. в. Відпоручником бар. Гирша перед властями був адвокат віденьскій д-р Іолі, а дня 6 жовтня уложено статути, котрі сталися вже правосильними. Фондація називаєсь: "Фондація бар. Гирша для ширеня просвіти народної і для підпомаганя рукодїльництва і рільництва в королївстві Галичини і Володимирії з княжеством Краківскім і княжеством Буковиною". Сїдищем фондації єсть Відень а капитал фондаційний зложено в скарбі державнім. Ціль фондації осягаєся: основуванєм шкіл народних і огородців для дїтей; підпомаганєм учеників і кандидатів учительского званя, котрі зобовяжуться якесь число лїт дїлати яко учителї при школах фондаційних; удїлюванєм підпомог для шкіл, закупном книжок і реквизитів шкільних, а також удїлюванєм обідів і закупном одежи для бідних учеників, відтак приміщенєм учеників у здібних ремісників і господарїв, а вкінци основуванєм шкіл рукодїльничих і фахових. Всї школи фондації мають бути так устроєні, щоби одержали правний характер публичних шкіл. Язиком викладовим в Галичинї єсть язик польскій, на Буковинї нїмецкій. Школи призначені передовсїм для дїтей жидівским, але після обєму будинків, будучих до диспозиції, мають бути також приступні для дїтей христіяньских, котрим має безплатно удїлятись наука христіяньскої религії. На безпроцентові позички і підпомоги може кураторія видавати з доходів фондації річно 100.000 зр. Фондацією управляє кураторія у Відни, зложена з 15 до 17 членів. Одного з членів именує правительство австрійске, а вибір инших при першім виборї полишений фондаторови. Бути членом — не зависить від віроісповіданя, а все таки три четверті части членів мусить бути жидами. Бути членом кураторії єсть лиш безплатним урядом дочетним. Фондація може бути зміненою в двох случаях, а то: 1) коли покажеся по що-найменше 5-лїтній дїяльности фондації, що єї ціль не може бути успішно переведеною за-для перешкод, які ставляє само населенє жидівске в Галичинї і Буковинї кураторії в повненю обовязків зазначених статутами; 2) єсли витичена ціль взагалї за-для якихсь непередвиджених случаїв не може виповнитись. Тогдї фондація, означена згаданими статутами, перестає истнувати, а зміняєся на нову під назвою: "Фондація бар. Гирша для цілей гуманитарних і для підпомаганя рукодїльництва та рільництва між жидами в Австрії".  