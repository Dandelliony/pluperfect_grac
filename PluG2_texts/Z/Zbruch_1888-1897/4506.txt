В Шепарівцях під Коломиєю 

В Шепарівцях під Коломиєю відбулися дня 18 н. ст. марта перші загальні збори ново-основаної там читальнї. Коли зійшлось достаточне число господарїв шепаровецких і з Коломиї прибули катих. о. Лепкій, проф. гимн. Грушкевичь і инжин. Голейко, — відкрив збори короткою промовою проф. Грушкевичь, пояснив, що́ то єсть читальня, яке значенє має для народу, а вкінци внїс многолїтство Є. Вел. цїсареви. По відспіваню сего многолїтства п. Голейко відчитав статут, а потім вписалося до читальнї 27 членів. До видїлу вибрано одноголосно: Из. Стефанюка головою, Ил. Венгринюка заст. голови, Фил. Слободяна секретарем, Пет. Грицкового касієром, Ол. Мартинюка библіотекарем; а заступниками: Ив. Мартинюка і Дм. Заяця. — Збори закінчив о. Лепкій промовою, подякував тим господарям, котрі від двох лїт боролися з противностями а таки допомогли оснувати читальню, і заохочував громадян як найчисленнїйше вписуватись в члени товариства і читальню піддержувати. Голова же читальнї Ив. Стефанюк подякував гостям з Коломиї, що зволили прибути на збори і допомогли селянам в так користнім дїлї. Потім голова заявив, що на два роки дарує свою хату, гарно випоряджену, на поміщенє читальнї. Збори приняли се до відомости з подякою. 