Холмскі священики в Галичинї.

З Самбора.
Справа о. Василевского на львівскім концертї, устроєнім в честь папи, в самій річи велика дрібниця, дала польским часописям повід до дискусії — і навіть поважні орґани польскої праси, — як Nowa Reforma — зробили Русинам заміт, що они не вміють шанувати тих людей, котрі терпіли переслїдуванє за-для своєї народности або реліґії.
На се така відповідь:
Деякі священики-уніяти в Холмщинї, не хотячи приняти православія, до котрого их правительство россійске змушувало, покинули свої посади і переселили ся в Галичину. Сей факт, яко такій, заслугує на признанє, бо чоловікови, котрий за-для переконань своїх для якоїсь идеї помітує користями матеріяльними, а навіть наражуєсь на переслїдуваня, належить ся честь. Однак ознаки тої чести, можуть бути тілько тогдї тревалі, сли той чоловік, терпівшій переслїдуванє а знайшовшій ся серед других обставин, дає дїлами докази незломного характеру і идеального способу мисленя.
Галичина приняла тих людей гостинно а наші епіскопи надали им парохії. Тимчасом люде ті — з виїмками одиниць — дали докази, що наш народний розвій не тілько єсть им байдужний, але що більше, — дуже часто заняли они против народу руского просто вороже становище. В душпастирстві не відзначили ся они у нас нїякими надзвичайними дїлами, яких від таких людей вимагати ся повинно. Они дали докази, що суть людьми що-найбільше пересїчної мірности, длятого претенсії их уроєні. А що они нашому народному розвоєви не сприяють, то можуть від нас вимагати лиш о стілько чести, о скілько на неї своїм поведенєм і своїми дїлами заслугують.
Поляки, замість нам приписувати, як ми маємо дїлати, відчувати і мислити, лучше би зробили, щоби студіювали наші відносини та входили в суть річи, а не видавали вироків, замітуючих загалови Русинів иґноранцію, опертих на дрібних подїях.
К. Ч-ій. 