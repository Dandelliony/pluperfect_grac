„Czas“ про Україну.

Краківскій ,,Czas“ (н-р 1808. з 8 с. м.), констатуючи фіяско россійских торжеств в Кієві, бачить одну з причин того фіяска в питаню національнім.
„Чи Русь а Россія то одно, чи північний відломок держави Володимирової, пізнїйше княжество Суздальске, опісля перероджоне в Московске, має историчні права до цїлої спадщини по тім великім основателю княжества Кієвского, котре знов опісля розпалося на богато дїльниць, як свого часу Пястова Польща по Болеславі Кривоустім?
„З такими сумнївами историчними — відповідає „Czas“ на то питанє — в Россії легка справа, а офиціяльна номенклятура давно вже сотворила синоним из двох назв і понять так відмінних як: Русь а Россія.
„А однак бачиться, що того синониму що-раз менче розуміють і приймають ті, щі в Кієві суть автохтонами, — ті, що́ самі мали право святкувати великій ювилей Володимирів. Множаться признаки змагаючого-ся стремленя, Руси надднїпряньскої, котра мовчки відсуває идентификацію тих двох понять : Руси а Россії. З виимкою кількох галицких Русинів, що йдуть дорогою Наумовичїв, в кієвских торжествах сам Кієв і Україна, Русь перед і за-днїпряньска, була пасивною і холодною. Свідчать о тім всї справозданя і письма з Кієва. Абстиненція була тут видима і нарочна. Елемент малорускій доставляє вправдї многого контингенту до рядів чиновництва россійского, подібно як піддаєся легко під вплив нигилизму, однак мимо того не затирає своїх етнографичних різниць і не абдикує з своїх аспирацій народної окремішности. Противно, хто слїдить відносини на місци, стверджує спішний поступ економичний і суспільний, що зазначує що-раз виразнїйше рїшучу границю двох племен, сягаючу до тої линії, котру недавно зачеркнув з Берлина нїмецкій философ Гартман. Коли серед люду різницї ті язикові і етнографичні надто очевидні, то в середних і висших верствах они силою цивилизації змагаються що-раз виразнїйше.
„Дух народностний, нинї так загально розвитий, добуваєся з-під тяжкого гнету, а чим менше дозволено єму проявлятись на внї, тим сильнїйше розвиваєся суспільно, почавши від людности сельскої до міст і властителїв дібр. Укази, що збороняють Полякам набувати посїлости, не вийшли на користь Россіян, але як-раз улекшують доробок автохтонів і вельми причиняються до витвореня цїлої верстви малоруских властителїв дібр, котрі рїшучо віддїлюються від дворяньства і боярства великоруского.
„З обходом ювилею князя Володимира сполучено відданє чести кровавій особі Хмільницкого. Два факти так відмінні, вирвані з исторії Руси, мали служити яко торжество тріюмфу і средство пропаганди нивеляції всяких племен і народностей в велику єдність всероссійску. Хто знає, чи дата того обходу не назначить епохи, чи не станесь товчком — але в напрямі як-раз противнім, анїж був намірений.
„В психології народів, а особливо в их вихованю, дуже часто проявляєся право реакції, а сївба просто відмінні видає плоди. Малоруске житє народне пригнетене правительством россійским, литература в зарідку давлена — а супротив того позичено з исторії Руси два факти і дві личности, немовь на доказ цїлковитої асимиляції. Гра то небезпечна — она може загрїти почутє старшости Руси в исторії і христіяньстві, а також дати новий товчок до народного индивидуализму. На шїстьдесять миліонів числять панслависти нарід россійскій в Петербурзї, а часом і в часописях русских у Львові, — але в Кієві уже від давна числять племя малоруске на пятьнайцять миліонів. В тій різници цифр спочиває відношенє двох народів дуже відмінних — і цїла загадка будучности.“
„Czas“, як звістно не належить, до приятелїв Русинів, — противно між ворогами своїми Русь наша має честь бачити той дневник звичайно на першім місци. Не з якої небудь симпатії для Руси-України заговорив „Czas“ і отсею статєю. Де тілько міг, там уколов єї шпилькою, — але для нас Русинів має то вагу, що коли „Czas“ ще перед двома місяцями кпив собі з „21-миліонного велита“, то теперь сам мусить вказати на него — хотяй лиш, на глум статистицї, „15-миліонного“ — як на нарід з свідомостею національного индивидуализму і як на чинник в котрім міститься „загадка будучности“.
Все то повинен „Czas“ завсїгди памятати, не тілько лише, коли йде о науку для Россії, але і тогдї , коли польскі верховоди у Львові і у Відни, подібно як россійскі в Петербурзї, „легко дають собі раду“ не то з „сумнївами историчними“, але і з „найочевиднїйшими правдами нинїшного дня“ в галицкій Руси, — не зважаючи на то, що Русини — чинник, в котрім міститься „загадка будучности“ — не тілько для Россії, але і для Польщї !
Правдиву сатисфакцію можемо ми Русини мати нинї з тої лекції, яку оногди орган мадярскій „Pester Lloyd“ дав Полякам на темат Русинів і справи рускої.
„Нинїшне становище Поляків супротив Руси-України— пише „Pester Lloyd“ — дуже подібне до того, на яке стануло було правительство колишної републики польскої від початку ери єзуїтского впливу і на якім витревало уперто аж до 1648 року. Сумні наслїдки тої политики аж надто знані. Русини під той час подали условія, під якими заявлялись готовими дальше належати до рїчи-посполитої. Ті условія були такі умірені а разом з политичного погляду такі розумні, що Поляки повинні були хапатись за них обома руками. Але тогдїшні дорадники короля вговорили єго, що Русини то тілько зрадлива голота хлопска; котру передовсїм треба оружною силою розігнати, а потім уже можна з ними о концесіях говорити. Тогдї тії „хлопи“ в 300.000 чоловіка з 70 гарматами, — армія, якою тогдї жаден цїсарь не міг розпоряджати, — виступили против Поляків, котрі лише 100.000 поставили до бою, — і ті „хлопи“ так страшенно побили Поляків, що з их армії і слїду не остало, а потім рускій (der ruthenische) гетьман Богдан Хмільницкій, котрому теперь в Кієві поставлено памятник, з всїми рускими краями, що єго держались; піддався Москалям. Між тогдї а теперь — минули два столїтя, — але в головах польских, бачиться, доси нїчо не змінилося !“
Очевидно, факти историчні в сїй лекції „Pester Lloyd-a“ Полякам трохи кульгають, але провідна гадка удачна і „сенс моральний“ дуже добрий. Поручаємо отже єї ласкавій увазї „Czas-y“ і всїх єго товаришїв і товаришок. 