Орґанізація селяньства.

Престольна бесїда, зазначивши, що правительство поклало собі за головну задачу проґраму економічну, натякнула також, що виготовляє ся проєкт спілкової орґанізації селяньского стану, щоби тим способом піддвигнути і скріпити селяньство, сю так важну і численну часть населеня.
Сі слова дають вправдї надїю, що правительство звернуло свою увагу на селяньство, але заразом і не подають ще нїяких даних, з котрих би можна побачити, якого рода і в якій спосіб буде переведена ся так потрібна орґанізація. Се зазначив вже і пос. Романчук при ґенеральній дебатї в комісії адресовій і заявив, що така згадка супротив ширше розвинених проґрам економічних в инших напрямах не єсть вповни вдоволяючою.
Справу сю порушила тепер віденьска Allg. Ztg. і в статьї під заголовком: "Рільничі синдикати", говорить так:
"Позаяк орґанізацію селяньского стану не обговорювано у нас доси анї в парляментї анї в часописях, то не можна було виробити собі нїякого понятя о конкретнім змістї заповідженого предложеня. Навіть проба членів комісії адресової довідатись чогось о сїй справі через интерпеляцію до міністра рільництва в комісії адресовій не принесла нїякого хісна, бо ґр. Фалькенгайм заявив, що дотичні роботи ще не покінчили ся і він для того о засадах сего проєкту не може сказати нїчого. Ми — каже згадана ґазета — завдали собі труду прецї чогось довідатись в компетентнім місци і єсьмо тепер в силї оголосити о тім таку вість:
"На дїлї розходить ся о то, щоби селянам надати подібну орґанізацію, як єї мають стан промисловий і торговельний в п pомислово-торговельних палатах. В тій цїли має подїлити ся цїла Австрія на округи сїльскі, в котрих мають вибирати ся публичні орґани, котрих задачею буде дбати про интереси селян, стояти в безпосередній звязи з правительством і висказувати свої погляди у всїх справах, що дотикають интересів селян. Правда, що селян трудно зорґанізувати. Дух спільности розвинув ся на селї далеко слабше, як серед людности по містах і селяне мало ще можуть добачувати, які то користи приносять спілки. Вже та обставина, що селяне жиють розкинені по великих просторах а не разом, при купі, як ремісники або робітники, утрудняє переведенє таких задач. Мимо того стрітить заведенє палат рільничих менші трудности, як орґанізація сїльских людей для взаїмного забезпеченя і придбаня кредиту.
"У Франції впрочім зорґанізовано вже тепер одну часть продуцентів збіжа до подібної цїли як та, до котрої у нас стремлять, а именно зорґанізовано их там в так звані синдикати рільничі, котрі засновано на підставі закона з 21 марта 1884 р. Францускі синдикати мають всїляку цїль, н. пр. придбанє кредиту і усуванє перекупної торговлї, але першою точкою их проґрами єсть "студіювати і боронити рільничо-господарскі интереси". Они розбирають всїлякі питаня, що входять в круг их интересів, заявляють свою гадку о них і предкладають єї правительству. Таких синдикатів єсть у Франції 888.
"У нас будуть мабуть палати рільничі заведені на зовсїм иншій підставі. Их округи будуть мабуть значно більші і точно означені, их задача буде яснїйша і звязь их з правительством буде більша як у Франції. Соціяльно-політичне значінє сих нових заведень буде передовсїм зависїти від того, чи в них і середні та малі господарства будуть мати вплив. Коли они будуть так зорґанізовані, що будуть стояти під впливом більшої посїлости, то она будуть скріпляти ту більшу посїлість. Особливо-ж, коли-б тим новим орґанам надано на лад палат торговельних право вибору, то парляментарне становище великої посїло сти скріпило би ся дуже значно. Тепер вже єсть більше як половина послів з більшої посїлости. А може хиба буде через заведенє сих нових палат знесена курія більшої посїлости, котра прецї тогда не мала би і тїни якогось права до истнованя?
"Коли-ж би в нових сих институціях мала посїлість селяньска набрала відповідної сили, то они мали би для політичного образованя селяньства велике значінє. Они причинились би до того, що підготовили би селян не лиш до зрозуміня справ економічних але і політичних. Щоби наші політичні відносини поправили ся, треба, щоби великі маси сїльского народу научили ся самостійно мислити і для того треба лиш радостно повитати кожде змаганє, котре стремить до того, щоби надати селянам більшу самостійність. Доки нїчого близшого не звістно о орґанізації тих нових палат, то певно можна побоюватись, що они готові збільшити ще вплив більшої посїлости, але коли-б не то мало бути их цїлею, то треба би заводити лиш палати селяньскі а не палати більшої посїлости." 