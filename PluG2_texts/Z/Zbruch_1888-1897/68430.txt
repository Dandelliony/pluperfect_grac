Після віча в Станиславові.

У Львові, дня 13 н. ст. липня 1892
Від коли керма політики рускої прийшла в руки "народовцїв", множать ся факти позитивного труду коло добра нашого народу. Нема нинї "глухих кутїв" в Галичинї, всюди бє житє народнє живійшим живчиком, як коли-небуль давнїйше, видкій рух на всяких полях, творять ся в краю огнища, з котрих труд руками патріотів несе ся в окрестности, не видко давнїйшої рівнодушности, уступає невірство у власні сили, роздори уступають на друге поле, а кождий по змозї старає ся доложити камінчик до будови того величавого храму, на котрім виписано: Русь самостійна, Русь свідома своїх прав, кріпка в собі, однодушна в своїх змаганях, дбаюча про культуру духову і матеріяльну.
Се, що кажемо, не оптимізм, не перецїнюванє анї величанє себе. Вже тим самим, що проґрама наша находить всесторонне одобренє, що ми зуміли судно нашої політики звести на чисту і безпечну воду, що знаємо і добре розуміємо наші остаточні цїли і що до осягненя тих цїлей зуміли ми дібрати відповідні средства — вже тим самими двигнули ми себе дуже в перед і під розвій справи рускої положили тверді та певні основи.
Ми завсїгди голосили ту теорію, що нарід, бажаючій скріпити себе, в першій лінії мусить дбати о розвій власних сил. Безповоротно минули ті часи, коли о долю горожан дбали виключно самі правительства. Конституція змінила основно давний лад. Нинї — як каже давна наша пословиця — "той лиш має, хто про себе дбає".
Виходячи з того становиска, що своя поміч найпевнїйша і найлучша, ми можемо бути лиш вдячні патріотам нашим з Станиславівщини, що они не жалували заходів коло устроєня послїдного громадного віча в Станиславові. Успіх був великій. Кругла тисячка людей зібралась, щоб вислухати виводів поодиноких референтів. Не для пустої демонстрації та не для фаєрверку устроєно віче станиславівске, а для поважного і тверезого обговореня потреб і прав руского народу. В річах поодиноких бесїдників не було нї фраз, нї пересади, а ляпідарним стилем, словом до розуму говорили ті бесїдники о всїм, що нам на потребі й що нам належить ся. Проґрама наша народна, про котру розточувано стілько пустих нїсенітниць, виложена на вічу д-ром К. Левицким, видержала сміло пробу і не було нїкого, хто би посмів серіозно єї оспорити. Русин яко Русин хоче межи народами австрійськими заняти поважне становище, яке єму належить ся, а стремить до всесторонної рівноправности, — отсе цїла суть тої проґрами. Далека она від всяких утопій і переворотів, хоче рівномірного роздїлу прав і обовязків, береже слабшого перед сильнїйшим, а стремить до правильного розвою интересів всїх верств.
Річ д-pa Олесницкого мала на цїли пригадати зібраним, що сила народу по-при духове образованє лежить головно в скріпленю сил економічних. Бесїдник перевів доказ того, що богато законів державних а краєвих або не відповідає интересам нашого селяньства, або навіть в деяких взглядах нарушує єго интереси, і що на тім поли треба дуже великих реформ. А директор В. Нагірний взяв відтак під розвагу лад по наших громадах і подав хорошій взірець, як повинна виглядати добре устроєна громада.
Також і потреби наші на поли просвітнім і недостатки та неправильности в устрою шкіл наших були виложені дотичним референтом. На поли шкільництва не зроблено у нас доси того, чим би селянин міг одушевитись, а Русин вдоволитись. З системою польонізації шкіл треба вже раз рішучо зірвати, а Русинам подати можність образувати себе і в висших школах в язицї матернім. Той-же референт вичислив відтак і всї пекучі потреби наші на поли політичнім. Тут лежить ще широкій обліг... Рівноправність Русинів все ще в більшій мірі на папери...
Наконець резолюція посла Гурика в справі реформи виборчої глубоко порушила участників віча.
Взагалї віче станиславівске ободрило наш нарід а обучило єго, і в тім то лежить єго позитивна сторона.
Як довідуємось, подібне віче наміряють устроїти Сокальщане 4 н. ст. серпня, на дни, кола Бояни рускі загостять до Сокаля. Щасть Боже! 