Від професора  К. Лучаківского — Другій шлях на зелїзници Кароля Людвика.  — Нова зелїзниця поміжь Галичиною і Угорщиною — У Відни розпочався процес — „Ponieważ nie umię po rusku czytać, proszę o polską korespondencyę“ 

Від професора львівскої гимназіи академичної К. Лучаківского одержуємо слїдуюче письмо: „Не успівши нїчого просьбами приватними, звертаюся отсим прилюдно до всїх знакомих і товаришїв нашого писателя Антона Любичь Могильницкого, щоб оставші по нїм матеріяли литературно-письменні, які-б они і були, на мої руки надіслати зводили. Особливо звертаюся з просьбою сею до ВП. о. Сїменовича в Коссові-старім і старшого учителя семин. учит. в Тернополя Вп. К. Нїментовского, як такожь до Вп. А. Могильницкого в Самборї. К. Лучаківскій.“
Другій шлях на зелїзници Кароля Людвика. В суботу минувшого тиждня розійшлась у Відни поголоска, що правительство завізвало зелїзницю Кароля Людвика заложити другій шлях на линіи Краків-Львів. Поголоска ся, котрої наслїдком було навіть зниженє курсу на биржи віденьскій, показалась ошибочною. Правительство бажає вправдї, щоби такій другій шлях завела зелїзниця Кароля Людвика, але знов она після концесій, лише в такім разї до сего єсть обовязана, коли дохід єї загальний від одного кильометра виносить 35.000 зр. річно, а противно теперь має она доходу лише 15.000 зр. Кошти другого шляху на линіи Краків-Львів обчислюють на 15 миліонів зр.
Нова зелїзниця поміжь Галичиною і Угорщиною. Віденьскі газети подають, що від якогось часу обговорюють в кругах войскових і зелїзничих проєкт зелїзницї, котра починалась-би від Станиславова і вела-би через Карпати до Шигету, стаціи угорскої зелїзницї північно-всхідної.
У Відни розпочався процес против кількох урядників і слуг тамошного уряду митового. Акт обжалованя показує, що міжь урядниками а купцями був від довших лїг формальний контракт, силою котрого або цїлком не оплачувалося мито від товарів, або дуже мале. Відносини такі тревали мимо зміни урядників і слуг, бо нововступаючі переймали давну клієнтелю від своїх попередників.
„Ponieważ nie umię po rusku czytać, proszę o polską korespondencyę“ — так, пише п. Дреслер, властитель фабрики в Ичинї до одного газди завалівского. Дивна рїчь, що коли сей газда замавляв сїчкарню і пересилав рати, велась переписка по руски, коли же післав послїдну рату, то і забув сей панок вже по руски. Ще дивнїйша рїчь, що ми запомагаємо нашим грошем таких людей, котрі цураються нашого язика!
Другу незнану часть "Фавста" відшукав в архивах Ґетого в Ваймарї проф. Ерик Шмид.
Родинний дім поета Бурнса, так дуже стережений Шкотами піддержуваний і хоронений майже з религійним піетизмом, уляг дивній непредвидженій пригодї. Лежав він в віддаленю двох англійских миль від місточка Ер (Ayr) в сельскім закутку серед чудно красної околицї. Нараз пригналась воздухом якась велика, страшна рїчь з переражаючим свистом, ударила в дім, перебила дах і повалила стїни. Був то котел паровий, котрий висадився з кузьнї, віддаленої в відтам о 60 ярдів (т. є. несповна 60 метрів) і залетїв ажь тут. Дім в більшій части знищений, але на щастье остав ненарушений покій, в котрім узрїв поет першій раз світло житя. 