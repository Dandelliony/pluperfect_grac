◦ ◦ ◦ ◦ ◦ ◦ ◦ ◦ ◦ ◦

Відень 21 липня. Нинї відбулось трете читанє предложень валютових. Засїданя палати послів відложено на осїнь. — Палата панів ухвалила 500.000 зр. на запомоги для урядників державних. На засїданю ві второк зачнуть ся дебати валютові.
Будапешт 21 липня. Парлямент угорскій відложено до 26 вересня.
Париж 21 липня. До Дагомею висилаєсь баталіон охотників, котрі служать в т. зв. чужостороннім лєґіонї.
Софія 21 липня. "Свобода" оповістила вісїм ориґінальних документів з 1887 р., висланих россійскою амбасадою в Букарештї до арійского департаменту міністерства справ внутрішних. З документів видно, яких средств уживала Россія, щоби усунути кн. Фердинанда. 