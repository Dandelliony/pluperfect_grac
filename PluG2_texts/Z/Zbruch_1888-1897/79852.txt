◦ ◦ ◦ ◦ ◦ ◦ ◦ ◦ ◦ ◦

Полюбовний суд в справі трамваю кінного з громадою міста Львова, зложений з ґр. Стан. Баденього, Ром. Лозиньского і суперарбітра Апол. Яворского відбув вчера перше засїданє і переслухав обі сторони. Громаду заступали: адвокат д-р Попель, радний д-р Бик і директор будівництва Гохберґер, а трамвай: адвокат д-р Тіль і директор Шустер. Виданя засуду можна надїяти ся в як найкоротшім часї.   В справі асанації улицї Личаківскої у Львові скликав презідент міста анкету, котра відбула вчера засїданє. Показало ся, що причиною пошестей на Личакові єсть нездорова вода з кирницї при домі ч. 21 і злий канал. В наслїдок сего ухвалено вибудувати зараз новий бетоновий канал в долїшній части улицї Личаківскої, котрий пійде аж до Полтви і доставить до згаданої кирницї здорову воду.   Рух в руских товариствах. На послїдних засїданях [35-ім і 36-ім] головного видїлу товариства "Просвіта" порішено між иншим отсі справи: 1. Етноґрафічну карту Руси-України, виготовлену д-ром Г. Величком одобрили знатоки запрошені на засїданє видїлу, а видїл ухвалив для автора зажадану ним ремунерацію 300 зр. 2. Поручено д-рови Костеви Левицкому виготовити книжочку про каси позичкові. [Книжочка за цвітень і май п. заг. "Як дбати о здоровлє?", обіймаюча шість аркушів дрібнїйшого друку, скінчила ся вже печатати і небавом буде розсилана членам товариства.] 3. Рішено висилати від часу до часу членів видїлу на люстрацію філій товариства. Принято нових членів.   Двоґульдени і чвертьґульдени будуть ще до 31 н. ст. мая в обІгу. В касах публичних і урядах будуть их приймати до 31 н. ст. липня при вплатах і вимінї. Що-до четвераків розійшла ся була хибна поголоска, що они перестануть також курсувати, тимчасом лишать ся они й дальше в обігу. Каси державні одержали приказ задержувати четвераки і не видавати их дальше.   Стіпендія. На предложенє Ставропигійского Института у Львові надало намістництво опорожнену стіпендію з фондації Кар. Глинецкої річних 105 зр. почавши від року шкільного 1892/3 Теодос. Заяцеви, студентови III. року права на університетї львівскім.   Міністер судівництва ґр. Шенборн видав сими днями до всїх підвластних судів розпорядженє, щоби на будуче при видаваню візвань свідкам покликуваних до розправ карних, не вписувано назвище обжалованої особи, а то длятого, бо часто лучає ся, що при розправі виявить ся невинність підозріної особи, а виписуванєм єї назвища на візванях робить ся їй в таких випадках кривду на чести.   З Кракова пишуть нам: П. Теодор Соневицкій, член оснуватель і бувшій голова "Академічної Громади" в Кракові, родом з Бережан, одержав на Ягайлоньскім університетї степень доктора всїх наук лїкарских. — П. Яків Невестюк, увязнений торік пограничними властями россійскими за перевіз книжок до Россії, повернув сими днями до Кракова. Майже через рік тяганий по тюрмах в Кіїві, Москві, Петербурзї і Варшаві, зібрав п. Невестюк богато матеріялу і на той темат держав тепер відчит в "Академічній Громадї".   Дрібні вісти. В Білківцях коло Озірної в ночи з 14 на 15 с. м. убив швець Микола Кукурудза свою жінку Катерину, матїр 3-лїтної дитинки; убійника увязнено.   Дѣло   