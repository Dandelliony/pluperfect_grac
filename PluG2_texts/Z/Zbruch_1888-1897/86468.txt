◦ ◦ ◦ ◦ ◦ ◦ ◦ ◦ ◦ ◦

З Кіцманя пишуть нам: Сими днями завязав ся у нас комітет Русинів без різницї партій, щоби устроїти дня 15 н. ст. лютого вечерницї з танцями на дохід будови руского народного театру у Львові. Запросини вже розсилають ся. — Ми тут цїкаві, як полагодить буковиньске правительство краєве наше поданє, внесене по руски о дозвіл до устроєня вечерниць на повисшу цїль; чи найде ся там хто, що зможе руске письмо перечитатд і єго зреферувати?   Білєти на концерт в ювилей товариства "Просвіти" на дни 2 н. ст. лютого с. р. можна замовляти по цїнї 1 зр. за фотель, 80 кр. за крісло, 50 кр. за вступ на салю, 25 кр. за ґалєрію у проф. Григор. Врецьони, учителя школи в Народнім Домі до 29 н. ст. сїчня, а купити 30, 31 сїчня і 1 лютого на Бесїдї ул. Вірменьска ч. 2 о годинї 6-ій вечером, дня же 2 н. ст. лютого від 6 год. вечером при касї.   Екстерністки женьскої учительскої семинарії, що хотять приступити до испиту зрілости мають вносити поданя до дирекції заведеня найдальше до дня 31 н. ст. сїчня. Ті екстерністки, що були якійсь час в семинарії і відтак виступили, а котрі доси не були би ще скінчили семинарії, єсли би до неї правильно ходили, виключені від испиту зрілости.   Огнї. В Остапю на Поділю згоріла дня 18 н. ст. сїчня палата Вяч. Залеского, котру одержав по бар. Ромашканї. Шкода виносить разом з меблями і иншими річами около 70.000 зр., а була обезпечена на 17.000 зр. Мимо малих розмірів, бо палата числила всего 6 комнат, було устроєнє дуже дороге.   Селяньскі варти на граници. З околиць Радехова доносять до Gazet-и Narodow-ої: Новиною для нас надграничних мешканцїв єсть се, що Россія обставила границю вартами сїльскими. Селяне стоять з цїпами, сокирами і ин., щоби пильнувати границї. Кого мають ловити, не знати, они кажуть, що "Полячки" хотять напасти на Россію. Яка гарна видумка, але і наших селян непокоять і цїкавлять ті варти. Єсли би варти пильнували, щоби з Россії не перевожено до нас потайки таких значних мас збіжа, то зробили би бодай пільгу нашій сторожі скарбовій, бо глухі вісти ходять по околици, що між Щуровичами а Лешневом переходять границю дуже значні транспорти збіжа без оплати цла. Один транспорт мала австрійска сторожа скарбова виловити, але богато збіжа перевезено.   З жалю за сином. Оногди помер в Перемишли предсїдатель галицкого товариства нафтяних техніків Антін Блажовскій, занедужавши на запаленє легких. Єго смерть так тяжко діймила стареньку маму, що она з жалю в кілька годин по смерти сина розпростила ся з білим світом. Похорони матери і сина відбули ся разом.   Дрібні вісти. Оногди в мешканю архикнязя Леоп. Сальватора відбулись заручини придворної дами ґр. Ольги Пупі з бар. Володимиром Враничані-Добриновичем властителем майна Ладуч і Завке в Хорватії.— До Відня виїхали оногди зі Львова, архикнязь Леопольд Сальватор і міністер просвіти Мадейскій, а вчера міністер Яворскій. — В Сокали помер дня 10 н. ст. сїчня Михайло Фальковскій, бувшій властитель Глугова і заступник маршалка сокальскої ради повітової в 73-ім роцї житя. — Пос. Стан. Щепановскій продав свої копальнї і дистелярню нафти, а також і копальнї угля в Мишинї акційному бельґійскому товариству.   Дѣло 