Розрухи студентскі в краківскім університетї. — Порошок п. Kісca показав ся обманьством.

Розрухи студентскі в краківскім університетї. Від кількох днїв вижидано в Кракові з неспокоєм результату колізії, яка зайшла між сенатом університетским а новим видїлом реституованої Читальнї академічної. Сенат університетскій зарядив дисциплінарне поступованє против видїлу Читальнї за святкованє роковин Мицкевича, а видїл Читальнї виступив досить остро против сенату в своїй відповіди, поданій сенатови, і на зборах своїх членів. Дня 23 н. ст. сїчня сенат університетскій одноголосно рішив, виключити на два роки шкільні з краковского університету трех студентів: Франца Новицкого (сина професора зоольоґії) слухателя фільософії і голову Читальнї, дальше Людвика Яниковского, правника, секретаря Читальнї, і Гавр. Ґурского, правника, члена видїлу Читальнї. Урядове письмо сенату, доручене трем згаданим студентам, єсть такого змісту: "Сенат, перевівши дисциплінарне доходженє рішив одноголосно: 1) Не визначувати нїякої кари дисциплінарної студентами університету, потягненим до одвічальности за пересланє сенатови в невластивій формі витягів з рішень видїлу "Читальнї академичної", а то з огляду на их заявленє, що не мали наміру нї гадки обидити тим сенат, а причиною сеї похибки у одних було незнанє форми а у других гадка, що сей витяг з рішень буде лише залучений до письма відповідно уложеного. 2) Виключити з університету Ягайлоньского на чотири півроки с. є. до кінця шк. року 1890/91 студентів: Фр. Новицкого, Людв. Яниковского і Гавр. Ґурского — а то: а) Новицкого і Яниковского за то, що прибувши дня 14 грудня мин. року до ректора університету яко відпоручники видїлу Читальнї, не заявили єму, як годилося, з чим их вислано, а відтак здали видїлови Читальнї справу зі своєї розмови з ректором також тенденційно, в недокладний і незгідний з правдою спосіб, щоби молодїж підбунтувати против сенату; чин их представляє ся підорванєм з розмислу того довірія і тїсних відносин між молодежею а сенатом, від котрих зависить добро і розвиток університету; б) Яниковского і Ґурского за уміщенє в 4 і 5 числах Ogniska таких статей, котрих основа, форма і тон обидили повагу професорів і достоїньство сенату; — в) Новицкого, Яниковского і Ґурского за то, що в видаваній ними часописи містили статьї, підпираючі ярко борбу суспільних кляс, з наміром ширити сей напрям між молодежею університетскою, а се не годить ся из становищем студентів університетских і єсть противне ціли вказаної університетови. — Корчинскій." — Коли про се рішенє університету дізнались академики, зійшли ся дня 25 н. ст. сїчня на віче до готелю Кляйна, щоби нарадитись над дальшою долею виключених товаришів. Найперше порішено спосіб, як виключені студенти могли би вести дальше свої студії, і установлено три стипендії, дві по 400 зр. для Новицкого і Ґурского, а одну на 200 зр. для Яниковского, котрі мають виплачуватись им в 10 ратах по 40 і 20 зр.; до управи сими стипендіями вибрано кураторію з 6 академиків, а видїловим з трех світских факультетів поручено збирати складки на ті стипендії виключно між академиками. Відтак вибрано депутацію з академиків Брайтера, Шицера і Седлецкого, котра вибересь до Відня і предложить міністерству просвіти просьбу, щоби розслїджено справу виключеня а евентуально знесено се рішенє сенату, а опіку над цїлою сею справою віддати послови Щепановскому або евентуально Ґреґрови і Кронаветтерови. По такім мирнім полагодженю справи заосмотреня виключених, наступили демонстрації, котрі подаємо після телеґрам до дневників львівских. Kurjer Lw. подає з дня 27 с. м.: "Молодїж університетска згромадила ся перед мешканєм ректора д-ра Кирчиньского і з окликами "Pereat!" вибито єму вікна. Маніфестація була така громадна, що на поміч поліції виступило войско, а поліція ужила оружія, що би розігнати демонстрантів. Цїлу ніч кипіло. Нинї рано о годинї 9-ій молодїж академична зібравши ся дуже численно в університеті, винесла з салї викладової бюст ректора і публично серед безнастанних окликов "Pereat!" розторощила на кусники. Молодїж виготовляє меморіял до Koł-а польского у Відни о пригодах з кількох послїдних років". Дальше телеграма Kurjer-a Lw. з 28 сїчня подає: "Студенти зібрали ся вчера на комерс у Йона, щоби попращати делеґацію відїзджаючу до Відня. Комерс відбував ся спокійно і поважно. Нараз увійшла поліція і візвала студентів розходити ся. Коли студенти не послухали, поліція візвала войско. Наступив атак на баґнети. Студентів гонено аж на ринок. Многих ранено баґнетами. Численні арештованя. — До Dziennik-a Polsk-ого телеграфують: "Академиків з реставрації Йона розігнали дві компанії войска. При двірци зелїзницї численні арештованя. Мешканє ректора Корчиньского пильнує поліція. При Collegium novum, в ринку, на розї улицї Славківскої патролюють віддїли войска по 12 мужа. В містї рух мов у день. Побоюють ся, що будуть дальші розрухи за-для арештованя академиків. Говорять, що на університетї перервуть виклади."
Порошок п. Kісca, забезпечаючій експльозію нафти, показав ся простим обманьством. Оногди в полудне в ратуши відбулась проба, устроєна заходом интересованих в нафтовім промислї. Проба мала виказати і справдї виказала, що нафта, як сальонова так і господарска, і без порошку п. Кісса надають ся до тих всїх проб, якими продукував ся п. Кісс і котрі ми свого часу подали. П. Кісс, знаючи фізичні і хемичні свойства нафти, покористував ся ними і показав, мов-би за доданєм порошку нафта не експльодувала а скляні ціліндри не пукали. Всї ті експерименти повторив вчера п. Игнатович, і заявив, що вигаданий п. Кіссом порошок єсть обманьством, обчисленим на легковірність купуючої публики. П. Игнатович перестерігав публику, щоби не опускала ся на порошок і вже купувала підлїйші роди нафти, змішані з бензиною та легкозапальними ґазами, бо тим самим збільшилось би число нещасних пригод. Після аналізи хемічної порошок ц. Кісса єсть звичайним "окром" жовтим, котрого така сама скількість, за яку він бере 40 кр., коштує в торговли лиш кілька кр. 