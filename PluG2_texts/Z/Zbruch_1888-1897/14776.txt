Справа "Товариства кредитового міского у Львові"

Сумної памяти "Товариство кредитове міске у Львові", котре стояло на швиндли і давно вже збанкротовало, пригадалося недавно, коли адвокат-комисар маси конкурсової розіслав зі Львова візванє до тисячів людей в Галичинї і Буковинї, щоби яко члени товариства зложили до плати на уморенє довгів товариства а евентуально, щоби до д. 8. листопада с. р. внесли свої заміти. Візваня ті справедливо переполохали людей, особливо селян і маломіщан, котрі перед кільканацятилїтами далися агентам втягнути в члени того товариства, а швиндель єго именно в тім лежав, щоби наловити як найбільше членів і виказатись кольосальним числом членів без огляду на то, які ті члени: зложив хто на руки агента кілька гульденів титулом завдатку — уже був членом. При тім очевидно туманено темних людей обіцянками позичок і т. п. і рабовано. Як удавалося агентам ловити і туманити селян, свідчить факт, якій аж тепер по 13 літах відкрито в буковиньских селах Раранчи і Топорівцях. Року 1875 приїхав там агент того товариства п. В. і налапавши в кождім селі по кількадесять господарїв, казав им зложити на єго руки "на стемплї" по кілька (2, 3, 5, 6, 7, 9) зр., а дістануть зі Львова позичку. Потім возив селян до Черновець до "пана директора" Дембиньского і казав им там складати ще по 3 зр., щоби позички прийшли за дві недїлї. Очевидно позички не прийшли, 3 зр. кождого господаря "пан директор" відослав до Львова і казав вписати господарів за членів товариства, агент В. поїхав собі дальше, добре набивши кишенї тими грішми, що витуманив від селян "на стемплї", а селяне доперва тепер, по 13 літах довідалися, що суть членами товариства кредитового міского у Львові і зобовязані за довги того товариства! Таких жертв несовістности бувших управителів того банку і рабівників-агентів єсть в Галичині і Буковині тисячі! До тої справи ми ще повернемо. 