◦ ◦ ◦ ◦ ◦ ◦ ◦ ◦ ◦ ◦

Дальші арештованя. Dziennik Pol. подає : "Вчера увязнено в справі п. Франка і инших академиків п. Михайла Павлика і руского священика, котрого имени не могли ми на разї дізнатися.
При доповняючих виборах посла на сойм краєвий з менших посїлостей округа пильзненьского в місце старости Плазиньского, котрий зрїкся мандату посольского, вибрали п. Мидовича, нотаря і маршалка повітового. —  Згадати треба ще і то, що при тих доповняючих виборах послів соймових в Ниську і Пильзнї не оповістила урядова Gazeta Lw. речинця виборів і вість про доконані вибори дійшла до відомости загалу спокійно post festum.
В справі дяківскій. Сим пригадуєся чч. півцям церковним епархії станиславівскої, що на другій тиждень, с. є. по Успенію Пр. Богородиці в пятницю дня 18 (30) серпня відбудуться в Станиславові перші загальні збори дяківского товариства, на котрі зволять прибути по можности всї дяки епархії станиславівскої. При тім запрошуємо нашу Вп. интелигенцію, як духовну так і світску, а також наших патріотів селян і міщан до участи в тих зборах; а особенно просимо епархіяльне духовеньство, щоби зволило і само прибути і своїх дяків вислати на збори. — Комитет основателїв.
З Стрия доносять: Передвчора в ночи увязнено ту дефравданта Г. Пордеса, що забрав львівскому рїзникови Барщевскому 10.000 зр. від довжників і винїсся тайком зі Львова. У Пордеса найшли 11.000 зр. Зі Стрия відставили Пордеса до львівского суду карного.
Новий шлях зелїзниці, що получить Буковину з Угорщиною, має будоватись незадовго. Нова зелїзниця буде зачинатись з Кимполюнга а переходячи через Дорну-Ватру і Якобени дійде до угорскої місцевости Бетлєн, де єсть стація зелїзниці шамоскої. Будувати будуть сей шлях гр. Телеки і жупан Банфи, бо одержали вже від угорского правительства концесію на роботи вступні на угорскій території.
Дрібні вісти. Громада Крукеничі, пов. мостиского, одержала від цісаря 100 зр підпомоги на будову школи. — Полк піхоти ч. 57 кн. Сахсен-Кобург-Саальфельд, стоячій в Кракові а рекрутуючій-ся з повіта тарнівского, буде обходити дня 24 і 25 н. ст. серпня 200-лїтні роковини свого существованя. — В Цириху має виходити часопись під заг.: Der achstundige Arbeitstag в ціли агитації за осьмигодинною працею робітників. — В Кракові помер Ив. Подлускій, урядник зелїзниць державних. — Місточко Улла над Двиною в губернії витебскій вигорїло до тла; погорїло 400 домів, 4 біжниці і 2 церкви православні. — У Львові помер вчера Генр. Мадурович, совітник будівництва, в 62 році житя.  