Чи і се ucisk przez Rusinów!?

Знов один факт — яркій доказ приміненя в практицї голошеної Поляками засади równości і братерства, знов один акт неправної насильности, якої допустили ся братні панове супротив poczciwego ludk-y Русинів. Не будемо теряти слів на напятнованє сего поступку, осуд лишаємо загалови і просимо безсторонно розібрати отсе:   Перед недуже давним часом, як се впрочім відомо нашим читателям, засновано в Городенцї товариство каси позичкової. Коло заложеня сего товариства найбільше заходив ся пос. д-р Окуневскій, одинокій правник в тім дїлї. Коли заснованє товариства прийшло до цїли, селяне вибрали з сїльскої курії д-ра Окуневского до дирекції, а о. Зенона Шухевича з Тишковець на заступника дирекції. Вже той самий вибір не припав до вподоби панам Полякам, то-ж д-р Окуневскій, щоби не вводити розладу в товариство зараз в починї єго истнованя, зрік ся всяких директорских почестей, переперши на ті становища самих панів, і застеріг собі синдикат, але зовсїм безкористно. Однак і тим не вдоволились панове Поляки. Их болїло се, що синдик має вплив при удїлювавю позичок, отже постановили позбутись в якій-небудь спосіб д-ра Окуневского.   І що-ж? Нагода лучилась. Д-р Окуневскій виїхав з Городенки до Львова на засїданя сойму, і сим покористувались панове, щоби здїйстнити свої наміри. А щоби в тім дїлї не перебив им другій Русин, о. Шухевич, за-для того назначили день зборів на саме свято Богоявленія, в тім пересвідченю, що о. Шухевич, яко священик, занятий того дня в церкві, не буде міг прибути до Городенки. Та обчисленя завели. О. Шухевич відправивши богослуженє як слїд, зміг явитись на зборах в свою пору. Не треба й говорити, яке вражінє викликала поява особи о. Шухевича в сали. Директор каси поставив зараз питанє, щоби єму пояснити, хто чиїм заступником, бо стануло их двох, п. Пасакас і о. Шухевич. Над сим питанєм розвинула ся простора дебата, в котрій головно визначив ся п. Найбурґ, аптикар і аґент краківского товариства обезпечень, доказуючи, що о. Шухевич вибраний з по-за ради повітової єсть єго, Найбурґа, заступником, а п. Пасакас заступником д-ра Окуневского. Всї ті докази мали на цїли усунути о. Шухевича від зборів. Доперва треба було справедливих слів і помочи п. Теодоровича, Вірменина, щоби бодай tacite рішити, що о. Шухевич єсть правним заступником д-ра Окуневского.   По тім рішеню поручено о. Шухевичеви і п. Теодоровичеви пересконтрувати касу. Се був новий підступ, бо коли сконтруюча комісія переглядала касу в другій комнатї, панове директори ухвалили серед того відібрати Окуневскому синдикат, мотивуючи ухвалу тим, що 1) д-р Окуневскій належить до видїлу і має право сконтра, а 2) за часто виїздить з Городенки. Зараз таки післали за другим синдиком п. Бялковским, і той не питаючись чого від него хотять, дякує за довіріє. Знов почалась широка дискусія на тему, яку ремунерацію визначити новому сендикови, і по довгих бесїдах стало на тім, що сей рік він буде сповняти свій уряд дармо, лиш одержить кошти, котрі єму признає суд — в надїї, що на 500 позичок в однім роцї, буде що-найменше 200 позовів. Тут п. Найбурґ хотїв упечи і для себе печеню; домагав ся, щоби кождий обезпечував ся у него ex offo, та скоро замовк, коли о. Шухевич зробив єму один немилий заміт.   Так отже виявились не дуже щирі відносини, а их результат: відібрати Окуневскому синдикат, ухвалити річну ремунерацію Бялковскому а Найбурґови дати привілей на хлопскі хати.   Як все те назвати — кождий осудить. А між тим оно не завадить кричати нашим братям, що, мовляв, Русини ucisk-ають Поляків!..   Дѣло 