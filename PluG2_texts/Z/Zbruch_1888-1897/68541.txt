◦ ◦ ◦ ◦ ◦ ◦ ◦ ◦ ◦ ◦

Надзираюча рада "Днїстра" вибрала на своїм засїданю дня 15 н. ст. липня завідуючим директором д-ра Антона Горбачевского, а заступником директора п. Іосифа Ярембецкого 13 голосами на 18 присутних членів ради. Відтак обговорювано на засїданю дїло орґанізації товариства, т. є. центрального бюра і аґентур в краю. Роботи підготовляючі потревають три тижднї, так, що єсть надїя скорше нїж перед 1-им жовтня с. р. почати дїло асекураційне. А позаяк товариство тепер переводить орґанізацію, тож взиває всїх рефлєктуючих на аґенції, щоби як найскорше зголосились до дирекції [на тепер ул. Сикстуска н-р 88.].
Для принятя цїсаря подїлила ся вчера львівска рада міска на 5 комітетів: декораційний, хороводовий, порядковий, кантатовий і кватерунковий, до котрих вписують ся радні на охотника. Уконституованє комітетів наступить ві второк.
Фальшиві гроші. У Відни увязнено М. Курца, купця з Блажової в Галичинї, в хвили коли в однім склепі віденьскім хотїв платити фальшивою пятьдесяткою. Курц доказує, що банкноту дістав в Галичинї при якійсь виплатї. Аж до розясненя справи задержано Курца в арештї.
Семинарія учительска в Самборі буде отворена дня 1 н. ст. вересня. З початку буде отворена лише 1-ша кляса з директором і одним учителем старшим. За школу вправ служити буде тимчасом одна з мужеских шкіл народних в Самборі. Семинарія буде уміщена в давнім будинку ґімназіяльнім, котрий громада міста Самбора відступила на сю цїль на 6 лїт.
Обікража церкви. В ночи з 13 на 14 н. ст. липня вломили ся якісь злодїї до церкви в Стопчатові, виломивши двоє дверей від закристії. Злодїї порозбивали скринї і украли з каси братскої 49 зр. 26 кр. і якусь суму з скарбонки для убогих, прибитої при дверех. Скарбонки сестриць, де було 100 зр., не видїли бо була схована в престолї. Також добували ся до громадскої каси позичкової стоячої в вежи під хором. Однако не могли виважити сильних дверей, а було в тій касї до 700 зр. З річей не бракує нїчого лише все порозмітуване. Тої самої ночи обікрали і латиньскій костел в Яблонові, але що се убога парохія то й злодїї забрали там лише 4 зр. 60 кр. Підозрінє паде на мадярів, що того дня волочили ся по селї.
Нові зелїзницї в Галичинї. Wiener Ztg. оголошує закон о будові зелїзницї Станиславів-Вороненка. — Друга нова зелїзниця має побудуватись коштом приятельства з Ярослава до Розвадова. Шлях сей пійде на Нисько і Рудник.
Двоженьство. Перед недавним часом доносили ми, що Людвик Кшечковскій, 38-лїтний підприємець дому комісового у Львові, будучи від року 1878 жонатим з Лонгиною Квятковскою, оженив ся дня 14 н. ст. мая с. р. другій раз з Ядвигою Сетмаєрівною, перед котрою замовчав о першім подружю. Перше вінчанє відбуло ся в катедрі львівскій а друге у Бернардинів. З першою жінкою о 4 роки від него старшою жив ледве кілька лїт, пізнїйше сходили ся від часу до часу. Приймила она посаду у ґр. Пининьскої в Грималові. Три дни по другім вінчаню в наслїдок безименного доноса арештовано Кшечковского, а вчера відбула ся розправа під проводом совітника Гайдерера. Кшечковскій, мимо зізнань свідків, доказував, що він був пересвідчений о смерти своєї першої жінки. Свідок Винницкій, офіціял рахунковий зізнав, що перша жінка простила Кшечковскому і що бажала єму навіть, аби в другім подружю був щастливійшій. Оборонець д-р Ґрек, доказував, що перше подружє було неважне, бо Кшечковскій стояв в 1878 роцї під курателею. Трибунал не прихилив ся однако до внесеня оборонця і засудив Кшечковского на 1 рік тяжкої вязницї заостреної одноразовим постом в тиждни.
Дрібні вісти. Цїсар дарував громадї Датківцї, в повітї брідскім, 100 зр. на внутрішнє устроєнє церкви. — Архикнязь Леопольд Сальватор відвідав оногди пополудни стацію кліматичну в Бруховичах під Львовом. З архикнязем прибули до Брухович також архикнягиня Блянка і архикняжна Марія Беатріче. — Намістництво позволило Леопольдови Ротлєндерови, бувшому цукорникови змінити своє назвище на Ролянд. 