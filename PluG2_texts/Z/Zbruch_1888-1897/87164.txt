◦ ◦ ◦ ◦ ◦ ◦ ◦ ◦ ◦ ◦

З кругів адвокатских. Д-р Кость Левицкій, адвокат у Львові, именований субститутом помершого недавно адвоката д-ра Якова Ліля.   Новий уряд почтовий. З днем 1 н. ст. марта 1894 війде в житє уряд почтовий в Вишневі, повіта рогатиньского з звичайним обсягом дїланя. Для відріжненя від двох прочих в Галичинї урядів почтових тої самої назви, а имено Вишнева над Вислоком і Вишнева коло Добчиць отримав новий уряд почтовий назву "Вишнїв коло Букачовець". — Округ доручень того уряду становити будуть громада Вишнїв і обшари двірскі: Вишнїв-"Вандолина" і Луковець ad Вишнїв.   Про значну крадїж доносить Gazeta Kołomyjska. Сими днями помер в Коломиї скоропостижно на удар серцевий бувшій посесор, безженний Антін Кронгольц. В четвер рано донесено тамошній жандармерії, що Антона Кронгольца найдено неживого на обійстю єго мешканя. На донесенє жандармерії вислав коломийскій суд нотаря, щоби описав і опечатав маєток по небіжчику. Нотар і свідки дуже здивували ся, коли не найшли нїякого маєтку, тим більше, що Кронгольц уходив за маючого чоловіка і в полишенім завіщаню установив спадкоємцем свого сестрінця, капітана артилєрії, а крім того один лєґат для дволїтної дитини своєї служницї на 10.000 зр., а 800 зр. на костел в Коломиї. З того зараз пізнали, що небіжчика обкрадено. Підозрінє було тим сильнїйше, що сусїди замітили брак деяких річей дома, як зеркала і стола. Жандармерія разом з прикликаною поліцією почала робити ревізію в домі господинї і служницї помершого, міщанки Анни Пискозуб, де найдено векслї доохрестних дїдичів. Дальші гляданя на подї, в пивници і в стодолї були увінчані успіхом, бо найдено вартістних паперів і векслїв на суму 37.000 зр. і богато дорогоцїнностей, а навіть хибуюче зеркало і стіл. Супротив того арештовано довголїтну служницю і господиню Анну Пискозуб і єї сина.   Хрущі в лютім. З Порохника доносять, що в тамошній охрестности появили ся хрущі маєві. Одного з них, котрий цїлком свобідно лїтав, зловили дїти і переховують єго, живлячи листками цвітів комнатних.   Лїтні бурі в зимі. Про подібні явища атмосферичні як з західної Галичини, доносять також з різних околиць Конґресівки. В околици Кальварії замічено дня 12 н. ст. лютого між 2—4 годиною з полудня громи і блискавицї. Полуднева сторона неба була цїлком погідна, північна же була заслонена хмарами, серед котрих показували ся блискавицї. О громах доносять також з Ляндварова ґубернії виленьскої. — З Нового Двора доносять, що там дня 12 н. ст. лютого чути було громи, в селї Грохалї ударив грі в хату кольоніста, в котрій була мати з четверома дїтьми. Хата згоріла. Шіснацятьлїтну дївчину добуто з огню з сильно попареним лицем.   "Руска Бесїда" в Станиславові старає ся всїми способами і різними дорогами розбудити товариско-суспільне й патріотично-народне житє межи Русинами Станиславівщини і розвіяти тую сонливість і дрімучість, яка від часу до часу огортає руску интеліґенцію сеї сторони. І так в слїдуючій піст задумує она урядити серію відчитів, сходини товарискі, торжественні вечерницї в честь Шевченка. Тепер же в мясницї хоче зєдинити Русинів місцевих і замісцевих сим загальним средством, котрим суть вечерки з танцями. З того огляду устроїла "Бесїда" в минувшу суботу в комнатах товариства "Аматорів співу" малі вечерницї з танцями з недостатку місця тілько для членів. На сі вечерницї приспіли як родини так і поодинокі члени, щоби спільно мов у одній родинї забавитись та поговорити. І дїйстно бавлено ся танцями й розмовами невимушено й весело, наче-б в родиннім кружку, до пізна в глубоку ніч. З огляду-ж на замісцевих Русинів устроїла була "Бесїда" великій вечер з танцями 5 н. ст. лютого. Знаменита удача того вечера, загальна похвала, яка дісталась комітетови за старанність і дбалість в устроєню, відтак наляганє загалу побудило Бесїду до устроєня другого такого вечера з танцями на 1 н. ст. марта. О скілько по загальнім интересованю і вельми прихильнім відношеню місцевих і замісцевих Русинів можна судити, то сей другій вечер ще більше гостей збере разом, як попередній, а се буде найлучшою нагородою для "Бесїди" за єї ревні заходи. Бо комітет вибраний і тепер докладає всїх заходів, щоби, о скілько від него зависить, вечер випав світло, величаво і к загальному вдоволеню. Отже видїл Бесїди станиславівскої все робить, що може, щоби своє завданє сповнити. I тілько так дальше, а у дасть ся Бесїдї внести живий рух в народне житє Станиславівцїв і побудити их і дальше до неодного важного дїла народного. За те кождий Русин, котрому поступ руского житя лежить на серци, котрим не овладїв еґоїзм, самолюбство або сервілізм, повинен горнутись до Бесїди і спомагати в єї змаганях, бо громадно, разом під одною хоругвою руско-національною скорше дійдемо до цїли, як поодиноко і без осередка, подаючого провід. — Один з многих.   Дрібні вісти. Намістник ґр. Бадені виїхав вчера пополудни поїздом курієрским до Відня. — В Тернополи помер нагле на удар серцевий Феликс Кірхнер, секретар тамошного староства в 53-ім роцї житя. Смерть заскочила єго в судї, куди прийшов в справі урядовій. — Дня 27 н. ст. лютого відбуде ся в Бутинах вінчанє окінченого богослова п. Юліяна Гумецкого з панною Катериною Шелеметківною, дочкою місцевого пароха о. Михайла Шелеметка.   Дѣло 