Шкільництво народне в Галичинї.

Краєва рада шкільна предложила соймови справозданє зі стану шкіл народних і семинарій учительских за роки шкільні 1891/2 і 1892/3. Справозданє се констатує, що положенє нашого шкільництва невідрадне, а то з причини недостачі учителїв. Вправдї підносить справозданє, що число дїтей, ходячих до школи, збільшило ся з 514.475 в 1890/1 роцї шкільнім на 563.509 в роцї 1892/3, отже о 49.064, але з другого боку єсть все ще 380.000 дїтей в краю, котрі не побирають нїякої науки, або з причини недостачі шкіл, або учителїв.   За послїдні два роки отворено 94 нових шкіл, але рівночасно число шкіл зорґанізованих, а нечинних за-для недостачі учителїв піднесло ся з 225 на 321, т. є. що в часї заснованя нових 94 шкіл, стратило 96 давних шкіл своїх учителїв. Збільшенє фреквенції учеників припадає головно на міста, місточка і більші села, котрі мали від давна школу і там мусїла краєва рада шкільна потворити богато нових кляс. Однако і тут, як констатує справозданє, не иде дїло до лїпшого. І так, коли в 1890/1 роцї бракувало учителїв для 480 кляс, то в роцї 1892/3 не мало вже 542 кляс учителїв. Се значить, що около 50.000 дїтей, для котрих школа зорґанізована і має запевнені фонди, не було принятих до школи, бо не було кому их учити. До того приходять ще инші некористні обставини. Учителї перетяжені роботою (учать по 30 годин тижднево), за-для недостачі місця в школї не може бути добре подавана наука і треба заводити т. зв. науку подїльну, т. є. що одна часть дїтей учить ся рано, друга пополудни, а наслїдки з того такі, що не можна використати цїлого пляну наукового і наука не приносять хісна. Тим і пояснює ся сумне а часте зявище, що молодїж, котра ходила до школи, не уміє навіть читати і писати. Що-до числа учителїв і учительок, то було их в 1890/1 роцї 5413, в слїдуючім роцї 5668, а в 1892/3 роцї дійшло се число до 5875. Однак з тих було без кваліфікації в 1890/1 роцї 653, і в 1892/3 роцї 863. Кляс нечинних було в 1890/1 роцї 480, а в роцї 1892/3 вже 542. Учителїв без испиту зрілости взагалї було в 1890/1 роцї 1133, а в 1892/3 роцї 1405. Ті некористні обставини можуть поправити ся, після гадки краєвої ради шкільної хиба за 5 лїт і то під услівєм, єсли всї ученики семинарій учительских покінчать науки.   В роцї 1893/4 мали обставини погіршитись і краєвій радї шкільній вже доси відомо, що число кляс і шкіл нечинних дуже значно збільшило ся.   Дѣло 