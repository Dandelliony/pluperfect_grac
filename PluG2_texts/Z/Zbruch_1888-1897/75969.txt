Наїзд большевиків на Україну.

Мордованє українських дїячів. — Чернь іде з большевиками. — Орґанїзованє оборони краю. — Командант українських війск проти большевиків.
Власна допись "Дїла".
НАД КОРДОНОМ, 26. січня 1918.
З найновійших, які маю під руками, київських ґазет ("Кіевская Мысль" з 19. і з 22. н. ст. сїчня і "Послѣднія Новости" з 17. н. ст. сїчня) виходить, що в боротьбі з Українською Центральною Радою большевики поступають наперед. Заняли Катеринослав, Полтаву, Вапнярку, Миколаїв, Бендери, Глухів, Константиноград і и. Кромі того в Кременчузї, Градиноцї, Житомірі і и. приготовляють большевики свій виступ, уладжуючи демонстрації та аґітуючи шалено проти Української Центральної Ради, як проти буржуазної і протиреволюційної власти.
Маю вражінє, що большевикам ходить о три справи: Передовсїм не хотять випустити з рук такого богатого краю, як Україна і в тій цїли хотять поневолити Україну, заки ще збереть ся конституянта і заки українські делєґати вспіють заключити окремий мир з осередними державами.
Большевики поступають просто по звірськи. Занявши якийсь український город, арештують і розстрілюють українських передових людий і орґанїзаторів, граблять майно, палять і т. п.
Ґенеральний Секретаріят постановив, щоби роздїлити ґрунти поміщиків, але заборонив самовільно захоплювати те, що дасть ся. Тепер большевики всї фільварки розграблюють і палять, так само фабрики цукру і т. и., а се подобаєть ся всякій чернї, що рада би грабіжю і підпалом наживити ся, тому та чернь іде до большевиків і з ними тероризує спокійне населенє, розбиваючи, рабуючи і таким чином воюючи проти "буржуазної" Центральної Ради.
Большевики рішили ся наступати на Київ. Київ приготовляєть ся до оборони. В самім Києві розоружили Українцї червону ґвардію, яка заняла була арсенал і фабрики оружя і мунїції.
Дня 19. с. м. відбуло ся було в Київі велике передвиборче віче, яке перемінило ся у велику демонстрацію за оголошенєм самостійности України.
Тої самої днини було й засїданє Малої Ради. На засїданє явило ся богато публики. Предсїдатель віча (офіцир), а також самостійник Степаненко, в горячих словах завзивали оголосити самостійність, "щоби нарід знав за що бороти ся. Коли ми будемо знати, що бємо ся за самостійну републику, то за неї всї ляжем кістьми і ворог перейде лиш через наші трупи!"
На се Порш у довшій промові заявив, що Україна фактично независима, але поки наша держава ще остаточно не зорґанїзувалась як слїд і доки ми ведемо бої ще не час на проголошенє. Все то може стати ся не вічевою ухвалою, але тільки дорогою орґанїзованости на основі законопроєкту.
Рішено передовсїм орґанїзувати оборону краю.
Комендант української сердюківської дивізії полковник Капкан іменований комендантом українських війск, які оперують проти большевиків. 