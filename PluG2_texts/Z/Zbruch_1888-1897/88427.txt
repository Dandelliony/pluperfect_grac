◦ ◦ ◦ ◦ ◦ ◦ ◦ ◦ ◦ ◦

Зі Стрия пишуть нам: Від давна були в Стрию по улицях скринки почтові з написями в язиках рускім, польскім і нїмецкім. Однак в послїдних часах, коли житє руске в Стрию почало сильнїйше будитись, почали ся з другої сторони і репресалії, щоби слїди рускости на кождім кроцї нищити і затирати, і здаєсь в наслїдок того знято скринки старі і дано нові лише з польскими і нїмецкики написями. Однак тріюмф був не довгій бо в ночи з 5 на 6 с. м. замазав хтось всї польско-нїмецкі написи а тепер висять скринки зовсїм без написей, а лише з чорними плямами...   У оо. Василіян у Львові на Жовківскім в храмі св. Онуфрія відбудуть ся реколєкції духовні яко приготовленє до сповіди пасхальної — передовсїм для челяди руского обряду. Перша наука відбуде ся в суботу вечером о годинї 7. дня 2 (14) цвітня, потім в недїлю три науки о годинах 8, 10½ і 5 по вечірни, в понедїлок і второк по дві науки денно, рано і вечер о годинї 7.   Похорон родини Дашкевичів відбув ся в Чернівцях в четвер дня 5 н. ст. цвітня о 10-ій годинї рано. Коло трупарнї зібрало ся множество людей, щоби оглянути мощі. На широкім катафальку, окруженім світлом, спочивали побіч себе три чорні домовини. З одної сторони стояла домовина Дашкевича з другої єго жінки, а в серединї домовина дитини. На похорон прибули громадно під проводом сов. Винницкого представителї народних руских товариств з послами д-ром Стоцким і Пигуляком. Зі сторони товаришів небіжчика по званю були редактори: Вальштайн, д-р Hyсбавм і Колаковскій. Цїлу родину похоронено в однім великім гробі на кладовищи православнім. Над гробом промовив по руски о. Прокопович і посол Пигуляк, а по польски в имени місцевої праси редактор Колаковскій. — Ся страшна драма родинна єсть все ще предметом розмови в Чернівцях, а з близших розслїдів показує ся, що Дашкевичева, не лише згодила ся на предложенє мужа, але й помагала єму о стілько, що кілька днїв перед тим старала ся між знакомими позичити револьвер. Також неправдиве припущенє немов би Дашкевич убив жінку в снї, бо годину перед катастрофою т. є. ві второк рано бачили єї сусїди на подвірю.   Кс. Хотковскому, послови до ради державної лучила ся сими днями прикра пригода. Як ми вже доносили, був кс. Хотковскій недавно в Римі і мав авдієнцію у папи. З Риму поїхав кс. Хотковскій до Неаполя і був на Везуві. Тут упав так нещасливо на ляву, що вивихнув ногу. Недужого відвезено в спальнім ваґоні до Кракова, однако здоровлю кс. Хотковского не грозить нїяка небезпечність.   Нове жерело нафти. В Щавници отворило ся ві второк на березї річки Крайцарка жерело нафти, котру місцеві селяне черпають і палять в лямпах. Дальші розслїди знатоків відбудуть ся сего тиждня. Жерело стереже день і ніч двох людей, щоби перешкодити якому нещастю на случай неосторожности.   Огонь вибух минувшої ночи перед годиною 1-ою в пекарни Іосифа Шірмера при ул. Торосевича у Львові. Згорів дах на будинку вартости 2000 зр. Огонь повстав з причини неосторожности. — Дня 28 н. ст. марта повстав огонь в Журавици коло Перемишля і знищив три загороди селяньскі. Шкода виносить 1500 зр.   Зміна власности. Маєтність Бортків, в золочівскім повітї, купили Юл. Ґіжовскій і Мавр. Мохнацкій від Шарльоти Китай. — Маєтности Загробелю і Янівку купив від кн. Радзивила Тадей Чарковскій Голієвскій за 300.000 зр.   Нові карабіни для жандармерії. Карабіни жандармерії системи Фрівірта з 1882 р., котрими жандармерія була доси заосмотрена, будуть заступлені карабінами системи Манліхера. Жандармерія в Галичинї і Мораві одержала вже нове оружє.   З Відня пишуть нам: Часто лучає ся, що наші люде удають ся до лїкарів віденьских, Кнайпа і т. ин., а при тім віддають ся всяким шарлятанам в руки. Д-р Олійник, елєв клініки проф. Найсера у Відни має в своїй опіцї двох недужих з Галичини, котрі вертають від Кнайпа з вЕликим погіршенєм і аж консультація з дібраними д-р Олїйником спеціялістами, виказала властиву недугу.   Дрібні вісти. Маршалок краєвий кн. Евст. Сангушко виїхав в суботу зі Львова до Гумниск. — При льосованю посагів з фундації Семяновских, призначених для дївчат, дочок міщан всїх міст і місточок Галичини з виїмкою Львова і Кракова, витягнули льоси: Апол. Брилковска з Бариша новіта бучацкого, Магд. Шкрабко з того-ж повіта і Юл. Пельчар з Корчини повіта коросненьского. Ті віна виносили в сїм роцї по 251 зр. — У Львові упокоїв ся в 39-ім роцї житя Адольф Теренкочи, член дирекції товариства задаткового в Рудках а брат директора такого-ж товариства у Львові. — В четвер в полудне приймав цїсар на авдієнції крилошанина греко-кат. капітули львівскої о. Андр. Білецкого. — У Львові помер совітник двора, пенсіонований совітник суду краєвого, Винкентій Левицкій, в 63-ім роцї житя.   Дѣло 