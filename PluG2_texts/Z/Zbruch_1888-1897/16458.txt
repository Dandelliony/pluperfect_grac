Вилїзло шило з мішка. 

Вже то давно знана исторія, що Поляки братаються з Мадярами, Турками і тим подібними народами, хотяй попри се і величаються перворядними Славянами як що-до патріотизму так і любови старої "Слави", але коли прийде заявити ті виголошені пусті слова дїлом, тогдї можна бути певним, що Поляка нїгде не доглянеш. Не дотичить се лише старої генерації наших галицких Поляків, те саме доглянути можна і у молодших. Такі гадки найшли вчера на зборах академиків, що завязати мали "Товариство славяньске им. Миклосича." В відозві комитету сего Товариства скликувались на збори ті академики, що чують потребу такого товариства і хотять приступити до него. В ІІІ. сали университету яви лось над 100 академиків і всї радувались, що преці найшлось на кількасот академиків Поляків, бодай з пятьдесять здорово мислячих. З професорів явились: ректор д-р Пентак і д-р Калина, протектор бувшого "Кружка славяньского." З полиції прийшов комисар Котовскій. Збори отворив промовою академик Сербин Радован Кошутич, по польски і руски, і зазначивши коротким начерком національнйі змаганя в Европі від часу революції францускої, закінчив цитатом з Шевченка "щоб усї Славяне..." та зазивом до Поляків, щоб покинули стереотипний а пустий оклик "kochajmy się" а замість того, най приняли-би "poznajmy się", бо лиш там можна щиро любитися, де добре взаїмно пізнаються. Зібрані з одушевленєм приняли сю промову і одноголосно вибрали Р. Кошутича головою сих зборів а Русина Охримовича секретарем. Мали слїдувати відчитанє і дискусія над провизоричними статутами Товариства. Втім забирає голос ректор д-р Пентак і радить, щоби перше розпочати генеральну дискусію, чи таке товариство єсть конче потрїбним. Сі слова подїлали мов ток електричний. Почали говорити академики Поляки і кождий зазначував, що лїпше полишитись в давнім "Кружку славяньскім" під материньскою опікою "Czyteln-ї", чим віддїлятись і заявляти якісь сепаратистичні змаганя. Не помогли заявленя Русинів, що тут ходить лише о се, щоби спільно Русини і Поляки могли віддаватись науковим студіям, а се неможливе після розпорядженя полиції в давнім "Кружку" при читальни. Почавсь гамір і крик з сторони молодих шовинистів, так що голова зборів Кошутич мусїв замкнути збори і завізвати лише тих, щоби вписалися участниками зборів, що хотять приступити до нового товариства. Вписалося сорок членів, в третій части Русини і тепер почались обради над поодинокими параграфами статутів. В своїй загорїлости відзивались деякі впрост до комисаря, щоби розвязав збори, а один академик Б. заявив навіть, що не треба товариства, де студіовали би поезію і байки (sic!) славяньскі, бо радше треба заниматись біологією, соціологією, Морґаном, Енґельсом і т. п. Коли опорожнилась саля від непрошених гостей, наради відбувались спокійно і ухвалено статути. Можна було добачити також якусь неохоту до нового товариства і з сторони ректорату университетского. 