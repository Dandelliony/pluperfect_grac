З судової салї.

В краєвім судї карнім у Львові вела ся через три днї, 10, 11 і 12 вересня, розправа карна против Гринька Шийки, бурмістра Мостів великих, о спроневірство обліґацій і фондів громадских. Розправі проводив сов. Кунцек, вотантами були сов. Фінкель і Франк, обжалованє вносив Гельденбурґ a д-р Горовіц боронив обжалованого.
Акт обжалованя подає, що по переведеню люстрації громадского майна делєґатом жовківскої ради повітової від 30 серпня до 3 вересня 1890 р. — викрито недобір в громадскій касї на суму по-над 800 зр. На ті гроші складали ся всякі доходи громадскі, престації дорогові і кошти тарифові. Крім того не було в касї обліґації на 100 зр., котру зложив був арендатор консумційного податку яко кавцію до громадскої каси.
Обжалований Гринько Шийка толкував ся великим неладом в рахунках і книгах, ведених писарем громадским Клявсеком. Не всї видатки записані, не всї доходи, зібрані иншими функціонарями громадскими, віддано обжалованому, длятого то він мусїв затягати позички, щоби покрити, за-для недобору в касї, видатки на потреби громадскі, котрих не можна було відкладати. Рівно-ж заявив обжалований, що не єсть в можности дати тепер точні поясненя що-до позицій в рубрицї доходів і розходів.
Таку оборону обжалованого використав д-р Горовіц, а виказавши, що в кільканацяти книгах громадских, ведених громадским писарем Клявсеком, справдї великій нелад, зажадав візвати двох знатоків і урядників краєвого видїлу, щоби пояснили спосіб веденя книг і мнимий дефіцит. При мотивованю свого внесеня виказав д-р Горовіц цїкавий факт, що після рахунку люстратора видїлу повітового сума 120 зр. єсть означена яко надвишка доходів, а тимчасом показало ся, що ся квота єсть недобором. — Трибунал не приняв сего внесеня д-ра Горовіца.
Переслухано двацять кілька свідків і відчитано зізнаня кількадесяти свідків, переслуханих в слїдстві. Д-р Горовіц старав ся доказати, що годї когось признати виновним злочиньства спроневірства лиш на основі так дуже попутаного матеріялу доказового, як в повисшій справі — і більшість судьїв присяжних набрала такого пересвідченя, бо 9 голосами заперечили вину обжалованого в чотирох питанях поставлених трибуналом — і Григорій Шийка поїхав собі з легким серцем до Мостів великих.
______
В недїлю відбувала ся розправа карна против Якова Мельника, братчика кс. Реформатів з Рави, о крадїж грошей з каси тих монахів. Хоч оборонець старав ся виказати, що Мельник брав своє, бо з фондів призначених до спільного удержаня, і хоч судьї присяжні потвердили 5 голосами питанє поставлене в тім напрямі (що-до блуду) — то все таки 9 голосами потвердили вину братчика в головнім питаню (що-до присвоєня собі 700 зр.) і Мельник за свою похибку відсидить півтора року вязницї. 