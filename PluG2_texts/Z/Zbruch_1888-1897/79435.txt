Проєкт закона перепав.

У Львові, дня 1 н. ст. мая 1803.
Проєкт закона о безпосередних виборах до сойму з курії селяньскої, внесений пос. Телишевским в соймі галицкім на дни 29 цвітня, перепав. Більшість польско-шляхотска відкинула єго a limine, т. є. не відославши навіть до комісії правничої, як сего домагав ся внескодавець.
В часї, коли пос. Телишевскій мотивував внесенє своє, більша частина послів польских забавлялась в буфетї або курила папіроски в кульоарах. Аж до голосованя злетїлись посли немов чорна галич на трупа і — розуміє ся — прикипіли так сильно до своїх грошем і трудом тяжко здобутих крісел курульских, що за внесенєм піднялось ледви 29 послів, именно клюб рускій з митрополитом, селяне-Мазури, частина демократичної лївицї, кн. Юрій Чарторийскій і з послів руских, не належачих до клюбу руского, лиш один посол Барабаш. Не голосували за внесенєм станьчики краківскі, центр сойму, зложений зі шляхти подільскої і єї вірних асеклїв; не голосували [кромі п. Барабаша] і посли з клюбу "русских".
Пос. Телишевскій ставив внесенє на безпосередні вибори з курії селяньскої вже третій раз в соймі галицкім, але більшість шляхотско-польска не хоче і чути про яку-небудь зміну дотеперішної ординації виборчої из згаданої курії. Дотеперішна ординація для них досить вигідна. Шляхтич-кандидат потребує жертвувати за мандат з курії селяньскої кілька тисячок, для біднїйшого найдуть ся навіть фонди в центральнім комітетї виборчім або датки сусїдів з виборчого округа, а при пресії всяких орґанів правительственних та автономічних і жидів вибір єго єсть запевнений. Купуєсь добра половина виборцїв, а се значить, що "poczciwy ludek" має довіріє до "єрархії суспільної". Таким світом дїє ся, що на 74 крісел посольских, що після статуту краєвого належались би виключно курії селяньскій, більша половина мандатів дістаєсь в руки шляхти.
Наколи-б змінено дотеперішну ординацію виборчу, т. є. наколи би селяне вибирали заступників своїх конституційних без правиборів, а безпосередно, купованє мандатів посольских в курії селяньскій сталось би вже неможливим. Зубожілі шляхтичі всхідної Галичини не були би в силї купувати собі курульскі крісла, і тогдї виявилось би, чи селянин галицкій, як рускій так і польскій, з доброї волї віддає заступати себе більшій посїлости, котрої интереси економічні, політичні або й національні розходять ся діяметрально з интересами селянина, именно руского.
Пос. Телишевскій міг про-те надїятись, що єго внесенє не перейде. Але мимо всего повинен був сойм галицкій, а взглядно ся більшість польска, пійти в тій справі утертою вже куртоазійною стежкою і спромогтись бодай на ту щипту елєґанції, щоби внесенє се відослати, бодай для людского ока, до комісії правничої, де би єго — як се звичайно буває в таких случаях — погребано. Відкиненє-ж внесеня а limine свідчить о спорій дозї бути і брутальности. Так брутально не поступила більшість парляменту віденьского в такій самій справі. Безпосередні вибори з курії селяньскої суть вправдї новостію в Австрії, але они не новость в других культурних конституційних державах Европи. Наколи тим державам не виходить з того нїяка шкода, то тим потрібнїйші безпосередні вибори з курії селяньскої в нашій Галичинї, де интереси селяньства так упослїджені і занедбані, що селянин — Русин і Мазур, без виїмки — покидають громадно державу конституційну і вандрують до Америки, ба навіть під кормигу абсолютизму. Селянин наш протестував завсїгди против накинених собі силою і підкуством заступників конституційних. Він не перестане і на дальше домагатись права свобідного розпоряджуваня мандатом посольским, котрим єго надїлила конституція. Драстичне відкиненє внесеня пос. Телишевского розбудить акцію селян на тім поли ще більше і більшість польска сойму галицкого стріне ся з новим внесенєм на зміну ординації напевно ще в грудни сего року. Надїятись, що селяньство наше піддержить послів руских в тім змаганю численними петиціями — і справедливість, не тепер, то в четвер, таки мусить бути вимірена.
Що така брутальність супротив внесеня пос. Телишевского була дуже не на місци і кроком неполітичним, о тім свідчить факт, що она показалась несмачною навіть деяким орґанам праси польскої. Dziennik Polski з дня 30 цвітня каже: "До такого результату не можемо поґратулювати соймови. Від відосланя внесеня до комісії аж до єго мериторичного полагодженя дорога так далека, що правиця, котра в часї голосованя упорно держала ся своїх крісел, могла була потрудитись і встати. Внесеню, поставленому именем цїлого сторонництва [селяньского, з трема клюбами], належались що найменше похорони першої кляси..."
Брутальність та дасть ся витолкувати лише тревогою перед тою евентуальностію, що на случай зміни ординації виборчої з курії селяньскої в соймі галицкім на 150 послів засїло би 75 дїйстних заступників селяньства... 