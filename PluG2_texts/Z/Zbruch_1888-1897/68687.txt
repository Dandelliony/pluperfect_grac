◦ ◦ ◦ ◦ ◦ ◦ ◦ ◦ ◦ ◦

Санкція ухвал соймових. Цїсар потвердив ухвали, котрими сойм позволив побирати оплати митові слїдуючим репрезентаціям повітовим: в Жовкви на дорозї повітовій Жовків-Крехів; в Чорткові на дорозї повітовій Ягольниця-Улашківцї; в Дрогобичи на дорозї повітовій Рихтичі-Добровляни; в Коломиї на дорозї повітовій Коломия-Обертин; в Лїську на дорозї повітовій Устріки-Лютовиска; видїлови повітовому в Дрогобичи на удержанє моста на ріцї Бистрици в Урожи і мостів в Підбужи. Крім того санкціонував цїсар ухвалу сойму, дозволяючу місту Ярославови побирати три роки мито копиткове.
Зміна власности. Львівскій адвокат д-р Юл. Дорнбах і п. Генр. Дорнбах купили маєтність Токи, положену в повітї збаражскім, від ґр. Тадея Дїдушицкого.
Нові ґрафи. Як Dziennik Polski довідує ся мають одержали титули ґрафів: Юлій Коритовскій, Більскій, Скшиньскій і Горайскій.
Шкорбут появив ся між залогою войсковою в Перемишли на Засяню. Причиною недуги єсть имовірно вогкість в бараках, збудованих в зимі на мокрім грунтї і з мокрого матеріялу.
Страшний град навістив дня 14 н. ст. червня село Дорогичівку, залїщицкого повіта. Всї засїви знищені і селянамі тамошним грозить крайна нужда. В сусїдних селах, як в Хмілевій, Лятачи і Садках, кинуло лише незначно градом, а шкоду наробила лише буря з дощем.
Огнї. Дня 12 н. ст. липня о 9½ години з раня повстав в селї Пісках, брідского повіта, грізний огонь. Огонь вибух в наслїдок неосторожности в хатї одного селянина, положеній зараз коло школи. B одній хвили обгорнула полумінь дах соломою критої школи і розширяла ся з такою силою, що учитель зі шкільними дїтьми ледви змогли утечи. Учитель стратив в огни все, навіть свідоцтва свої і цїнну бібліотеку. Жертвою пожежі упало 54 селяньских загород з усїми будинками. Шкода виносить 36.000 зр.
Нещастна пригода. В Оломуци застрілив оногди стоячій на вартї вояк Сіца, другого вояка Рітмана. Причиною сего нещастного случаю було те, що Рітман на триразове візванє не дав нїякої відповіди.
Дрібні вісти. Цїсар дарував громадї Хомяківка, в повітї коломийскім, 50 зр. на будову школи. — Дня 26 н. ст. липня відбуде ся в Стрию вінчанє п. Остапа Нижанківского, окінченого богослова і звістного композитора, з панною Галею Бачиньскою, дочкою д-ра Ил. Бачиньского краєвого адвоката. — Крилошанин Антон Петрушевич виїхав в понедїлок на купелї до Жегестова і поверне до Львова в половинї серпня. — У Львові помер д-р Антон Жминковскій, один зі найстарших адвокатів краєвих (від р. 1884), отець совітника суду окружного в Коломиї п. Жигм. Жминковского. — В Коломиї помер дня 14 н. ст. липня Самуїл Стефанович, бувшій властитель більшої посїлости в 104-тім роцї житя. 