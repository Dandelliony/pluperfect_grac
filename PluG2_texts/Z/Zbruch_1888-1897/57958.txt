◦ ◦ ◦ ◦ ◦ ◦ ◦ ◦ ◦ ◦

Власну сторожу нічну задумують удержувати львівскі купцї а то в уваги на часті крадежи, жертвою котрих стають склепи у Львові. Сторожа така буде богато коштувати однако она конечна, бо, як покязує ся, львівска поліція не може собі ради дати з злодїями.
В справі обиди австрійскої судової комісії жандармами угорскими на спірній території коло Морского Ока, заявило центральне правительство, що хоч факт той і підкопує повагу австрійского судівництва, то однако провинила ся тут найбільше сама комісія, котра без дозволу угорского правительства не повинна була вступати на спірну територію. На угорских жандармів не паде нїяка вина, бо они мали приказ від жупана спіжского комітату не допускати нїяких комісій до спірної території і придержуючись того приказу, загрозили комісії оружєм.
Звірского злочиньства допустив ся в Слободцї долїшній повіта бучацкого 25-лїтний селянин Іосиф Ревуцкій, наміряючій убити власних своїх родичів, старенького батька і матїр. Ревуцкій закрав ся в ночи на 22 н. ст. жовтня подом до хати, де родичі спали і своїм власним топором ударив в голову матїр а відтак батька. Лиш тій обставинї, що родичі були прикриті грубим покривалом, треба завдячити, що рана матери не єсть смертельною, вітцю-ж грозить смерть. Виновника увязнив вже слїдуючого дня жандарм з Монастириск Франц Пекар і коли відводив скритоубійника до суду в Монастирисках і переходив з ним через міст на ріцї Коропець, кинув ся Ревуцкій з моста в воду. Тут був би певно потонув, бо мав сковані руки а вода в тім місци глубока на 2 сяжнї, але жандарм з нараженєм власного житя скочив за ним в повній одежі і при помочи підофіцира 8 полку уланів з Монастириск витягнув єго з води.
В заведеню для божевільних в Кульпаркові лучила ся дня 17 н. ст. жовтня така пригода. Коли в полудне о годинї пів до першої випущено божевільних до огороду на прохід, кинув ся один з них, Иван Гуменюк, до ринви і в одній хвили з надзвичайною зручностію вилїз по нїй до висоти другого поверха і стянув тут на ґзимсї замурованого окна. Один з сторожів, Иван Барановскій, увидївши се, пустив ся тою самою дорогою за Гуменюком, а діставши ся майже рівночасно з них на ґзимс хопив одною рукою божевільного а другою горішного Ґзимсу вікна, та таким чином удало ся єму задержати Гуменюка і себе в рівновазї. Директор заведеня д-р Найсер і другі лїкарі, повідомлені о тім, приказали службі настеляти на земли сїнники і розтягнути ратункове простирало. Барановскій однако не хотїв скакати з такої висоти і зажадав, щоби єму подали линви а коли се зроблено і він их ухопив ся, обвязав Гуменюка одним поясом причіпленим до линви а себе другим, почім обох их витягнули коминами на під. В нагороду за такій смілий учинок достав Барановскій від директора Найсepa 10 зр. а від видїлу краєвого 35 зр. і декрет похвальний.
На покутних писарів звернула тепер поліція львівска свою увагу і повиловлювала вже богато тих пявок біднїйшого населеня. Одним з них єсть і увязнений вчера Тадей Рудиньскій, маючій численну клієнтелю між слугами і зарібниками.
Шістьох торговцїв дївчат арештувала львівска поліція в ночи з суботи на недїлю. Всї они зїхали ся були на свята жидівскі з заграницї до Львова не перечуваючи, що свята скінчать ся для них так неприятно. Всї увязнені належать до найнебезпечнїйших индивідуїм тої шайки і поліція вже давно их шукала та порозсилала за ними гончі листи. Між увязненими єсть також якійсь Ицик Шеферштайн, що власне тепер повернув з Америки, куди завіз кільканацять жертв.
Про страшне братоубійство пишуть нам з Добротвора: В ночи з дня 9 на 10 с. м. в селї Стриганка повіта каменецкого застрілив 23-лїтний Стефан Мисак свого старшого жонатого брата Олексу, коли той повертав від сусїда до дому. Відтак братоубійник занїс трупа до ріки, всїв з ним на човен і о пів милї дальше за селом, привязавши трупови до шиї зі 100 клґр. землї в плахтї, затопив у найглубшім місци Буга. В кілька днїв пізнїйше ц. к. жандармерія вислїдила і увязнила убійцю, котрий цїлком призняв ся до вини, я за причину убійства подав те, що сам хотїв оженитись і стати господарем.
Дрібні вісти. Віцепрезидент намістництва Лідль повернув з своєї візитаційної подорожи до Львова. 