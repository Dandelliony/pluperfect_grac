◦ ◦ ◦ ◦ ◦ ◦ ◦ ◦ ◦ ◦

Проф. Михайло Грушевскій буде держати прилюдні відчити з рускої исторії для членів Руского товариства педаґоґічного. Першій відчит відбуде ся ві вторник [27 с. м.], другій в пятницю [30 с. м.] в будинку рускої ґімназії в сали III. б. Всї дальші відчити будуть відбувати ся що пятницї о тім самім часї і в тім-же місци. На сі відчити запрошує всїх Вп. членів товариства педаґоґічного — Видїл.   Жовківскій староста п. Іосиф Ляникевич именований радником намістництва і переносить ся до Львова, де обійме при краєвій радї шкільній реферат справ адміністраційних і економічних.   Нагороди на львівскій краєвій виставі. Дирекція вистави вже зачала розсилати похвальні листи а почетні дипльоми і медалї (золоті, срібні і бронзові) будуть поза-львівским виставцям розсилані в грудни. Місцеві виставцї будуть візвані, щоби зголосили ся по медалї в грудни.   Між Львовом а Варшавою наступить небавом безпосередне зелїзниче полученє. В тій справі пишуть з Петербурга: Департамент зелїзниць дозволив завести безпосередну комунікацію між Варшавою а Львовом в той спосіб, що зелїзничій шлях надвисляньскій буде продовжений від Люблина до Белзця в Галичинї. В наслїдок того скоротила-б ся дорога зі Львова до Варшави на 7 до 8 годин поспішним поїздом, між тим як тепер треба їхати на Краків около 20 годин.   Фабрика цукру в Заболотові. Сими днями відбули ся в тій місцевости збори властителїв більшої посїлости в справі заснованя нової фабрики цукру. Збори були скликані на основі ухвали членів коломийского віддїлу господарчого товариства. Удїли на основний фонд дійшли вже до такої суми, що фабрика цукру може вже війти в житє.   Холєра лютить ся в чортківскім повітї в громадах: Звиняч, Ромашівка, Павшівка, Половцї, Базар, Сосолівка, Каблотівка і Ягольниця долїшна. В послїдних днях найсильнїйше проявила ся пошесть в Нових Стрілисках, бобрецкого повіта, де померло 23 осіб. В Залізцях, брідского повіта, померло 30 осіб, в Павшівцї, чортківского повіта, 20 осіб, в Скалаті 18 осіб, в Бураківцї, залїщицкого повіта, 17 осіб і в Роздолї коло Жидачева 13 осіб. — В львівскім повітї найбільше ширить ся холєра в Замарстинові під Львовом, де денно буває по пять до вісїм случаїв.   Еміґрація. Львівска поліція придержала вчера кількох селян, котрих якійсь аґент віз до Бразилії. Аґента також арештовано і поліція зарядила в тій справі енерґічне слїдство.   Огнї. В ночи з 18 на 19. н. ст. падолиста підложив хтось огонь під шпихлїр зелїзничого двірця в Добрусинї, жовківского повіта. Від шпихлїря займила ся стодола арендаря і два стіжки сїна. Жертвою огня був би упав і дворець та всї зелїзничі будинки, єсли би не поміч місцевого пароха о. Должицкого, начальника стації п. Бема і властителя Добрусина, що прислав сикавку до огню. Шкоду потерпів арендар Темпельсман, але він був обезпечений на високу суму. — В Яксманичах під Перемишлем погоріли дня 19 н. ст. падолиста три селяньскі загороди. Огонь спинили вояки 45-г о полку піхоти.   Дрібні вісти. В львівскій католицкій читальни виголосить в четвер о 7-ій годинї вечером о. Лука Бобрович виклад о Берестейскій унії. — В заведеню для невилїчимих им. Билиньского на Городецкім у Львові померли вчера від загару три служницї.   Дѣло 