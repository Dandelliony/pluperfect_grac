◦ ◦ ◦ ◦ ◦ ◦ ◦ ◦ ◦ ◦

П. Вол. Шухевич оповіщує: В справах нашої прогульки до Праги прошу в місяци серпни відноситись до мене до Янова коло Львова. Фотоґрафії замовлені вишле фотоґраф просто до кождого з участників за послїплатою 1.20 зр. з опакованєм. Замовленя приймаю дальше. — В. Шухевич.
Збори львівских робітників відбулись в недїлю в ратушевій сали при досить численній участи. На порядку дневнім була справа каси хорих. Бесїдники підносили жалоби на адміністрацію сего заведеня, котра у Львові коштує дорожше нїж де-инде, бо виносить одну третину всїх доходів. До скликаня зборів, дало ще й се причину, що недавно розписані вибори до заряду каси хорих назначено на будний день, коли робітники заняті і не можуть брати в них удїлу. В тім взглядї збори вислали депутацію до президента міста з просьбою, щоби речинець виборів переложено на день святочний, а президент Мохнацкій обіцяв поговорити з Ґубриновичем, головою институції каси хорих. В наслїдок того заявленя збори відложено на слїдуючу недїлю.
В справі жебрака помершого в арештї з голоду в селї Грабинї на Шлеску, обжалувала прокураторія начальника громади грабиньскої Шміда, коваля Цурду і єго слугу Гарасина о провину против безпечности житя. Жебрака арештував на приказ Цурди слуга єго Гарасин, котрий за-для недуги поліціянта громадского повнив сю службу. Арештованого замкнув він до громадского арешту, однакож о тім не повідомив начальника громади, лиш єго жінку, котра будучи при роботї, не дочула навіть, о що йде. Цурда і Гарасин забули зовсїм на жебрака, а той не міг кричати. Доперва по кількох днях знайшли єго в арештї неживого, а секція лїкарска виказала, що в жолудку єго була солома, котру нещастний гриз из голоду. Трибунал засудив Шміда на тиждень, Цурду на два, а Гарасина на чотири тижднї арешту.
Дрібні вісти. B Городенцї посвящено новий дім ради повітової. П. Шіфнер директор почт і телєґрафів повернув вчера з Кракова до Львова. — Цїсар дарував громадї Покрівцї, повіта жидачівского, 100 зр. на будову школи.
"Рускої Историчної Бібліотеки" під редакцією Олександра Барвіньского вийшов з друкарнї Іосифа Павловского в Тернополи том XIII-ий і містить в собі том VI-ий "Историчних моноґрафій Миколи Костомарова", а именно "Гетьманованє Ивана Виговского і Юрія Хмельницкого". Книжка обіймає 234 сторін друку і коштує 1 зр. 60 кр. Головний склад "Историчної Бібліотеки" містить ся: в книгарнях Сайфарта і Чайковского та Ставропигійского Института і у самого видавця у Львові при ул. св. Миколая ч. 13. II поверх. 