Напасть московских наймитів.

  Не без інтересу буде довідати ся нашим читателям, в який спосіб витає "Православная Буковина", сей плачений воріг буковиньскої Руси, нового краєвого шефа політичного. В своїй привітній вступній статі в ч. 13. з сего року відзиває ся "Православная Буковина" сьмішно-бундючним тоном оттак до ґрафа Ґоеса:   "Вотъ и нѣсколько указаній позваляємъ себѣ начеркнути г. президенту". А далї між иншими каже так:*) "Украінофіли буковиньскі, прислані на Буковину Поляками для аґітациї против св. православної церкви і для деморалїзациї народа руского. Рускі народовцї-украінофіли, то социялїсти, що вздержують розвій руского народу, аби мож єго лекше сполячити. Фонетична правопись впроваджена на те, щоби знищити сьвятощі народні: св. правосл. віру, єго мову і азбуку. Введенє фонетики єсть атентатом: на азбуку, а атентат на азбуку рівнає ся нападови на народність, напад на народність вбиває свободу, а знищенє свободи руйнує социяльний порядок з усїма з ним звязаними обовязками.(!!) Украінофільство єсть буковиньскому народови рускому чужою річию, оно не доведе нарід навіть до латинізації, хиба до відчуженя від православія і до невірства, котре відомстить ся на ініціяторах і покровителях фонетики. На Буковинї нема украінофільскої партиї, хиба лиш громадка висланих Поляками до Буковини із Галичини політичних аґітаторів в наведенім напрямі. (!!!)"   Оттак собі "Пр. Бук." Ледви, чи би хто вдав, в тих кількох реченях вилляти тілько баламуцтва, тілько каліцтва і карколомства розуму і тілько злоби!   Незнати, чи жалїти над розумом писателя такого дивацтва, чи дивуватись над єго безличностию і злобою, що важить ся такі неслихані нісенїтницї слати полїтичному шефови на "привіт"; чи знов спитати ся плоскоумного комітету "блаґотворітєльнаво" в Петербурзї, чи не міг би він тих "пособій", що дає на "Пр. Бук.", на якісь розумнїйші цїли посьвятити, як на таку безумну писанину?   Коли-ж народовцїв-украінофілів прислали Поляки на Буковину, хто-ж прислав сюда тих других "приятелїв православія" із Галичини як: Воляна, Калужняцкого, Яворского, Билинкевича, Шкургана, Браника, Харжевского, ба і редактора "Православної Буковини" Кобиляньского. А в чім-же лежить аґітация украінофілів проти св. правосл. віри? Може в поборюваню pумунїзаторскої і "русиноїдскої" роботи митрополита Мораря-Андриєвича, та домаганю ся окремої православної дієцезиї рускої, аби руский нарід збув ся волоских сьвящеників, що не в станї людям і "Отченашу" руского провести і нарід православної віри научати? В чім знову виявляєсь деморалїзация народу через украінофілів? Може у видаваню шкільних і популярних наукових книжок, апробованих мінїстерством австрийским і припоручених до ужитку шкільною радою буковиньскою, в котрій засїдає пять православних Волохів, приятелїв "Пр. Бук.", з бар. Мустацою на чолї?! Чи може лежить в тім більша моральність і підпора православія, нїчогісїнько для народу руского не робити, нї на поли шкільництва, анї на поли церковнім і економічнім, як то поступають собі наведені панове, що заложивши руки, спускають ся на благодать, яка має впасти для Руси зі сторони митрополити-гонителя Руси і бр. Мустаци? Где, коли, кого і яким чином сполячили украіноФІли на Буковинї? Змосковщеня рускої молодежи Буковина вже дожила на членах розвязаного недавно правительством товариства "Букавіна", але споляченого Русина-Буковинця не видїв ще нїхто. А яким чином нищить руска нова правопись фонетична сьвяту православну віру, мову і азбуку? У всяких народів управильняєсь від часу до часу правопись, але нїгде ще не змінила нова правопись віру того народу. Нїмцї змінюють і управильняють часто нїмецку правопись, а все-ж таки остались Нїмцї-протестанти протестантами, Нїмцї-католики католиками, а Нїмці-жиди жидами; Волохи-ж буковиньскі змінили свою правопись, відколи впровадили в письмо латиньску азбуку, вже другий раз, але то їх віри зовсїм не діткнуло. Ба, Волохи закинули навіть уживану вперед азбуку-кирилицю та ввели від яких 25 лїт латиницю в письмо в школї і церкві, та мимо того нїякої зміни в язицї і вірі якось нїхто ще не добачив у них. Так само не змінила нова правопись, а по части навіть і азбука нї язик нї православну віру у Сербів і Болгарів. Чому-ж мала би фонетична правопись саме у Русинів бути руїною віри і мови? Та яким правом закидує "Пр. Бук." фонетичній правописи знищенє історичної азбуки, коли она не впроваджує анї одної однїсінької нової букви в руске письмо, котрої би не було в церковних книжках? Нова правопись наша випустила із старої азбуки лиш три непотрібні в рускій мові букви, а то саме зробили навіть "взірцї православія", Москалї, ще в більшій мірі, бо они давно вже викинули із азбуки фтету, іжицю, зело, ксі, псі і т. д. Вже вибачайте, високоповажана "Православная Буковино", але такі виводи, які ви виснували із того, що Русини вилишили із азбуки ъ, ы, ѣ, єсть вже простим безумством і чистою злобою.   Щоби на Буковинї не було українофільскої партиї, як се твердить "Пр. Бук.", се може хиба лиш бр. Мустаца. митрополит Морар-Андриєвич або їм подібні голосити, та ще хиба "Пр. Бук." оповідати благотворительному комітетови в Петербурзї, аби не застановив присилку "пособій." У нас же на Буковинї знають всї люди, що тут істнує пять руских товариств, руска часопись "Буковина", "Народний Дім", куплений з складок руского народу, знає дальше кождий, що ті товариства занимають ся ревно просьвітою свого народу, видаючи потрібні шкільні і просьвітні книжки, що дбають они ревно о полїпшенє стану руского народу на поли полїтичнім, економічнім і церковнім, що і украінофільско-рускі посли беруть живу участь в дїлах соймових і т. д.   На що-ж може з другої сторони вказати "Пр. Бук."? Она каже, що Украінофіли-Русини социялїсти і нїгілїсти і вороги всего того, що на Руси істнує: св. правосл. віри, мови і азбуки, та що они не мають в краю прихильників між руским народом. Коли-ж так, то чому-ж не боронить панове: "Волянъ, Калужняцкій, Билинкевичъ, Шкурганъ, Браникъ, Яворскій, Кобыляньскій" і їм подібні загрожене Українофілами-Русинами православіє, мову і азбуку так, як ся належить, щоби не допустити до упадку? В чім же лежить праця сих панів для руского народу? В нїчім! Анї дїяльних товариств (кромі "Народної Ради" котра нїчогісїнько не робить!), анї видавництв для народу, анї признаки у соймі із їх двох послів, анї роботи хосенної між народом зі сторони русофільских сьвящеників! В чім виявляє ся отже їх праця, а в чім довіріє буковиньскої Руси до "працї" тих панів? Коли-ж нема партиї українофільско-рускої на Буковинї, де-ж инша, де Ваша партия? Де єї робота? Видавати за закордоньскі гроші ґазету у мові, котру на Буковинї розуміють лиш в Біло-Керницї, та ще другу ґазету нїбито для народу, котра заваблювала наших людий за кордон у Кавказ, те прецїнь не можна назвати працею для буковиньского народу руского, а тим менше можна вважати "героїчне" обкиданє митрополита Сембратовича яйцями обороною і піднесенєм св. православія на Буковинї! Иншої працї з Вас, Панове, Бог має. Або вкажіть на ню, де она?...   Буковина   