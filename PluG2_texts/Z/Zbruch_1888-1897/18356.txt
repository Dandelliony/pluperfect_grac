Депутація дяківска. 

Депутація дяківска зложена з дяків всїх трех катедр (львівскої, перемискої і станиславівскої) і других дяків, явилася в середу під проводом о. Василя Чернецкого з Сїльця белского в ц. к. намістництві. А що намістник гр. Баденій днем перед тим виїхав був до Відня, то депутація явилася у вице-президента намістництва п. Лидля. О. Чернецкій в рускій промові представив п. Лидлеви цілу справу: як справа дяківска перепала в соймі; як опісля пійшла до ради державної а з відтам до министерства; як министерство запитало о гадку львівске намістництво, а тоє знов віднеслося до всїх трех руских ординаріятів, жадаючи від них виясненя справи; як ординаріяти предложили вже свої еляборати і они спочивають в намістництві, — просив отже, щоби ц. к. намістництво, коли буде відсилати свій реферат до Відня, дало користну для справи дяківскої конкомитацію. Скінчивши свою промову, о. Чернецкій вручив п. вице-президентови меморіял, де докладно представлена справа дяківска і основно умотивоване домаганє звороту фондів дяківских, забраних на фонд шкільний при реорганизації шкіл по заведеню краєвої ради шкільної. Рівнож просив о. Чернецкій, щоби намістництво, відкинувши раз статути запомогового товариства дяківского, за-твердило нові статути, котрі будуть небавом єму предложені. П. Лидль, перепросивши депутацію, що не буде до неї говорити по руски, бо будучи довшій час у Відни, призабув руску мову, відповів, що і сам вгляне в справу, і предложить єї намістникови гр. Баденію, а потім дуже кречно розмовляв з депутатами і випитував їх о бит их і соціяльне та матеріяльне їх положенє. Сумну долю дяків поясняв ширше п. Игн. Полотнюк, катедральний дяк із Станиславова.  