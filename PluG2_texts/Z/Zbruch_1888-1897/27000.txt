Наука, штука і література. — Школа господарства лїсового у Львові.

Наука, штука і література. В Кієві вийшла цінна книжочка П. Житецкого: Очерк литературний исторії малорусскаго нарїчія в XVII і XVIII вв. Часть первая. Изданіе "Кіевской Старини". Кіев, 1889. Сторін 162 великої 8-ки. На кінци книжки доданий: Словар книжний малоруской рїчи по рукописи XVII віка — сторін 102. Ціна разом 2 рублї.
"Практична наука рускої правописи в народних школах" — се заголовок нової книжочки, що вийшла з друкарнї товариства имени Шевченка. Книжочку сю написав Григорій Врецьона, редактор "Шкільної Часописи" і учитель взірцевої школи з руским викладовим язиком в ц. к. мужескій семинарії учительскій у Львові. Містить она вступ п. заг. "Руска правопись і стилистика в школї" і 19 практичних лекцій. В кождій лекції єсть много науки о звуках, буквах, складах, словах і их роздїлї, стрічках, стихах або віршах; дальше о реченях, писарских знаках, о мові і єї частях та о твореню слів. Дальша часть містить 24 диктатів для ортографичних вправ, наук о нагих, розширених, стягнених і зложених реченях з відповідними вправами, задачами і виробами. Вкінци має короткі оповіданя і описи нагими і розширеними реченями — на основі уступів з шкільних читанок. Ся перша в своїм родї книжочка руска може служити учителеви і кождому, хто займає ся початковим научуванєм дїтей за вповнї відповідний і практичний підручник. Дістати можна у автора, в канцелярії тов. "Просвіти" і в книгарни Ставропигійского Института по 40 кр. без пересилки а по 45 кр. з почтовою пересилкою.
Дирекція краєвої школи господарства лїсового у Львові оповіщує: Отворенє нового року шкільного в галицкій краєвій школї господарства лїсового наступить в перших днях жовтня 1889. Условія принятя звичайних учеників суть такі: а) укінчений 17-тий рік житя, б) що найменше однорічна практика лїсова, в) зложенє вступного испиту, устного і письменного з наук відповідаючих що найменше укінченій низшій школї реальній. Хто покінчив з добрим успіхом висшу школу реальну або гимназіяльну і має свідоцтво зрїлости, може бути увільнений від вступного испиту. Хто не має квалификації, відповідаючої повисшим условіям, або хоче слухати лиш деяких предметів викладу, принятий може бути за надзвичайного ученика. На виклади можуть також ходити зрїльші особи яко гостї. Кождий ученик платить вписового 2 зр., а кромі того оплату шкільну, котра виносить на один піврік від звичайного ученика 4 зр., а від надзвичайного ученика тілько разів по 50 кр., на кілька годин тижднево записався, при чім дві години рисунків числяться за одну годину викладу. Гостї не складають нїякої оплати. За испит вступний платиться таксу 2 зр., котра єсть заразом і вписовим ученика, принятого до школи на основі добрих успіхів испиту. А що стипендії надаються по зложенім испитї з першого півроку, тому кождий ученик ново принятий мусить запевнити собі удержанє що найменше на пів року. Вписи учеників зачнуться на основі писемного поданя від жовтня, испити вступні 7 н. ст. жовтня, а отворенє курсу наступить 12 жовтня 1889. Хто на внесене поданє не одержить відмовної відповіди, може уважати, що буде припущений до вступного испиту або взглядно буде принятий до школи. Щоби оминути питань оповіщуєся: що вступний испит відбуваєся з математики, физики, наук природознавства і географії, а також мусить доказати, що достаточно володїє язиком польским і нїмецким, як в мові так і в письмі.  