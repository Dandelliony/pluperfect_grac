◦ ◦ ◦ ◦ ◦ ◦ ◦ ◦ ◦ ◦

Непошанованє руских свят. Доносять з Купчинець, пов. тернопільского, що суд в Тернополи візвав в день Навечерія Рождества селянина Тимка Качуна з Купчинець на термін, а на рускій Новий рік визначив сей суд терміни для Юрка Білика і висше згаданого Тимка Качуна.
Продажа Борислава упала, а що найменше відложена на довшій час. Заграничні капіталисти-міліонери вислали до Борислава двох відпоручників, щоби пересвідчили ся особисто, що купують а що им віддають. Ті відпоручники побачили, що бориславскі жиди продають им чужі власности, котрі справдї по бориславски, с. є. підступом або насильством посїли і уживають — але котрі все таки до кого иншого належать а тим самим стались би причиною численних процесів. І так не удав ся ґешефт бориславским жидам.
Самоубійство ученика ґімназіяльного. Вчера о 3-ій год. з полудня побачив Гицовскій, помічник огородничій, на Високім Замку на однім дереві висяче тїло молодого чоловіка а хоч відтято єго зараз, то вже не можна було привернути єго до житя і комісія судово-лїкарска сконстатувала самоубійство. При нещастнім найдено дрібні рїчи, по котрих пізнано, що називає ся Николай Каміньскій і єсть учеником VI кляси рускої ґімназії. Самоубійник числив 19 лїт. З-рана донесено до поліції, що Каміньскій вийшов з помешканя при ул. Театиньскій ч. 11, щоби відобрати собі житє. Почали глядати за ним, але, на жаль, не можна було перешкодити намірови самоубійника.
Жертва. На виготовленє иконостасу в церкві Василіянок у Львові жертвував п. Іоан Литиньскій, вислужений совітник надворний 50 зр. а. в.
Рада міста Львова на вчерашнім засїданю полагодила отсі справи: Именем секції фінансової предложив проф. Рошковскій внесенє, щоби визначити 2000 зр. для голодуючих селян і рада міска приняла се одноголосно; в наслїдок интерпеляції заявив президент, що в маґістратї з кінцем мин. року залягає 45.763 нумерів неполагоджених, бо в се вчисляють ся і справи, що ведуть ся, а також і за мало урядників в маґістратї; визначено учениці на безплатні місця науки співу в музичнім товаристві.
Дрібні вісти. Громада Литятин пов. бережаньского одержала від цісаря 50 зр. підпомоги на будову школи. — Намістництво надало презенту на латиньску парохію в Болехові кс. Адамови Видаєвичеви, сотрудникови при львівскім костелї архікатедральнім. — Оногди упав стражник огневий Франц Червиньскій при вправах ґімнастичних на подвірю ратуша з дручка так нещасливо, що зломив хребетний стовп і погиб на місци. — В Зеленеві на Буковинї зірвала вода деревяний міст на Прутї. — В Чернівцях має завестись трамвай. — В повітї кимполюнґскім появились в значнім числї вовки, лиси і медведї і роблять великі шкоди в инвентари господарскім. — На двірци в Дрогобичи переїхала 2 н. ст. сїчня машина гальмівника Якова Жука так нещасливо, що по кількох хвилях помер. 