◦ ◦ ◦ ◦ ◦ ◦ ◦ ◦ ◦ ◦

Видїл товариства ремісничого "Зоря" порішив на вчерашнім засїданю основати хор мужескій. Проби хору і наука співу відбували би ся кождого понедїлка і пятницї вечером. Хто би з членів тов. "Зорі" хотїв записатись до проєктованого хору, зволить зголоситись в льокали товариства сеї пятницї між 8 а 9 годиною вечером.
Обікража костела. З Збаража доносять, що дня 20 н. ст. лютого в ночи вломив ся якійсь невислїджений злочинець до тамошного костела і, перебивши мур і виломивши крати під вікном захристії, украв з великого престола чашу, забрав хрест нікльовий, два лїхтарі, дрібні гроші з скарбонок, кільканацять лямп наповнених маслом, понищив шафи і скринї, де були сховані свічки а також ушкодив один престол. Находячі ся в чаші частицї висипав злочинець на престол. По шкодах, які наробив в костелї, як також і по тім, що заїхав собі санками аж під сам костел можна догадувати ся, що злодїй був добре обізнаний з місцевостію і знав, що єго нїхто не сполошить.
Виставу образів олїйних отворено у Львові при улици Сикстускій ч. 8. Вистава обіймає численні оріґінали і копії значнїйших малярів і визначає ся ще одною доброю стороною, а то: дешевостію цїн образїв. Вистава буде замкнена за 3 тижднї, тож і натовп публики досить великій, тим більше, що вступ кождому вільний.
Самоубійство. В Новім Санчи застрілив ся вояк 1-ої конпанії оборони краєвої Изидор Суходольскій зі Шляхтової. Бещастного привело до самоубійства зле обходженє настоятелїв.
В справі Шляєна, академика, засудженого в Россії на три роки вязницї, вислали студенти і родина єго численні петиції до "кола" польского у Відни. Справою сею з порученя кола займив ся поc. Бик, котрий в обємистім еляборатї виказує, що правительство россійске нарушило право народів. Міністер судівництва, до котрого пос. Бик удав ся в згаданій справі, приобіцяв вставити ся за Шляєном у россійского правительства.
Намірене самоубійство. В недїлю вечером стрілив до себе 5 разів з револьверу Петро Войтович, 21-лїтний челядник бляхарскій, в своїм мешканю в ринку у Львові і ранив себе 4 рази в черево а раз в груди. Тяжко раненого не позволили лїкарі перевезти до шпиталю а осмотрили рани в єго мешканю. Причиною сего наміру Войтовича була нещастна любов.
Спочиває по трудах. З Атин доносять, що ватажко турецких розбійників, ославлений Атанас, котрий в лїтї минувшого року напав був під Черкескей на поїзд зелїзницї, що їхав з Царгорода до Адріянополя і обрабував єго та взяв кількох людей в неволю, а відтак зажадав від них великого окупу, пійшов вже в відставку. Він купив собі коло міста Ляріси в Тосами ґрунт і сидить там тепер спокійно по трудах свого бурливого житя.
Дрібні вісти. Цїсар дарував греко-кат. комітетови парохіяльному в Ходковичах, повіта перемиского 100 зр. на реставрацію церкви.
Папа видав енцикліку до француских архіепископів, епископів, духовеньства і католицкої церкви у Франції. В нїй висказано жаль, що деякі мужі хочуть знищити христіяньство, а відтак папа напоминає всїх католиків, щоби они причинили ся до успокоєня вітчини і підносить се яко обовязок всїх, щоби узнали нинїшне правлїнє і єго не підкопували. Що-до гадки деяких людей, котрі кажуть, що не можуть признати републики з причини єї антихристіяньских пересвідчень, енцикліка відповідає, що треба робити різницю між властею уконституованою а властею законодатною. З сеї причини треба, щоби всї патріоти сполучили ся і бороли ся против законодатних надужить всїми конституційними средствами. Наконець енцікліка заявляє, що папа радить вести француским католикам політику конкордату, а противить ся роздїлови церкви і держави, як се хочуть скрайні монархісти францускі. Енцикліка мала страшно поразити монархістів і их орґани оголошують єї не додаючи до неї нїякої замітки. 