◦ ◦ ◦ ◦ ◦ ◦ ◦ ◦ ◦ ◦

До бібліотеки "Народного Дому" у Львові прислав о. І. Козакевич з Угнова 161 примірників різних брошур і книг, оставших ся по бл. п. Игн. Кучиньскім зі Скла.
Слухателї львівскої політехники загадали вибудувати дім техніків, де би бідні а пильні студенти політехніки могли мати бесплатні помешканя. Товариство студентів політехніки рїшило дати на сю цїль весь свій фонд основний в квотї 12.000 зр., але що се ще за мала сума, щоби зачинати таку будову, то і комітет будови видав поклик до добровільних жертв на сю цїль.
В Кракові ще не притихли ревізії судово-поліційні у поодиноких студентів. Дня 16 н ст. марта відбулась ревізія у предсїдателя розвязаної читальнї, Дамазія Миська, на основі підозріня, що належить до тайного товариства. Ревізія продовжалась від 6—11 год. рано і забрано много книжок. Судове слїдство веде ся а доси переслухано студентів: Миська, Брайтера, Ґурского і Шіцера.
Стипендійні запомоги з "фонду 3-го мая". Управляючій совіт львівского "Народного Дому" розписав конкурс на дві одноразові запомоги стипендійні, кожда по 25 кр., призначені для двох селяньских синів рускої народности і греко-кат. обряду, учеников ґімназії або школи реальної, одного з архіепархії львовскої або еп. станіславівскої а другого з еп. перемискої. Убігаючі ся мають внести найдальше до 18 (30) цвітня с. р. до управляючого совіту "Народного Дому" через дирекції шкіл поданя і залучити до них: метрику, свідоцтво убожества, виставлене священиком, і свідоцтво шкільне за першій піврік сего шкільного року.
В справі міліонової фондації бар. Гірша зібралась вчера вечером в краєвім видїлї анкета під проводом маршалка ґр. Тарновского. До анкети покликані мужі довіря бар. Гірша, репрезентант віроісповідної громади жидівскої у Львові, президент Львова Мохнацкій, ґр. Ст. Бадені, д-р Мархвицкій, д-р Фрухтман, д-р Ґольдман, д-р Верещиньскій, Романович, инспектор шкільний Ґерман, віцепрезидент комнати торговельної Піпес, д-р Зґурскій, Зима і инші. Анкета має оречи — після N. Reform-и — чи і о скілько в интересї людности жидівскої і краю годилось би ввести в житє фондації Гірша, та які реформи ввести треба за-для ширеня просвіти між жидами.
Дрібні вісти. Громада Скопів, пов. перемиского, одержала від цісаря 100 зр. підпомоги на будову школи. — Мощі Адама Мицкевича мають перевезтись в першій половинї липня с. р. до Кракова. — Куратором залїсеня пісків в повітах ярославскім і чешанівскім, на місце кн. Юрія Чарторийского, котрий зрік ся того уряду, именував краєвий видїл посла ґр. Володислава Козебродского. 