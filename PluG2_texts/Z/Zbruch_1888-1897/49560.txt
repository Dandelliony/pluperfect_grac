◦ ◦ ◦ ◦ ◦ ◦ ◦ ◦ ◦ ◦

Поминальне богослуженє за упокій душі бл. п. Олександра Огоновского відбуло ся нинї в церкві Василіянок при улици Зибликевича. Богослуженє відправляли оо. Стефанович, Петрушевич, Лопатиньскій і Навроцкій, а до парастасу станув ще о. Темницкій. Дуже гармонійну службу Божу, укладу п. Володимира Липецкого, співав львівскій "Боян", скріплений хором студентів. На богослуженю бачили ми крім родини покійника також пп. Романчука, Шараневича, професорів рускої ґімназії і значне число публики.
Мешканцї Зборова і Козови нарікають дуже на лихій стан комунікаційних доріг в их околицях, де торговля збіжем і деревом становить дохід численної людскости і многих фільварків. Дорогами ведучими від Козови до двірцїв в Зборові і Озерній, не можна буквально добитись до стацій. Камінь всюди в місци; але о шутрованю доріг, та ще так значних трактів, нїхто й не гадає. Від місяця рух зовсїм устав, бо нї санями нї возом нїкуди не дібєш ся. Так буває кождої весни і кождої осени. Не далеко, в Тернопільщинї, дороги шутровані, знамениті; в околицях Зборова і Козови навіть зелїзничними доїздами не переїдеш. Кільканацять громад з околиць Зборівщини і Козови внесли поданя, щоби в Зборові отворити староство, може би тогдї якось пійшло на лїпше.
Дрібні вісти. Оригінальне табльо соймових послів, виконане львівским фотоґрафом Тшемеским, закупив на власність видїл краєвий. — О. Лев Малиньскій з Коропця, станіславівскої епархії, жертвував на будову другої церкви міскої у Львові при "Народнім Домі" одну обліґацію пропінаційну на 100 зр.
Чи Европа мерзне? Недавно доказав славний астроном францускій, Фляммаріон, що клімат Франції, а имовірно і цїлої Европи, з року на рік буде холоднїти і що Европа зближає ся мабуть до ледової періоди. Одна нїмецка часопись спитала директора центрального закладу для метеорольоґії і маґнетизну землї у Відни, проф. д-ра Юлія Гана, чи подібне зявище зауважав і в Австрії. Д-р Ган відповів, що ми справдї находимо ся в періодї зимна, а може вже при кінци сеї періоди і що спостереженя Фляммеріона суть справедливі. і в Австрії в послїдних десяти лїтах температура обнизилась пересїчно о 0.3 до 0.4 степеня, і то навіть в околицях, найбільше висунених на полудне. Вправдї крім сегорічної острої зими инші зими в послїдних десяти лїтах не були так острі але натомість від р. 1877 місяцї літні виказують знижку температури. В періодї зимна, — каже дальше д-р Гань — в котрій тепер находимось, а котра панує в цїлій середушній і західній Европі, можемо сим одним потїшатись, що подібні періоди і давнїйше являли ся, а всеж по них наставали довгі періоди тепла. 