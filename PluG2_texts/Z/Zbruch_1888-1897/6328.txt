Теперїшне положенє политичне.

Три факти немалої ваги затревожили в послїдних днях і так уже від давна переполохану Европу, а именно недуга нїмецкого цїсаря, вибір Булянжера і селяньскі розрухи в Румуніи. В теперїшну пору викликує майже кожда виднїйша проява в житю политичнім народів Европи якійсь незміркований переполох і насуває зараз гадку на недалеку війну, а хочь не дасться заперечити, що і повисші прояви не суть нїчим иншим, як лишь віщунами може і дуже великих запутанин, то з другої сторони можна сміло сказати, що они не доведуть до нїякого більшого конфликту і не спинять несподївано звичайного ходу рїчей.
Недуга нїмецкого цїсаря єсть безперечно грізною, хочь годї сконстатувати правдивого єї стану з тих вістей, які дістаються до публики. Але якій би і не був єї стан, то рїчи не зміняє, бо цїлу политику Нїмеччини держить в своїх руках кн. Бисмарк. Ба, можна навіть сказати, що недуга та єсть до якоїсь міри порукою мира і кн. Бисмарк буде певно старатись робити все можливе, щоби не дати зі сторони Нїмеччини нїякої хочь-би і найменшої причини до якогось конфликту в часї, коли верховодець єї хитаєсь безнастанно міжь житьем а смертею, і коли смерть єго на якійсь час могла-би викликати розладь в нїмецкій державі. Найлїпшим доказом, як кн. Бисмарк обережно оминає все, що могло би довести до якогось конфликту, єсть єго опозиція супротив проєкту одруженя кн. Батенберга з кн. Викторією. Англійскі газети подають вість, що кн. Бисмарк мав сими днями сказати до одного заграничного дипломата, що він длятого лишь оперся сему проєктови, щоби підпирати в Россіи ті личности і партіи, котрі там стараються о удержанє мира, але він все таки не перестає держатися союза з Австрією. Як довго отже стан здоровля нїмецкого цїсаря єсть непевний і доки кн. Бисмарк держить нїмецку политику в своїх руках, так довго буде він старатись не допустити до конфликту, котрого наслїдки серед теперїшних обставин булиби необчислені. Стань рїчей змінивсь-би певно, коли-б цїсарь Фридрих помер, а єго місце заняв теперїшний наслїдник престола кн. Вильгельм.
Франція була і єсть краєм несподїванок, щось подібно, як і цїлий Всхід. До чого може ще дійти у Франціи, годї провидїти, але то можна нинї на певно сказати, що бодай в найблизшім часї не можна сподїватися, щоби ген. Булянже, вибираний в кількох департаментах з таким шумом, був в силї наробити якогось заколоту. Манифестація в парляментї в часї єго першого вступу до сего законодавчого тїла мусїла безперечно і єго пересвідчити, що від слів до дїл ще досить далеко. Палата ухвалила кабинетови, котрий явно і зовсїм отверто виступив против сего кандидата на диктатора, своє вотум довірія, а за тим голосували не лишь опортунисти але і крайні радикали, а навіть значна часть монархистів. Против Булянжера виступили рїшучо не лишь опортунисти, але і крайні радикали ; навіть бонапартисти, котрі доси всюди за ним агитували при виборах, постановили не давати єму нїякої помочи в єго стремленях до плебисциту; при нїм осталось лишь кільканацять личних прихильників з парляменту. Так отже можна сміло сказати, що дїяльність Булянжера бодай на теперь спинилась, і він, коли схоче придержуватись того пляну, якій недавно оголосили єго прихильники, не так скоро зможе взяти верх у Франціи. З сеї сторони не грозить отже в теперїшну пору нїяка небезпечність европейскому мирови.
Грізнїйші суть прояви селяньских розрухів в Румуніи. Нинї не дасться заперечити, що розрухи ті мають значенє аграрне ; що селяне домагаються роздїленя землї і нападають і убивають бояр та арендаторїв, а навіть нелюбих війтів і писарїв. Против висших властей виступають они лишь о стілько, о скілько думають, що они держать з їх гнобителями боярами. Виразно политичної прикмети сі розрухи не мають, але мимо того набирають они серед теперїшної ситуаціи политичної в Европі загально а спеціяльно на Балканї великого значеня политичного. Хто викликав ті розрухи, годї ще нинї точно означити. Суть дві поголоски. Після одної, мав їх викликати давнїйшій министер дїл внутрїшних Раду Магай щоби тим способом утруднити становище нового кабинету, а після другої, суть они наслїдком тайної агитаціи россійского посла Хитрова, против котрого обрушилась теперь цїла Румунія. Раду Мигая боронить бодай вся либеральна праса против чинених єму закидів але против Хитрова виступає цїла Румунія і суть навіть докази, що при сих розрухах не обійшлось без єго впливу. Звістно, що Хитрово старався всїми силами повалити кабинет Браціяна. Браціяно уступив, але єго місце заняв Розетти, котрий так само був Хитрову не на руку. Треба отже було взятись до радикальнїйшого средства, до котрого терен був уже, — як видко из сцен перед уступленєм Браціяна в Букарештї — підготовлений. Розрухи сі могли-би бути для Россіи дуже на руку, особливо коли-б она хотїла рїшитись на якусь акцію в Болгаріи. Они отвирали-б їй вільнїйшій приступ до Болгаріи. Здаєсь однакожь, що розрухи ті випали трохи за скоро і можуть мати для политики Россіи хиба лише тую користь, що можуть болгарским емигрантам улекшити роботу в Болгаріи і викликати там анархію. О скілько сі розрухи зможуть вплинути на дальшій хід справ на Балканї, покажеся вже в найблизших днях. Правительство румуньске має надїю, що єму удасться усмирити зворохоблених селян, а коли се дїйстно наступить, то розрухи ті позістануть лишь епизодом у внутрїшній политицї Румуніи, котрий вказав правительству румуньскому, де лежить найслабша сторона Румуніи, і не закаламутять зовсїм европейского мира своїм впливом на сусїдні краї. 