◦ ◦ ◦ ◦ ◦ ◦ ◦ ◦ ◦ ◦

Министерство удїлило вже позволеня товариству руских ремісников "Зоря" у Львові урядити фантову льотерію в користь каси хорих членів. Фестин з льотерією фантовою відбудеся в перших днях липня сего року. З уваги на ціль сего фестину і льотерії надїятися, що патріотична часть нашої публики причинить ся дарунками або і грішми до сего гуманного дїла. В загалї належала-би більша прихильність нашому ремісничому товариству, з котрого має вийти руске житє між наше ремісництво, котре вже винародовилося так дуже. Пришліть, що хто може, щоби тая перша льотерія львівских руских ремісників удалася як слїд.
Руска фабрика машин рільничих. Братя Іосиф і Павло Шулякевичі в Бібрці п. Солина коло Устрик, відбувши науку по різних фабриках по за границями нашого краю, повернули і заложили фабрику рільничих машин. Щоби вироби свої розширити в краю, удалися до дирекції Народної Торговлї з пропозицією, щоби Народна Торговля приняла заступництво их фабрики, на що тая охотно згодилася, принимаючи вироби Шулякевичів в комисову розпродаж у всїх своїх складах. Вироби Шулякевичів виконані з всякою старанностею і випробовані вже в фабриці, а при тім недорогі. П. Ром. Тишовницкій, властитель Довголуки коло Стрия, пише о плугах сеї фабрики так: "Посвідчаю, що плуги Братів Шулякевичів Nr. 1 і 2, куплені в Народній Торговли в Стрию, надаються до нашої орки лучше як з яких инших фирм заграничних. Поминувши масивну роботу, суть они дуже легонькі, не мучать худоби а скибу перевертають і розсипають рівно, не засипуючи борозди. Кождий господар, котрий хоче добре поле обробити і худоби не мучити, повинен ті плуги куповати." Щасть Боже!
Сена буде дуже скупо сего року. З ріжних сторін доносять нам, що трави за-для великої посухи цілком повигаровали і не буде що косити. Декуда в Перемишляньскім, не було дощу майже від мая. Хотяй тепер заповідаєся дощ на довшій час, то ледве чи вже що поможе траві, котру вже тепер час косити. 