Відозва . — З Сассова.

Відозва до Русинов станиславівских і з найблизших повітів!
По дворічній відсутности знов загостить до нашого міста улюблений гість — наш народний рускій театр. А загостить невдовзї, бо вже з початком грудня с. р. — і дня 5 нов. ст. (в суботу) розпічне вистави в новім театрі.
Доси нашому театрови поводилось в Станиславові звичайно добре і він заєдно вивозив з столицї Покутя як найкрасше вражінє. Не треба й казати, що й тепер наша національна честь вимагає, щоби ми репрезентанта нашої штуки драматичної, що з публичної арени голосить красу нашого рідного слова і питомої пісні, повитали як найприхильнїйше. Підчас теперішного свого побуту в Станиславові наш театр давати буде вистави серед змінених обставин — бо кошти вистав з огляду на те, що ті вистави будуть відбуватись в новім, свіжо збудованім театрі, з свіжо заанґажованими силами драматичними і оперовими, з оркестрою значно скріпленою, — будуть значно більші нїж доси. Самі кошти так звані вечірні (за салю, ґаз, опал, крісла і т. и.) виносити-муть до 70 зр. від кождої вистави. Щоби отже театр не світив пустками та не виїхав з стратами, треба щоби ми всї, що почуваємо себе Русинами, і самі ходили на кожде представленє і заохочували ходити наших приятелїв і знакомих. Дирекція заповіла доси всего тілько шість вистав. Тож збираймось усї кождого вечера численно на виставах театру і дїлом покажім, як дуже дорога нам ся институція народна. Окрім до світских Русинів — відзиваємо ся до наших отцїв духовних з покликом, щоби старалась як найбільше заохочувати селян відвідувати наш театр підчас короткої єго гостини в Станиславові, тим більше, що кошти вступу для них будуть дуже знижені.
Станиславів 29 нов. ст. падолиста 1891.
Русини Станиславскі. (Наступають підписи). Доконечна потреба стації жандармерії в Сассові.
Недавно тому, як урядово по часописях оповіщено, що в нашім краю мають побільшити стації жандармерії. Наше місточко Сассів вже від кількох лїт стараєсь о сталий постерунок жандармерії для себе — але якось доси надармо. Може бодай тепер компетентні сфери будуть мати взгляд на Сассів і увзгляднять єго пекучу потребу. Оно правда, що не кождому була-б жандармерія на руку, і може дехто з Сассова стараєсь их тут недопустити. Але власти повинні взяти на увагу добро загалу, именно жителїв Сассова і найблизшої єго окрестности, бо инакше будуть они і дальше виставлені на різного рода крадежи і рабунки.
Мотиви, що промавляють за поміщенєм в Сассові сталого постерунку жандармерів, суть важкі, і не годить ся их легковажити. Насамперед рахуєсь Сассів до більших місточок, бо числить звиж 4.000 мешканцїв, єсть місцем купелевим і фабричним — в великій фабрицї паперу працює около 340 робітників; — має свої різні ярмарки а крім того торги по кождім святї рускім і польскім , а найважнїйше, що лежить при великім трактї, ведучім з Бродів до Золочева, і що-дня мусимо гостити у себе різного рода волоцюгів, подорожних, одним словом, небезпечних гостей, маючих претенсії до більших запомог.
І домашних сталих злодїїв у нас не хибне, длятого крадежи суть на порядку дневнім. Згадаю лише о обікражи церкви і костела перед трема роками, і то в часї трех недїль; злодїїв не вислїджено. Недавно тому обікрали касу в фабрицї п. Вайзера; злодїїв також доси не викрито. Зухвалість их дійшла до тої степени, що двом жидам викрали куфри в ночи, в хати, в котрій ночувало кілька осіб! В однім куфрі було 250 зр. і 16 аршинів полотна, котре злодїї забрали, розбивши куфер зараз за хатою, а утїкаючи гостинцем в напрямі до Золочева, запалили из збитків коршму. О инших крадежах і рабунках не згадую, бо не стало-б місця их списати, скажу лиш, що суть дуже смілі і дуже часті у нас.
Не малий також континґент злодїїв і розбишак достатчає розкинене по горах село Зазулї, о ½ милї від Сассова. Найновійшій факт до занотованя, єсть напад на почту Підгорецку, що о 7. год. вечером виїзджав з Сассова до Золочева. Сталось то дня 7. падолиста в лїсї о 2 клм. за Сассовом. Злодїй скрив ся в соснинї і кинув раз пораз двома дручками на фірмана, що віз почту, щоби єго забити. Але не мав щастя! Першій дручок відбив ся о сосну, а другим вгатив по колесах візка. Перед двома роками той сам фірман мав подібну пригоду.
Рівнож і для конокрадів єсть Сассів розстайною дорогою, особливо для тих, що хотять дістатись з Залозецких лїсів до Топорівских. А конокради суть дуже зручні, що і жандарма потрафлять змудрувати, як то стало ся в Сассові перед кількома роками. Жид, укравши на ринку Сассівскім візок з кіньми, пігнав гостинцем к Підгірцям, а здибавши по дорозї жандарма, просив єго присїсти з ним, і підвіз єго аж до Підгорець, а сам поїхав дальше. Тут за хвилю прибула нагінка за злодїєм, і аж тогдї дізнав ся жандарм, що сидїв побіч злодїя на тім самім возї а не спіймав єго!
Тутешним злодїям годї також відмовити зручности, бо доси не вислїджено тих, що обікрали церков, костел, касу у фабрицї і т. д. — а се, власне з тої причини, що нема в місци постерунку жандармерії. Длятого ми через часопись "Дѣло" звертаємось з просьбою до компетентних ц. к. властей, щоби взяли нас в опіку, і для безпечности майна і житя тутешних жителїв і найблизшої околицї — оснували в Сассові стацію ц. к. жандармерії.
X. 