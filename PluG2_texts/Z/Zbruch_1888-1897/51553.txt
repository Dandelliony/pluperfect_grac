◦ ◦ ◦ ◦ ◦ ◦ ◦ ◦ ◦ ◦

Видїл товариства имени Шевченка на засїданю з 13 н. ст. мая уконституував ся в сей спосіб, що заступником голови вибрано проф. Володимира Шухевича, адміністратором друкарнї п. Костя Паньківского а секретарем проф. Володимира Коцовского.
Війскова музика в місяцю маю буде пригравати в слїдуючім порядку: Перед командою корпусовою в днях 14, 21.; в парку стрийскім 15, 22.; на Замковій горі 19, 26.; в міскім охородї 27.; перед намістництвом 20.; перед Инвалідами 29 мая.
Посвященє угольного каменя під будову театру в Станіславові відбудесь 21 с. м. і вже незадовго буде Станіславів мати свій будинок театральний.
Люстрація шкіл. Д-р М. Бобжиньскій, віце-президент краєвої ради шкільної, люстрував вчера разом з окружним инспектором Меч. Еарановским мужеску школу имену Елисавети і прислухував ся науцї в клясї I. а і IV-ій.
Село Сими, повіту сяніцкого, котрої табулярними властителями були рускі священики оо. Ант. Лаврівскій, Ник. Ивановскій, і Ем. Константинович, перейшло — як доносить одна львівска ґазета — в руки дїдича Осташевского из Вздова, котрий, — як каже тота ґазета, — хоче маєток розпарцелювати і відпродавати риманівским міщанам, передміщанам, жидам і Мазурам. Сли мала би се бути правда, то повинні тамошні Русини запобігчи переходови землї в чужі руки і старатись, щоби єї розкупили свої люде.
На вовків! Під Чернівцами в лїсах Францталю, підчас послїдних ловів на вовки бачили мисливі 5 вовків, з котрих одного убили, двох зранили, а двом — стрілили на vivat! Лови відбувають ся безнастанно дальше.
Дирекція зелїзниць державних повідомляє, що з-днем 15. мая 1891 зарядила Ґенеральна дирекція вздержанє дотепер дозволеного припасового закупна билетів перших 5-ти полос і уживанє тих-же до поворотної їзди. В слїд за тим треба білети всїх полос в стаціях відїзду за кождий раз тілько до тих поїздів купувати, котрими наміряєсь їхати, причім спродані білети означить ся днем, в котрім подорож предпринято. Білети полосові уже попередно закуплені, мають П. Т. подорожні перед розпочатєм їзди предложити касам особовим в тих стаціях, в котрих до поїзду всїдають, а то в цїли их означеня.
Величезний концерт відбув ся минувшої недїлї у Відни в сали співаків (Sängerhalle), котрої величину можна собі представити, єсли там зібрало ся на концерт більше, як 14.000 осіб. Орхестра мала відограти деякі композиції, отже здавалось би, що се вічо незвичайного, але се орхестра була, що числила не богато, лише 500 осіб і всяких инструментів смичкових і дутихь. і така великаньска орхестра, зложена зі всїх віденьских музик войскових, змогла віддати найнїжнїйші pianissima, не кажучи вже про додержанє такту. Тому і успіх сего концерту був відповідний до своїх розмірів. Публика з подиву не виходила, а грошей на добродїйні цїли зібрано богато. Кождий твір музичний дириґував иншій капельмайстер. Новий валець Штравса "Gross-Wien" мусїла орхестра два рази повтаряти. Оплескам і викликуваням кінця не було, а Штравса нагороджено двома лавровими вінцями.
Дрібні вісти. Дня 19 н. ст. мая відбуде ся в Перемишли в катедральній церкві вінчанє п. Димитрія Людкевича, властителя дроґерії в Перемишли, з панною Марією Чеховичівною. — Цїсар удїлив громадї Слобода, калуского повіту, 100 зр. запомоги на будову школи. — П. В. Бєньковскій, директор краєвої табулї у Львові, обходив дня 13 с. м. 50-лїтний ювилей своєї фахової служби. 