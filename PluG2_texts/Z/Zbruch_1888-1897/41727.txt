Кривда язика руского. — Запомоги державні для галицких шкіл промислових. — З Самбора.

Кривда язика руского.
Львівска ц. к. дирекція почт до нинїшного дня не узнала за відповідне направити кривду, яку вчинила Русинам міста Львова і взагалї рускому народови в Галичинї через те, що из скринок почтових в столичнім містї галицкої Руси викинула язик рускій, котрий був уміщений на скринках від многих лїт. Ми думали, що директор почт п. Шіфнер, довідавшись из дневників руских, що викиненє руского язика из скринок дуже оскорбило національні чувства Русинів, скаже поздоймати ті скринки і дати написи в трех язиках, як того вимагають закони — а законні прецїнь на те, щоби були сповнювані, однакож з прикростію признаємо ся, що ми помилили ся: скринки з двома лише написями — нїмецкою і польскою, а без рускої — стоять до нинї і свідчать о "рівноуправненю" руского язика з польским на галицкій Руси...
Сумна се справа і много-поучаюча. Она свідчить, як при нинїшній системі політичній може начальник якогось уряду на свою руку, против приписів законів і против интенцій центральної власти, — в сїм случаю ц. к. міністерства торговлї, — задекретувати скасованє язика руского навіть там, де той язик уже через довгі лїта мав своє право.
Що директор почт п. Шіфнер скасував тепер руске письмо на власну руку, і що се не було в интенції міністра торговлї п. Бакегема, — о тім свідчать ось-такі факти:
1. Всї друки почтові для ужитку публичности видають ся у Відни для всхідної Галичини в трех язиках: в рускім, польскім і нїмецкім.
2. Як почти, так і державні зелїзницї підлягають тому самому міністерству, т. є. міністерству торговлї. На зелїзницях державних від недавна доперва почато у всхідній Галичинї вводити рускі написи, отже тим самим признано, що єсли руских написей доси не було, то се дїялось противзаконно, — на почтах же були від давна рускі написи, а доперва тепер касують ся. Де-ж би міністерство торговлї могло поступати так нельоґічно, так неконсеквентно, так компромітуючо свою повагу? Не що инче, тілько се стало ся против интенцій міністерства торговлї, — п. Шіфнер зробив се на свою руку.
Против скасованя п. Шіфнером руского письма на скринках почтових у Львові мають небавом відійти жалоби до міністерства торговлї, і ми певні, що міністер п. Бакегем накаже п. Шіфнерови написи на скринках умістити в трех язиках, отже і в рускім, як сего вимагають закони і міністерскі розпорядженя.
Але будь-що-будь ми мусимо висказати свій глубокій жаль з того сумного факту, що ми Русини навіть від такої институції, як почта, до котрої політика уже як найменче може належати, мусимо дізнавати такого покривдженя національного, як противзаконне занеґованє права рускої мови на рускій земли, і то через скасованє того, що вже довгі лїта бувало!
Ми розуміємо загальне огірченє Русинів з того нового доказу "рівноуправненя" нашого — і річ певна що таке сильне дразненє чувств національних Русинів не вийде на користь правительству і державі. Нам здаєсь, що такі річи не повинні дїяти ся, — єсли-ж хто, мудрійшій від нас, гадає, що для держави єсть користнійше усувати слїди руского язика навіть з-відтам, де він уже засидїв своє право, і що п. Шіфнер зробив дїло політично-розумне, — та тодї нехай навіть кожда скринка почтова поучає Русина о єго "рівноуправненю" в конституційній Австрії...
Ми мали би піднести ще много річей из порядків почтових у всхідній Галичинї — і того не залишимо. А покажуть ся дуже цїкаві річи, яких не знайшов би нїгде в другім краю короннім. Запомоги державні для галицких шкіл промислових.
На сесії соймовій мин. року порішено резолюції взиваючі правительство, щоби: 1) призначило більші субвенції з державного скарбу для галицких шкіл промислових; 2) устроєну і удержувану містом Краковом школу для промислу артистичного получило з тамошною висшою школою промисловою; 3) утворило у Львові і Кракові низшу школу промислову, або на разї підготовляючій курс при висшій школї промисловій в Кракові, і при отворити маючій ся школі у Львові. — На ті резолюції відповіло міністерство просвіти, що не могло в прелімінар буджету на сей рік вставити більших субвенцій для гал. шкіл промислових, бо о резолюціях сойму дізнало ся вже по зложеню буджету, — але все таки рішило міністерство дати: а) школї фаховій в Коломиї, крім прелімінованих 1000 зр., ще 800 зр. субвенції і 600 зр. на средства наукові; школї гончарскій в Порубі на средства наукові 500 зр. г) школї ткацкій в Короснї субвенція 800 зр. і 600 зр. на средства наукові; д) краєв. варстатам в Товстім 500 зр. на средства наукові; е) для доповняючих шкіл промислових крім прелімінованих 6200 зр. ше субвенції 2800 зр.; ж) товариству працї женщин у Львові крім прелімінованих 150 зр., ще 350 зр.— разом 8750 зр. — На утворенє курсу підготовляючого в Кракові не згодилось міністерство, а так само не може бути такій курс при львівскій школї промисловій, бо се буде школа належача до катеґорії шкіл веркмайстерских і ученики до неї ґорії шкіл веркмайстерских і ученики до неї будуть прийматись зо шкіл народних. З Самбора пишуть нам:
Будучи сеї недїлї, 21 н. ст. вересня, в Самборі, не мало я зачудував ся, побачивши, що вся молодїж шкільна, Русини і Поляки, йшла на богослуженє до костела Бернардинів. Розвідавши причину, дізнав ся я, що катихит о. Гмитрик виїхав десь на той час зі Самбора, а Русини, після зарядженя дирекції ґімназіяльної, не пішли до церкви, бо не відправлялось для них богослуженя. Сей факт зробив прикре вражінє на всїх самбірских Русинах та всї загально негодують і приписують вину таки самому о. Гматрикови, бо він міг на час своєї неприсутности удатись не лиш до місцевого уряду парохіяльного і попросити о заступство в відправі богослуженя, але і міг знати, що в ту саму пору катихити народних шкіл відправляють богослуженє для своїх учеників. Давнїйше в таких случаях заступав руского катихита сам директор о. Баревич, а тепер дирекція ґімназіяльна при tacito сonsensu руского катихита заряджує, щоби Русини ишли до костела на богослуженє.   