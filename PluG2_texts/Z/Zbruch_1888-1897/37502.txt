З Сяніцкого. — Над спровадженєм тїла Мицкевича. — П. Франтішек Ржегорж. — Рух в руских товариствах.

Послїдні хвилї побуту народного театру руского в Сяноцї.
Хто би поперестав тілько на перечитаню уміщеної в ч. 110 "Дѣла" згадки про наш народний театр в Сяноцї, міг би набрати хибного пересвідченя о дирекції театру і о силї тих саніцких Русинів, котрі спротивились представленю в Сяноцї патріотичної траґедії "Павло Полуботок". Так однакож не єсть, бо лучило ся щось, що дописувателеви з ч. 110 "Дѣла" не було тогдї знане.
Народний театр продовжив свій побут в Сяноцї і виставив дня 31 н. ст. мая драму "Не судилось" а дня 2 н. ст. червня траґедію "Павло Полуботок". Виставленєм тих обох драматичних творів стала дирекція в наших очах на висотї своєї задачі, а з другої сторони показалось безсильним чванькованє противників народної музи. Оба рази була саля виповнена битком, а грімкі оплески і безнастанне "славно" давали доказ признаня і ентузіязму зі сторони публики. Бо і було чим занятись зентузіязмуватись. Склали ся на те і сам вибір творів і знаменита гра артистів і старанна режисерія і перехороші оріґінальні костюми та декорації і почутє сили у зібраної публики.
Траґедія "Полуботок" нашого патріота, писателя бл. п. Осипа Барвіньского, має вже за собою славу і єсть знаною, тож і не буду о нїй розписувати ся. Згадаю ту тільки про гру артистів. Що гра у всїх була старанна, о тім нема що й казати, але все таки зробив би я кривду, коли б не піднїс гри деяких артисток і артистів. На першу згадку заслугує панї Кирницка в роли Марусї. Єї симпатичний голос, єї повна нїжности і зрозуміня гра, єї хороша і повна елеґантії стать чарували всїх. Красною появою була панї Биберовичева в роли чури Хведора Лаговича. З тої малої ролї зробила та артистка прегарну креацію. — З великим зрозумінєм і старанностью представив п. Стечиньскій ґенерала Меншикова. П. Гембицкій яко Полуботок був дуже симпатичний і грав з жаром. На милу згадку заслугує також п. Янович в роли полковника Андрія. Що-до гри п. Плошевского в роли "самодержця всеї Россії" і гри п. Клїшевского в роли сина ґенерала Меншикова, то хоч були они старанні, позволимо собі запримітити, що ті артисти не вгадали интенції автора. Після нашої гадки в обох ролях головною чертою характеру суть: обиджена дума, деспотизм, нетерпимість, захланність і більше змислова пристрасть, але все те має маскувати ся покривалом благороднїйших чувств, — тимчасом артисти взяли покривало за правду і через те вийшли в характерах ненатуральність і брак консеквенції.
Драму "Не судилось" виставлено в Галичинї першій раз. Єсть се образ з україньского житя, написаний М. Старицким. Яко драматичний твір не має ся штука великої стійности, але яко образ з житя україньского, як се навіть сам автор назвав, будить великій интерес. Малює він дуже удачно усї майже верстви суспільности в часах розбуджених идей національних і демократичних між молодїжею україньскою, почавши від шляхтича дїдича з єго обскурантизмом і зледачілою натурою, аж до бідної вдовицї зарібницї; не минає притім нї здеморалізованих двораків з невідступною жидовою нї здорового накорінку люду, та вказує на здорових і на слабосильних приклонників згаданих идей поступових. Образ за образом пересуває ся перед очима так живо і ясно, неначе справдї бачимо Україну і єї житє. Язик чудовий; костюми і декорації гарні; удачна гра артистів, — все те зложилось, що публика приняла штуку дуже тепло і щиро. Всї ми дуже вдячні дирекції за виставу сеї штуки і віщуємо штуцї довге поводженє на нашій сценї. — Хоч завязку драматичного в тій штуцї нема, то все таки денекуди ролї дуже драматичні і вимагають великих сил артистичних. До таких роль належить передо всїм роля Катрусї, сїльскої дївчини, котра розгорівши безнадїйною любовлю, переходить всякі муки та кінчить смертію, заживши отрую. Не вже-ж хто инчій, як лиш панї Биберовичева могла відограти і справдї відограла сю ролю з всяким артизмом. Креація та полишить ся пани Биберовичевій на все пописовою ролею. І другі ролї випали удачно, за що належить ся всяке признанє всїм артистам. Над спровадженєм тїла Мицкевича нараджував ся в пятницю краєвий комітет, скликаний видїлом краєвим, під проводом маршалка ґр. Тарновского. Порішено вислати до Парижа депутацію по тїло; до депутації належати будуть: д-р Асник, голова краківскої читальнї академічної, один член видїлу краєвого і п. Ґжибовскій. На похоронах в Кракові виголосять чотири бесїди: маршалок краєвий на двірци зелїзничім, опісля д-р Асник, на ґр. Стан. Тарновскій і відпоручник краківского епископа в костелї. Відтак вибрано підкомітет, котрому проводити буде член видїлу краєвого і котрий урядувати буде в Кракові. Сей підкомітет має розсилати до поодиноких осіб і институцій запросини до участи в торжестві. — З своєї сторони рівнож сходить ся на наради львівскій комітет міскій, котрий має подати спосіб, як місто Львів почтить се торжество. Комітет міскій рішив: завізвати комітет краєвий, щоби зарядив обходи торжественні по цїлім краю і постарав ся о найчисленнїйшу участь селян в похоронах. Комітет має старати ся, щоби нову ґімназію у Львові названо "ґімназією Мицкевича". Також вибрано підкомітет, котрий вигадає, як се торжество увіковічнити. — Львівскі академіки також нараджувались о своїй участи в тих похоронах.  П. Франтішек Ржегорж, великій друг Русинів, автор кількадесятьох студій етноґрафічних, историчних і літературних з Галицкої Руси міщених в різних видавництвах ческих, фондатор галицко-руского віддїлу етноґрафічного в музею ческім в Празї, виїхав в суботу вечером до купелової стації Рожнова на Мораві по перебутій дуже тяжкій грудній недузї. В день виїзду пращали єго львівскі Русини в "Рускій Бесїдї", вручаючи єму на спомин адресу з численними підписами. В льокали "Рускої Бесїди" зійшлись виднїйші Русини, між котрими бачили ми д-ра Омеляна Огоновского, послів Романчука і Савчака, професорів Вахнянина і Барвіньского та много инших осіб, а коли проф. Вол. Шухевич впровадив п. Ржегоржа, промовив до него д-р Огоновскій і вручив єму адресу від Русинів на спомин. Зворушений, з сльозою в очех, подякував коротко п. Ржегорж за таку сердечну овацію і просив вибачити єму, що не дякує такими словами як се годилось би, бо грудна недуга не дозваляє єму сего. Відтак заявив п. Ржегорж, що всю свою бібліотеку даровує "Просвіті" і просить, щоби лиш справлено на єї поміщенє окрему шафу з написею, що се бібліотека Франтішка Ржегоржа. Адреса, подана п. Ржегоржови, представляє ся дуже гарно: на титуловій картцї змальовані артистично красками емблєми гуцульского промислу домашного і всї типи народні Галицкої Руси. Адреса поміщена в гарній шкоряній тецї. — На двірци зелїзничім зійшлось ще більше Русинів, котрі щирими словами пращали брата Чеха, вибираючого ся з поміж них, з того краю, котрий він полюбив на рівни из своїм рідним краєм. Рух в руских товариствах.
В Волцневі, селї повіту жидачівского, відбуло ся дня 2 н. ст. червня с. р. відкритє читальнї.
В святочно прибранім громадскім домі привитав зібраних численно громадян, сусїдів-селян, священиків і учителїв о. парох В. Шпитко а піддав вибір о. Винницкого з Залїсець на голову збору. Відтак слїдували промови, довші і коротші, та на жаль, майже всї без нїякого попередного підготованя; навіть відчит, котрий мав зладити один учитель, відпав бо не був виготовлений. Наступили опісля деклямації і піснї, відспівані, хоч не ученим хором, але здоровими селяньскими голосами unisono. Дальше почали жінки співати своїх пісень, а паробоцтво своїх — ввійшло житє у збір і збільшало занятє між присутними.
Але не в тім річ чи торжество було велике при відкритю, а те здає ся нам важнійше, що гадка заложити читальню і перевести та устроїти торжественне відкритє — се дїло самих таки селян волцнївских, без нїчиєї посторонної принуки. Справа читальнї найшла щирих опікунів і помічників в місцевім священику, учителю і дїдичу та они всї належать між єї членів. Найбільше труду в справі читальнї понїс ч. госп. Василь Волицкій, котрий не відстрашений нї якими противностями довів лиш своєю витревалостію до заснованя того огнища просвіти. В охотї і щирости до просвітної справи єсть єще богато таких Волцнївян, а 40 вписаних до тепер членів і вибір видїлу, котрий складають: о. В. Шпитко, господарі Вас. Волицкій, В. Сабадашко, Мих. Щур і Андрій Волицкій, дають запоруку, що дїло власних трудів пійде дорогою як найкрасшого розвитку. 