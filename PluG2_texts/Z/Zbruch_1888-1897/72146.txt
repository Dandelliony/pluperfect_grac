Про сегорічні археольоґічні розслїди проф. Володимира Антоновича

пишуть з ушицкого уїзду до петербургского Kraj-у: "В початках серпня завитав до нас п. Вол. Антонович. В остатнім десятилїтю (1832 —1892) се третій єго приїзд в околицї надднїстряньскі і, як сам заявив, послїдний. Сим разом археольоґічна комісія вислала п. Антоновича до розкопів городища в Бакотї. Через три тижднї, з під усуваних звалищ, карта за картою виринала з темряви минувшини исторія Бакоти, знаної лїтописцям руским уже в XIII. столїтю яко місто укріплене. Відкопані черепки всякої посудини з невипаленої глини доказують наглядно о заселеню того городища в VII. і IX-ім столїтю а стріла типу тих віків свідчить о станї заселеня. Знайдено при тім предмети виясняючі богато темних місць в лїтописи Волиньскій (ИпатієвскіЙ список) як н. пр. сокира з доби перед нападом Батия, піка типу часів першого наїзду татарского, корделяст для ловів типу другої половини XIV. столїтя, два менші того типу штілєти і кло кабана, насуваючій згадки о князях Коріятовичах і их законах ловецких. Концер хрестоносця, гузарскі остроги, луска з панцира, золочено-бронзова спряжка від шелома, ляїця польска, стремена і мунштуки з часів воєн Витовта і відпроданя ним Бакоти враз з Каменцем, Смотричем, Скалою і Червоногородком Володиславови Ягайлї за 20.000 гривен. Побіч, в осібно урядженій фрамузї знайдено зелїзний механізм лїри. Поблизько лежала колодка і довгій ланцух від кайдан, котрим перед чотирма столїтями закований якійсь вязень, неохибно воєнний. Шість камінних бомб гарматних, від 2 до 8 фунтів ваги, переносить нас уже в вік XV, коли то вже по битві ґрунвальдскій — як запевнює вп. професор — пушкарство загально введено на Литві, Руси і в Польщи. Рослїджено ще кілька стосів, з явними слїдами спаленя небіщиків, і слїди збуреня замку бакотского через підложенє мін порохових. Уже з того видко, що — як на початок — відкрито в городищу богато цїкавих річей. А кілько то ще цїкавійших дрімає під 6 до 8 сяжневою верствою звалищ! Віки IX. и Х-тий на тім теренї розкопів почали виринати в глиняних черепах і стрілах, між тим як віків ХІ. і XII-го доси не розслїджено. 