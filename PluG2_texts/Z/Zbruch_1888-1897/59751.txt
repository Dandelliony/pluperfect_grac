Образок з громадскої автономії.

[Статья надіслана.]
В публичних наших відносинах лучають ся що-раз частїйше такі прецеденси, котрі мусять кождому мимохіть насунути питанє: "чи ми живемо в конституційної державі і чи обовязують у вас ще які небудь права?"
Що-раз частїйше подибуємо, і то в публичнім житю нашого селяньства на найнизшім степени нашої автономії, т. є. в громадї, прояви крайної коррупції і деморалізації. 3 жалем бачимо майже щоденно, що в громадских відносинах звичайно бере верх як-раз сторона, котра послугуєсь нечистими средствами і служать нечистим цїлям, — а яка тяжка боротьба з нею, — на се знамениту илюстрацію подасть і факт низше представлений:
В селї Вікнї пов. скалатского панували від довшого часу напяті відношеня між невеличною партією давної ради громадскої, котра, хоч не значна числом, але богата впливами, господарила в громадї дуже погано, а рештою всеї громада, котра бажала реформи в господарстві громадскім і управильненя відношень в тім напрямі, щоби рада громадска в єї функціонарі складали громадї рахунки з господарства з майном громадским і не допускались надужить, не ширили коррупції між членами громади. Громада намірила длятого при найблизших виборах покликати до ради громадскої людей зовсїм нових, котрі би справи громадскі повели иншою дорогою і ждала лише терміну визначеня нових виборів.
Тимчасом члени давної ради а передовсїм заступник помершого війта Петро Боднар, знаючи добре о тім, що говорить ся і думаєсь в громадї, ужили всїх сил, щоби удержати стан давнїйшій та своє панованє, і пустились на штуки, котрі послїдними часами — на жаль — що раз більше знаходять приміненє при громадских виборах. Менери давної ради порішили перевести нові вибори в секретї. Они не виложили ліст виборчих і не оголосили дня виборів.
Більшість членів громади зовсїм не знала, що на день 19 вересня 1891 визначені вибори нової ради громадскої в Вікнї. Того дня зібралось отже ледви около 40 членів громади управнених до голосованя і ті вибрали зовсїм неправно нову раду громадску. Против тих виборів внесло 67 господарів протест. Закон приписує, що протест має в вісьмох днях бути внесений на руки зверхности громадскої до намістництва, однак Петро Боднар яко заступник начальника давної ради не хотїв приймити того протесту. Протестуючі удались четвертого дня по виборах, отже ще в речинци протестовім до ц. к. старости в Скалатї о пораду: що робити, коли начальник громади не хоче приймати протесту. Староста заявив делєґатам протестуючих, між котрими були селяне Илько Мороз, Максим Голубий, Максим Рожек, Дмитро Федочишин, Андрух Довгань і Войтко Листковскій, що "коли начальник громади не хоче приймити протесту, належить протест внести на єго руку". В наслїдок того протестуючі віддали протест зараз ц. к. старостї до рук власних. Дїялось то — як висше сказано — четвертого дня по виборах.
Щоби піддержати справедливу свою справу вибрали протестуючі депутацію до намістника, котра на дни 12 падолиста 1891 була на авдієнції і представила цїлий стан річи. Намістник успокоїв депутацію і велїв їхати домів, запевняючи, що будуть нові вибори. Депутати повернули домів і громада успокоїлась, дожидаючи з довірєм результату протесту.
Яке-ж отже будо зачудованє громади, коли она дня 24 падолиста 1891 одержала в одвіт на свій протест з ц. к. намістництва через ц. к. староство в Скалатї резолюцію з донесенєм, що намістництво навіть не входило в мериторичну сторону протесту — позаяк протест внесено за пізно! Розуміє ся, що така резолюція немов тяжким обухом приголомшила громаду, котра в довірію в слова ц. к. старости, велївшого на дни четвертім по виборах протест віддати в свої руки, уважала і мала право уважати протест яко правильно внесений і не могла підозрівати нїякої штучки. Протестуючі внесли против сего рішеня намістництва рекурс до міністерства справ внутрішних, однак ц. к. староство повітове в Скалатї не зважало на сей рекурс, а узнаючи вибір ради громадскої в Вікнї правосильним, велїло приступити до вибору зверхности громадскої і вислало навіть — що дуже рідко лучаєсь — у визначений на ті вибори день 28 падолиста 1891 свого делєґата до Вікна.
Громада Вікно виходячи з санкціонованої §-ом 31 засади громадскої ординації виборчої, що перед правосильним порішенєм протесту внесеного против виборів до ради громадскої вибір зверхности відбутись не може, зібралась до канцелярії громадскої і запротестувала против переведеню виборів зверхности громадскої, в наслїдок чого делєґат ц. к. староства вибори ті тимчасово відложив і до Скалата відїхав.
Однак зараз в слїдуючих днях дістало 31 господарів з Вікна візванє явити ся в ц. к. старостві в Скалатї в четвер на день 3. грудня 1891 в сам празник Воведенія пресв. Дїви (а треба знати, що між 31 завізваними було 30 обряду греко-католицкого) і тут сталась річ неимовірна, нечувана і небувала в других конституційних державах, неможлива певно і в других провінціях Австрії. Ото ледви явилось 31 господарів до староства, зараз вийшов сам ц. к. староста і повитав их словами: "злодїї", "драби", "ґалґани" і т. п., а коли деякі з них хотїли поспитатись: о що властиво йде і в якій цїли покликано их до староства, одержали відповідь: "Мовчи, бо дістанеш в морду!" По тім політичнім прольоґу представителя політичної власти, віддано тих 31 господарів опіцї ц. к. конципіста староства Ленчиньского, а той, не переслухуючи нїкого і без всякої розправи, засудив всїх 31 на арешт переважно 14-дневий [деякі дістали 10 днїв а деякі по 3 днї) і велїв всїх зараз замкнути. Яко причину засуду подав то, що господарі мали супротивлятись єго розпорядженям при виборі зверхности громадскої в Вікнї. Даремно просились засуджені, щоби им вільно було заложити рекурс від сего засуду. "Нема рекурсу! перше відсидиш, а відтак будеш рекурсувати!" — порішив конципіст — і 30 господарів з Вікна, одному позволено відбути кару пізнїйше, замкнено зараз до арешту, де відсиджують кару за то, що не хотїли допустити нелєґального вибору зверхности громадскої супротив непорішеного ще правосильно протесту против виборів ради громадскої. Имена замкнених суть: Петро Процишин, Ясько Мороз, Іосиф Черкас, Максим Голубенний, Андр. Голубенний, Мих. Невіщук, Андр. Весаловскій, Ив. Чобіньскій, Павло Сторощук, Ясько Скиба, Мих. Малицкій, Франко Доброхлоп, Гриць Коненко, Василь Черкас, Лев Голїньскій, Андр. Довгань, Войтко Лисаковскій, Андрух Метельскій, Дмитро Федьчишин, Томко Рожек, Иван Голїньскій, Максим Рожек, Федь Федьчишин, Федь Головка, Андрух Роґожиньскій, Роман Ткач, Максим Намака, Никола Ткач, Василь Сосновскій і Олекса Черкас.
Против рішеня староства внесли всї они рекурс. Однак навіть в случаю увзглядненя рекурсу нїхто відбутої кари не в силї им винагородити. За се належить подякувати фактови, що у нас обовязує ще цїсарске розпорядженє з 20 цвітня 1854 р. ч. 96 В. з. д., котрого постанови противні духови всего нашого законодавства і дають волю найширшій арбітрарности властей політичних. Впрочім консеквенції з представленого вірно тут факту нехай собі виведе кождий сам і доспіває в души то, чого з огляду на звістні причини годї виразно висказати. 