◦ ◦ ◦ ◦ ◦ ◦ ◦ ◦ ◦ ◦

Про результат виборів до ради повітової в Бережанах одержали ми вчера — уже по виходї вчерашного нумера — слїдуючу телеґраму: "При виборах до ради повітової з курії сельскої ліста руска дістала 70 голосів, а польска 105." Сподїваємось одержати з Бережан дещо більше про хід сих виборів і поясненє причин, за-для яких Поляки більшостію цїлої третини перевели свою лісту.
Несподїванка для питомцїв наших духовних семинарій. Як звістно при виїздї на вакації одержували питомцї духовних семінарій т. зв. Reisegeld, а то у Львові 10 зр. а у Відни до 50 зр. Сего року зайшла зміна: львівскі питомцї не одержали нїчого а віденьскі лиш 30 зр. Ректорат львівскої семінарії духовної оповістив сю несподїванку питомцям, мотивуючи єї розпорядженєм міністерства віроісповідань. Цїкаве при тім додати, що питомцї латиньскої семінарії духовної одержали такій сам Reisegeld як і давнїйшими роками. Чим пояснити таке розпорядженє, не знати, чи може більшими розходами в сих роках на будову нового будинку семінарії у Львові, чи може зниженєм оплати зелїзничої на державних зелїзницях?! А хоч і низша оплата на зелїзницях, то не один біднїйшій питомець, котрий много числив на тих 10 зр. Reisegeld-y, не знає тепер, як видобутись зі Львова.
Град величини курячих яєць упав в недїлю по полудни між Ярославом а першими стаціями зелїзницї сокальскої і знищив засїви так само як в Рогатиньскім.
Огнї. Від грому займились і погоріли послїдними часами; в Застїночи, пов. теребовельского, загорода Давида Шерцера, котрий потерпів неубезпеченої шкоди 400 зр.; — в Звинячи, пов. чортківского, будинки Стефана Стефанишина і Тимка Грицишина, шкода виносить 550 зр.— Дня 6 липня погорів в Вороцанцї, пов. коросненьского, дім Ив. Стися; огонь був підложений і нанїс 1500 зр. шкоди. А що в сїй громадї в короткім часї се вже 6 огонь, то і заряджено енерґічне слїдство. — Огонь підложений на обійстю Стефана Пастернака в Гуштинї, пов. борщівского, наробив неубезпеченої шкоди на 2000 зр. Підозрілу о підпаленє Олену Капацілу увязнено. — В Вернюках, пов. золочівского, підложив огонь Стефан Вернюк під загороду своєї сусїдки Ганки Грицини, з котрою жив в незгодї, а огонь нанїс неубезпеченої шкоди на 1000 зр. — В Красїєві, пов. бучацкого, погоріло 13 загород селяньских.
Польске товариство драматичне в Перемишли, при нагодї скликаня анкети театральної, внесло на руки маршалка краєвого меморіял, в котрім піднесено, що Перемишль не має доси будинку театрального, а театр літний на Замку і саля театральна в готели "під Провідїнєм" не надає ся до публичних представлень і служить радше до вистав театру аматорского. Від 1 сїчня 1889 до 15 липня 1890 відбуло ся в Перемишли 9 представлень польского тов. драматичного, 47 представлень руского театру і 42 представлень театральних нїмецких і жидівско-нїмецких. В меморіялї просить ся, щоби анкета театральна порішила, щоби дирекції театрів польских у Львові і Кракові були обовязані що року в лїтї бодай 24 взірцевих представлень польских устроїти в Перемишли.
Дрібні вісти. В Бережанах помер д-р Вильг. Йоркаш Кох, висл. лїкар повітовий. — В Ярославли відбуде ся дня 10 н. ст. серпня с. р. зїзд товаришів шкільних, котрі скінчили в р. 1876 тамошну школу реальну. — В Кракові має виходити зошитами видавницво илюстроване під заг.: Rozwój gospodarczy i przemysłowy wiejski. — З Константинополя доносять, що черкескі розбишаки напали і увели двох инжинирів, Ґерсона і Мейора, підданих австрійских занятих при будові зелїзницї та жадають за них 3000 фунтів шт. викупу. — В Золочеві стрілив до себе з револьверу поручник 13 полку уланів З. в намірі самоубійства. Куля перейшла по-при серце і не знати чи самоубійник подужає. — В Чернівцях на двірци зелїзничім придержано Баруха Фішбаха з Ягольницї, як вивозив дївчата до домів розпусти на Всхід. Барух відсидів був вже 10 місяцїв в черновецкій вязници за таку провину. 