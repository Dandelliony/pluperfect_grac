З руских товариств.

Справа руского театру. — Вістки з віденьского товариства "Громада".
На засїданю видїлу "Рускої Бесїди" у Львові минувшого тиждня обговорювано — о скілько довідуємось — предложеня анкети театральної, змагаюче до перенятя руского театру народного у власний заряд. Притім поименовано членів артистичного комітету, до котрого окрім личностей, поданих нами вже в "Народ. Часописи" рішено запросити також дра Смаля Стоцкого, професора язика руского в університетї черновецкім. Поручено також референтови театральному, проф. Косеви Лучакінскому, удатись враз з проф. Н. Вахнянином і п. Ив. Ґуляєм до Коломиї і там на місци навязати переговори з персоналом артистичним театру руского в цїли відновленя контрактів. Небавом також будуть скликані проф. Н. Вахнямином члени артистичного комітету, щоб уконститууватись і подїлити межи себе роботу. Першою задачею комітету буде розглянутись в дотеперішнім репертоарі театральнім, означити, котрі штуки мають на будуче випасти з репертоару, а котрі належало би поправити і якими новими репертоар доповнити. Відтак буде розходитись і о придбанє нових силь артистичних для сцени, именно до представлень опереткових і народних з співами. Видїл "Рускої Бесїди" намірив також зорґанізувати в більших містах провінціональних місцеві комітети, котрих задачею було би — приходити сценї нашій в поміч в часї гощеня театру в тих містах.
О скілько наші информації сягають, то єсть наміренє сполучити всї сили артистичні нашого театру в спілку, під зарядом "Рускої Бесїди" і в интересї тої спілки було би тогди держати ся разом і для власного добра старати ся о розвій сцени. По нашій думцї був би то дїйстно одинокій мабуть чи не найлїпшій спосіб заряджуваня театром; в такім случаю кождий артист і артистка, кождий член театру, побираючи свою сталу ґажу а маючи при тім вигляд поправити ще й в иншій спосіб свою долю та забезпечити собі будучність, певно тим скорше і енерґічнїйше жертвував би свій талант і свої сили нашій сценї.
______
Кружок літературний при віденьскій "Громадї", якій завязали академики, члени "Громади", вже розпочав свою дїяльність. Першій популярний відчит виголосив дня 6 с. м. член кружка акад. Студиньскій на товариских сходинах всїх членів "Громади". Дня 18 с. м. відбув ся знов першій науковий відчить тов. Вас. Щурата, котрий взяв собі за предмет "Чернця" Шевченкового і виказував: о скілько народна україньска поезія вплинула на поета в написаню сеї поеми. Відчит (котрий прелєґент задумує доповняти і віддати печати), вивязав досить оживлену дебату, в котрій підношено як добрі, декуда навіть дуже удачні, так і слабші сторони сеї студії. Дальшій відчит науковий мав відбути ся вчера а читати мав й Студиньскій акад. свою етноґрафічну студію п. заг. "Лїрники", их школи, орґанізація і мова в порівнаню з тайними говорами "шаповалів", "офеніїв" і злодїїв. На дальші відчити пійдуть працї тов. Петрушевича, Стисловского і других. Медика, члени "Громади", виготовляють відчити з науки медицини і відчитують их поміж собою, а тим способом підготовляють ся на добрих лїкарів. Першій такій відчит держав уже докторанд Янович "о найновійших методах лїченя недуг инфекційних". Відчитови прислухувались крім медиків також другі члени "Громади". На слїдуючій відчит зголосив драд В. Павлюк темат "о лїченю недуг серцевих".
До сих вісток, котрі вказують, що наша молодїж академічна серіозно трудить ся над своїм образованєм, позволимо собі додати маленьку замітку, котра нам як раз тепер насунулась на гадку, а робимо то не для якогось менторства, анї спеціяльно для віденьского товариства, лиш для загального добра. По нашій думцї добре би було, колиб наша молодїж академічна устроюючи в своїх товариствах відчити, вибирала до них як раз предмети, що так скажемо реальні, фахові, котрі і їй приспорять знаня і для загалу можуть стати ся пожиточними. Знаємо з власного досвіду, що нераз давнїйше в товариствах академічних підбирали ся до відчитів предмети, котрі вправдї давали дуже широке поле до горячих дискусій і занятої критики, але хісна було з них лиш тілько, що можна було наговоритись і наперечитись. Остаточно кінчило ся все тим, що часть молодежи байдужнїла, часть гордїла і росла по своїй думцї в велику повагу а в кінци розбивала ся та богато з неї марнїло. Лиш реальні а сіріозні труди можуть людей сполучати і як раз таку реальну роботу видимо і в товаристві "Громада". Нехайже кріпко держить ся сего напряму. 