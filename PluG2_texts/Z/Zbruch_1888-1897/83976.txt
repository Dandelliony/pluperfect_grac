Проґрама торжества перевезена мощей Маркіяна Шашкевича.

На вчерашнім засїданю комітету для перевезеня мощей бл. п. Маркіяна Шашкевича ухвалено:   1. Візвати всї товариства, що мають намір брати участь в торжестві через своїх відпоручників щоби зголошувались до канцелярії "Просвіти" у Львові, а се в тій цїли, щоби можна було відпоручникам их вже заздалегідь визначити належне місце в походї.   2. Ухвалено ось таку проґраму торжества:   а) Ві второк дня 31 н. ст. жовтня в Новосїлках лїских:   1. О годинї 8-ій рано добутє тїла Маркіяна Шашкевича з дотеперішного гробу.   2. Між годиною 9 а 11-ою поминальне богослуженє з проповідью і промовою одного з відпоручників комітету львівского.   3. О годинї 11-ій похід з тїлом на дворець зелїзничій в Задвірю до найблизшого поїзду особового. На граници громади Новосїлок лїских промова начальника громади новосїлецкої, котрий поїде з тїлом до Львова.   б) Середа 1 н. ст. листопада у Львові:   1. О годинї 11-ій поминальне богослуженє і панахида в церкви св. Пятниць.   2. О годинї 10-ій промова проф. д-ра Ом. Огоновского, голови товариства "Просвіта" на двірци зелїзничім Львів-Підзамче при домовинї поета, а потім розпочне ся похід похоронний на кладовище Личаківске під проводом Є. Е. Впреосв. митрополита. Порядок походу: а) братства церковні, б) молодїж шкільна, в) депутації з вінцями, г) депутації збірні, д) хор, е) духовеньство, ж) домовина, з) родина покійника, і) запрошені достойники, к) публика.   3. Промови на кладовищи над гробом: а) одного священика, б) посла Юліяна Романчука.   4. Вечером концерт о годинї 7-мій в сали "Народного Дому".   Дѣло 