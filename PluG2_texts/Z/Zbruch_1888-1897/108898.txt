◦ ◦ ◦ ◦ ◦ ◦ ◦ ◦ ◦ ◦

    Видїл "Рускої Бесїди" в Тернополи устроює в недїлю дня 22 н. ст. листопада с. р. вечерок з танцями, на котрий просить всїх Вп. замісцевих і місцевих членів як також приклонників Рускої Бесїди. Стрій домашний. Вступ від особи 50 кр. Початок о годинї 8-ій вечером. — Від видїлу.   Кс. Стояловскій дня 13-ого с. м. обходив в Новім Санчи свої именини. З тої нагоди відбули ся там довірочні збори при участи кількох сот людей. Зібрані при звуках музики витали кс. Стояловского і складали єму желаня, а він виголосив довгу бесїду на темат політичний. О 11-ій годинї в ночи кс. Стояловскій приїхав на дворець. Тут — як доносить віденьска Arbeiter Ztg. — дожидав єго жандарм і доручив єму наказ арештованя від окружного суду в Вадовицях. Однак робітники, що були на двірци, не допустили до арештованя і кс. Стояловскій виїхав на Угорщину.   Образ св. Юра, церкви одної з давнїйших на Руси, знятий з природи, викінчений барвами олїйними, котрого вартість оцїнюють знатоки на 150 зр., можна набути в Бурсї св. Іоана Хрестителя в Дрогобичи, котра находячись під зиму в потребі глядає аматора, що хотїв би образ той за повисшу цїну набути.   Богате жерело нафти показало ся в Ропици рускій під Горлицями. Шахт спадкоємцїв небіщика Роґойского викидає єї без помпованя що дня по 500 бочок.   Намірене самоубійство жовнїра. Свіжо асентирований жовнїр 58. полку піхоти кинув ся під колеса зелїзничого поїзду, що зближав ся з Журавицї до Перемишля, в місця званім "Шайбівка", де сповнено вже не одно самоубійство. Щітки, прикріплені на передї машини, відкинули жовнїра на бік і бідака стратив лиш одну ногу. Тяжко раненого відставили до гарнізонного шпиталю. Що єго спонукало до самоубійства, неохота до війскової служби чи що инше, невідомо.   В маґістратї міста Львова наступили передвчера зміни в управі пяти департаментів. Технічний департамент (ІІІ.) обійме радник Гобґарскій, дотеперішний шеф екзекуційного бюра; радник Цетвиньскій буде вести війскове бюро IV. А., а дотеперішний начальник сего бюра радник Новаковскій перейде до департаменту VII. (екзекуційного); старшому радникови Стрільбицкому віддано шкільне бюро (VIII.), а Якубовскому промислове (V.). Останні департаменти: І. (Косса), П. (Лятковскій), VI (Урускій) і IX. (Войнар) лишають ся без зміни.   Дрібні вісти. О Григ. Вовк, сотрудник в Рожнові [в епархії станиславівскій] змінив за згодою ц. к. намістництва своє назвище "Вовк" на "Селяньскій". — В Золочеві відбуло ся сими днями вінчанє п. Юліяна Добряньского, професора ґімназії, з панною Єленою Геровскою, дочкою пенсіонованого капітана. — Під колесами зелїзничого поїзду погиб в Чорткові 26-лїтний машиніст Ив. Ціммер. — На 15 н. ст. грудня розписано доповняючій вибір одного члена перемискої ради повітової з курії міст. — За лихву арештувала жандармерія Мошка Шаєра з Березова коло Коломиї.   Дѣло 