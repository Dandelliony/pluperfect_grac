Маніфестація загального збору "Підгірскої Ради" в Стрию.

З загального збору членів "Підгірска Рада" полишили ми собі ще лише ширше подати о справі протесту против надужитя прогульки з стрийското повіта на виставу львівску до маніфестації характеру політичного — розумієсь польского.   Справу сю порушив на зборі селянин Скоблик з Дашави, сам участник прогульки і очевидець цїлої тої штучно викликаної комедії.   "Ми селяне — говорив він — мусимо скористати з нагоди отсих зборів, щоби пояснити справу прогульки на виставу до Львова і запротестувати против підступного накрученя тої прогульки на сторону польскої політики. Ми, користаючи з полекші в видатках, о яку вистарав ся видїл повітовий, постановили поїхати на выставу дня 23 серпня, а анї в гадцї нам не було, аби з того мала вийти яка політика. Правда, як потому стало відомо, деякі начальники громад і дїти їздили на кошт повітовий і паньскій, але ми господарі їхали своїм коштом і від нїкого нїякої ласки не жадали анї не приймали. Тимчасом що з нами зроблено? Прогулька знайшла ся нараз під сторожею, нїбы під ескортою повітовою. Під зарядом п. маршалка ґр. Дїдушицкого взяли нас під свій провід п. секретар повітовый з своїми помічниками, лїсничі повітові й діюрністи — пп. Павлик, пп. Склярчик і Романьскій, пп. Цупа і Биберович, пп. Лукасевич і Михалевич — і ми за свої гроші йшли нїбы під ескортою. Опинились ми на выставі. Чого ми туда їхали? От я та й другі цїкаві були побачити там нові машины, збіже і т. и., та й з того чогось навчити ся. А тут вийшло инакше — що крок то політика польска. Чуємо: п. маршалок Дїдушицкій промовляє в имени нашім а п. директор вистави п. Мархвицкій відповідає... Розумієсь, усе йде по польски, ми мало що й розуміємо, а все-таки одно з тих бесїд ми вирозуміли, що ось-то ми, рускі селяне з повіта стрийского, своєю поїздкою на виставу робимо демонстрацію против независимих Русинів і против их політики. Дальше бачимо: оден в сїраку выступає з подякою п. намістникови за тото, що нас приймають на виставі — а ми-ж, я і другі, їхали за свої гроші! Чоловік з дива не міг зійти: що таке дїє ся? — а вже правдиво болїло руске серце, коли було бачити й чути, як дїточки рускі выспівують "Jeszcze Polska nie zginęła"... Потім і ґазеты польскі розтрубіли на весь світ, що стрийска прогулька на виставу — то була велика демонстрація за політикою польскою а против політики независимих Русинів! А що се чиста неправда, а навіть не повинно мати й позору правди, то я ставлю в имени селяньства стрийского повіта під ухвалу нинїшного збору ось-таку резолюцію: Ми зібрані тут стверджуємо що: 1) прогулька з стрийского повіта дня 23 серпня на виставу до Львова не мала нїякого значіня політичного; 2) коли старано ся надати характер політичный тій прогульцї, то без волї і без відомости участників селян; 3) протестуємо против такого надужитя доброї віри селян, котрі взяли участь в прогульцї, і заявляємо своє повне довіріє "Підгірскій Радї" і нїякого иншого проводу не узнаємо і не хочемо узнавати."   Наведену промову п. Скоблика і поставлену резолюцію приняв збір з одушевленєм. До слова рвало ся по п. Скоблику ще кількох селян, щоби підперти поставлену резолюцію, але загал зібраних заявив, що в сїй справі не може бути нї одна душа иншого пересвідченя і иншої гадки. Правда, вислухано ще оправданє того дяка, що вирвав ся був на виставі з подякою, а стало ся се — як він сказав — в той спосіб, що "хвильово злапали єго за плечі і казали дякувати" а він, не розібравши річи, дякував...   Цїкаві ми, чи дневники польскі, котрі прогульку стрийску на виставу выкористовували на некористь справи рускої, — чи ті дневники бодай зареєструють сю однодушну а поважну маніфестацію соток участників загального збору "Підгірскої Ради" — і то селян, о котрых Gazeta Narodowa раз-у-раз пише, що они нїби то відпекують ся від проводу интеліґенції рускої а радо віддають ся під провід політиків польских... Однодушна ухвала повисшої резолюції на зборі "Підгірскої Ради" показує щось зовсїм инакшого!   Дѣло   