З Сокальского.

[Дикі люде в Яструбичах].
Здивують ся безперечно Вп. читателї, що в Сокальщинї можуть находитесь дикі люде. А чи можна населенє села Яструбич назвати иншим именем, осудїть самі.
Се громада числяча 1400 людей, і то переважно зажиточних. Ще в роцї 1873 купили они добра табулярні 2.659 морґів від свого дїдича за 65000 зр. Се нещасливий рік для громади під взглядом моральним, бо так, як що-раз богатїли (мимо величезних сплат), так знов моральність громадян упадала, а тепер мабуть дійшла кульминаційної точки.
Не буду згадувати за злодїйство, випасанє пільне, бо оно відай культивує ся в многих запущених селах, хоч і в десятій части не в такій спосіб, що в Яструбичах. Випасти кому траву, пашу, збіже, ще до того навмисне витовчи кіньми, за кару, що властитель вигнав зі шкоди, се річ зовсїм звичайна, а вже коли хто не тілько не дасть властителеви заняти з поля товару, а ще єго набьє, то звесь зух-хлопець, то геройство.
Піяньства, кажуть, в Яструбичах нема, бо ще нїкому жиди за горівку грунту не забрали. Але ту таке дїєсь: перейдїть всї 200 нумерів в Яструбичах, а не знайдете й хати, де би горівки не було. Такі звичайні занятя, як плетенє цибулї, сїченє капусти, тїпанє конопель, прядженє, воженє гною; привіз сїна і т. д., все то не може обійти ся без горівки. Самому дїдичеви не хоче ся роботи робити, і він зволїкає, доки не найде колись спосібної хвилї, щоби скликати сусїдів і приятелїв на толоку, і при тім тілько випивають горівки, що певно би за ті гроші, і без ласки, був сю роботу зробив. Але за те "оказія" в хатї і гумор у робітників! Ту й робітників без горівки не можна найти, а дївки пьють нараз так само по два й три келишки, як і стари запеки. Хрестини, поминки у бідного ледви обійдуть ся пять ґарцами, а богатого й десять не мине. Оден достатний господар казав що перше, коли горівка була танша в-двоє тілько випивали, і що волїв би дати людям тиждень їсти, нїж тих три чи більше днїв поїти. Бо ту хрестини, поминки тревають два й три днї. A весїлє справляють цїлий тиждень; 20 ґарців оковити пійде і у біднїйшого, богатий купує і в-двоє тілько. Питаюсь раз: Кілько горівки можна би числити на кождий нумер в роцї? Пять ґарцїв? Стане гурт на гурт?" — "Та що ви міркуєте? — відповідають менї — у доброго господаря минає через рік на жнива, косовицю, свята і т. д. більше сорока!" Єсли-б рахувати бодай до 10 ґарцїв на нумер то річно пропивають Яструбичане 4.000 зр.! От і причина всего злого!
Але вже нїчого не обурює кождого з яким-таким понятєм христіяньскої моральности, як розпуста паробків і дївчат. Прийде осїнь, то господинї вже заздалегідь спрошують до себе дївчат на досвітки й вечерницї, тож що 10—15 хата подиблете веселе товариство. Не ходить ту о прядженє, бо й нема коли дївкам на таких вечерницях прясти. Без горівки [за крадені у батьків гроші, зерно і т. д.] не обійдесь, а співи, розмови й дїла найнеморальнїйшого змісту — то властива цїль таких досвітків і вечерниць. А єсть такі доми, що до них кождого часу сходить ся молодїж на розпусту, і господиня чи хто из старишх, знаючи цїль вечерниць, виходить з хати... Вечерницї, досвітки і весїля суть жерелом найгрубшої неморальности! В лїтї знов висилають родичі свої дїти [майже кождий господар] з худобою і кіньми в поле. А які з того страшні наслїдки?!
Торічної зими було в Яструбичах 5 накриток, з тих дві поубивали свої дїти і були карані. Сего року вже знов було щось три накритки, а кажуть, що ще єсть одинацять таких дївок! Безсердечна мати дитину губить, зараз гуляє в коршмі, а потім наймаєсь у жида за мамку. і то дочка господарского роду! Правда, що й ґр. Толстой такого не випровадив в своїй "Власти тьми"? Люде вправдї кажуть, що такого нечувати нїгде в світї, а все-таки за зле не беруть. Перші господарі і господинї идуть в куми, бо кажуть, як оперезатись крайкою, котрою дитина була сповита до хресту то щастє принесе. і приходить до хресту кілька або і кільканацять пар пяних кумів і потім оперізують ся тою чародїйною крайкою і пьють цїлу ніч...
А много, много причин довело Яструбичан до такого сумного стану! 