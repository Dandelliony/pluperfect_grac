Голос Русина про вибори. — Рух в руских товариствах.

Голос Русина з провінції про вибори до ради державної.
Отже сїмох руских послів вийшло з урни виборчої дня 2 н. ст. марта с. р., і то самі народовцї.
Скажу отверто, що я сподївав ся их більше, значно більше, — а наколи спитаємо себе: хто тому винен, що вийшло их так мало? — то покаже ся, що винні всї, з одною-однїсїнькою може виїмкою, т. є. з виїмкою самого руского селяньства і мало-міщаньства.
І так на першім місци винно правительство, а властиво — виражаючи ся цїлком докладно — винні деякі ц. к. старости, котрі видко не знають, чи не хотїли знати о тім, що заявив п. намістник на засїданю галицкого сойму дня 26 н. ст. падолиста 1890 р., і правибори переводили consueto more — "як бувало". Так бодай треба судити з того, що донесено до наших часописей з повітів гусятиньского, чортківского, і инчих. Ми надїємось цїлком справедливо, що п. намістннк виноватих потягне до одвічальности, бо нема нїчого гіршого, як урядник, не респектуючій истнуючих законів.
Другій з черги винен польскій комітет центральний тим, що не міг здобутись на стілько відваги, аби відмовити свого затвердженя таким кандидатурам посольским, котрі без продажности виборцїв-Хрунїв були би зовсїм неможливі. Взаємини польско-рускі не суть ще того рода, щоби ми вже нинї могли вимагати від польского комітету центрального, аби він на округи виборчі з виключно або переважно руским населенєм польских кандидатів взагалї зовсїм не ставляв, але того вимагаємо катеґорично і здаєть ся нам, що по нашій сторонї стане кожда честна людина, аби польскій комітет центральний відмавляв свого затвердженя таким кандидатам, котрі хиба тим тілько можуть оправдати свою кандидатуру, що тілько а тілько тисячів готові кинути межи жидів-факторів і лакомих виборцїв-хрунїв.
Треті з черги винні "обєдинителї", бо як би не их непатріотична робота, то з округів виборчих: бережаньского, золочівского і тернопільского були би цїлком напевно вийшли послами Русини народовцї. Властиво тих коренних "обєдинителїв" винувати не можемо, бо се вже их взята на себе повинність, руско-народному розвоєви все і всюди і всякими хоч-би навіть найогиднїйшими способами перешкаджати, — але винні тії добродушні "старі", котрі все ще не можуть того зрозуміти, що найтяжшим ворогом рускому народови той, хто неґує єго я, т. є . єго національну самостійність.
Але, нїгде правди дїти, і між самими народовцями не всюда була тая карністю, без котрої жадна акція політична неможлива. Правда, що вибори впали на нас несподївано і в некористну пору, бо власне тогдї, коли ми що-ино почали скликатись під народну хоругов, що єї здвигнули наші посли-народовцї на послїдній сесії галицкого сойму, отже-ж в пору, коли ми ще не були цїлковито змобілізовані, — але то нас, т. є. интеліґенцію не звиняє, бо добрий воїн, коли ударять на алярм, мусить бути до бою готовий.
Отже всї винні, — не винен тілько галицко-рускій нарід. Бо не єго се вина, що з правиборів вийшло немало самозванчих виборцїв-хрунїв, а натомість ті виборцї, що вийшли справдї з єго вибору, мимо пекольної аґітації наших противників, мимо всяких намов, клевет, памфлєтів і т. д. — постояли кріпко за святе дїло і дали противникам таку відправу, якої доси не бувало. Най же им за те буде честь і слава! Чолом удармо перед тими непохитними борцями! Від них нам учитись патріотизму!
Але не до забави, а до тяжкої працї покликав рускій нарід своїх вибранцїв, а об тім, чого домагає ся він від своїх послів, най би вже тепер завелась шарова дискусія в наших часописях, именно в "Дѣлї" і в "Батьківщинї".
А. С. Рух в руских товариствах.
На засїданю центрального видїлу товариства "Просвіта" з дня 3 н. ст. марта с. р. полагоджено поміж нашими слїдуючі важнїйшй справи:
1. Принято до відомости, що проф. Барвіньскій виготовить популярну исторію літератури рускої.
2. Рішено дати катихитам шкіл народних у Львові по 50 примірників Молитвенників даром для роздачі між біднїйших учеників.
3. Рішено закупити за суму 25 зр. для музею товариства дуже цїнний мосяжний старинний вілтарик.
4. Принято до відомости, що до бібліотеки товариства дарували: п. Хванько з Москви 2 книжки, п. Кодайскій з Тарнова 3 книжки, п. Павло Кирчів зі Львова 1 книжку, п. Володимир Самійленко 1 книжку, п. Кость Паньківскій 3 книжки, п. Остап Нижанковскій 1 книжку, панї Ольга Франко 16 книжок, о. Кассіян Куницкій 2 книжки, товариство имени Шевченка 1 книжку, Сербска Матиця в Загребі 1 книжку і п. Андрій Скородиньскій зі Львова 4 книжки.
5. Принято до відомости, що для музею товариства дарували: п. Иларій Набак з Знесїня 14 мідяних монет, п. Кость Паньковскій 1 монету, о. Бачиньскій старинну печатку, а богослов у Львові п. Сєміньскій 20 мідяних монет.
6. Рішено друкувати за місяць май біоґрафію Ивана Котляревского написану Василем Чайченком.
7. Принято до відомости, що в Камінцї Струмиловій і в Бродах завязують ся філії товариства і рішено в сїй справі дати найдокладнїйші информації.
8. Книжочками давнїйших видань надїлено слїдуючі читальнї і братства: Читальнї на Сирилівцї в Калуши, "Ранна Зоря" в Калуши, в Пристани, Богданівцї, Бабини, Новоселици, Убини, Иванівцї, Буківнї, товариство св. Станіслава Костки у Львові, братство церковне в Солонцї, Антонину Лаврентовну для школи, школу в Росільній, товариство педаґоґічне руске у Львові, читальнї в Кіцмани, Тлустім, Корчминї, Дїдилові, Пархачи, Залїсю к. Озерян, Пукові, Шманьківцях, Клїводинї, Пеняках, Отинії, Білцї, Черлянах, Радчи, братство церковне в Сїлци, Тернополи, Радчи, Сестриче в Радчи, парубоче в Радчи, церковне в Путятинцях.
9. Принято 82 нових членів. 