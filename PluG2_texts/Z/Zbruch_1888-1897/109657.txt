◦ ◦ ◦ ◦ ◦ ◦ ◦ ◦ ◦ ◦

Петиція до сойму против заведеня окружних громад впливають вже тепер досить численно. Именно на руки послів сторонництва людового надсилають громади зі всїхь сторін Галичини петиції, при тім замітне се, що повіти скалатскій, теребовельскій і станиславівскій виказують під тим взглядом оживлений рух. Рівнож пос. Окуневскій доручив пять петицій в тій справі а то з Ходачкова малого і Констатинівки, пов. тернопільского, та з Лежанівки, Білинівки і Зеленої, пов. скалатского. Всї петиції заосмотрені печатками урядів громадских і підписами членів зверхности громадскої. Число таких петицій, надісланих до сойму, виносить по-над триста.   Вчера відбула ся в сали "Народного Дому" у Львові нарада комітету виборного, завязаного, як відомо, з иніціятиви недавного зїзду руского духовеньства. Комітет той складає ся з 30 священиків [по 10 з кождої епархії], з 30 людей зі світскої интеліґенції і з 30 селян. Наради комітету були довірочні [без представителїв дневникарства]. Сподївати ся, що комітет мабуть уже в найблизших днях оголосить комунікат. [З нагоди вчерашної наради появила ся нинї в однім львівскім дневнику польскім статья (имовірно з пера одного звістного радикала) дишуча великою злобою, а при тім і ложно представляюча факти що до завязаня того комітету. О сїй статьї ширше поговоримо завтра.]   Товариство обезпечень перед крадежами з вломом повстало у Відни. Гадку заснованя такого товариства піддав акціонарям останний процес короля злодїїв, Папакости.   Дрібні вісти. Міністерство зелїзниць надало Ал. Мецґерови, бурмістрови міста Ясла, концесію на вступні роботи коло зелїзничого шляху Ясло Дембіца на час одного року. — Громадска рада в Скалатї именувала Щасн. Козєбродского, соймового посла і маршалка тамошної ради повітової, почетним горожанином. — У Відни помер дня 28-го с. м., від апоплєктичного удару антісемітскій посол до ради державної і до сойму Генр. Фірнкранц. — Голодовий концертант Суччі збожеволїв.   Дѣло 