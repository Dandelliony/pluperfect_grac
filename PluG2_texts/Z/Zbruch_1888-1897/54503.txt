◦ ◦ ◦ ◦ ◦ ◦ ◦ ◦ ◦ ◦

Великі забуреня між селянами в Замостю повіта вижницкого на Буковинї, о котрих ми вчера згадали, вийшли з спорів між властителем Замостя Фльондором а громадою. Спір пішов о право пашеня худоби в лїсї. Давний властитель Замостя, Гафенко, позваляв селянам пасти худобу в своїм лїсї, але єго наслїдник знїс сю установу. Селяне хотять отже примусити Фльондора до признаня им давного права, бо уважають пасовиско в лїсї за сервітут. Власти рішили спір в некористь селян а се викликало в цїлім селї найбільше розяренє. Анї жандарми, анї староста не можуть уже привернути порядку. Селяне громадами по 200 осіб виганяють з лїса лїсних і грозять. Президент краю ґр. Паче зажадав отже від войскової команди помочи і 29 н. ст. липня по полудни вислано до Замостя 15-у компанію піхоти з Черновець.
В селї Кропивищу коло Коломиї погоріла, з неосторожности, мабуть від свічок, церков деревяна бляхою крита, заасекурована в "Славії" на 2.500 зр. Удалось уратувати ледви царскі врата. "Славія" вже зліквідувала шкоду майже на повну забезпечену суму (на 2450 зр.).
О обурюючім фактї доносять з Борислава до Dzienn. Polsk-ого: Ще перед 8 тижднями згинуло 6 робітників в шибі знаного Сруля Лібермана, а до нинїшного дня трупів не до були. Причиною сего нелюдского поступованя єсть те, що Ліберман боїть ся поносити коштів добутя трупів і позваляє, щоби в єго шибах лежали трупи по кілька тижднїв. Полишені родини робітників гинуть з голоду. Дивна річ, що власти спокійно дивлять ся на таку нелюдскість.
Мнимий шпігун россійскій, о котрого увязненю в Перемишли нам доносили, має бути — як пишуть одній львівскій ґазетї — учителем ґімназіяльним з Чехії і називаєсь Безпалець. Користаючи з вакацій, подорожував по Галичинї, а при оглядинах міста Перемишля увязнила єго поліція, яко підозріного чоловіка. Коли увязнений вилєґітімував ся і показало ся, що він не має нїяких злих намірів, пущено єго на волю. Безпалець відїхав з Перемишля до Львова.
В рускім дївочім институтї під зарядом Василіянок у Львові було уміщених в роцї шкільнім 1891 чотири дївчини на рахунок "Народного Дому" і скінчили літний піврік з слїдуючим успіхом: Марія Косович, учениця VIII кляси, сирота по священику, з відзначенєм; Теоф. Малаховска, учениця VII кляси, сирота по священику, з добрим успіхом; Юлія Назаревич, учениця V кляси, сирота по священику, з відзначенєм і Єл. Гамчикевич, учениця V кл., донька лїсничого в Білцї, з добрим успіхом. Всї ученицї института ходили до 8 клясової народної школи им. Єлисавети у Львові.
Запис в користь руских дївчат-сиріт в сумі 500 зр. зроблений бл. п. Тад. Фолюсевичем, пенсіонованим урядником скарбовим в Сокали — перейшов уже після волї тестатора під управу "Народного Дому" у Львові. По оплатї 50 зр. на податок переносний і 70 кр. на порто почтове остало ся 449 зр. 30 кр.
Нещаслива пригода. В понедїлок вечером якійсь робітник перевозив з Кракова до Подґужа бензину в гусаках. Один гусак розбив ся на передмістю краківскім, а люде почали черпати бензину в різні посудини, думаючи, що се нафта. Нараз кинув хтось запалений сїрник і в одній хвили бензина бухнула з посуди і обняла поломінью людей. Найгірше попарила ся [бо цїлі плечі аж до кости, груди, шию, боки] 11-лїтна донька зарібницї Вербицкої. Дали знати стації ратунковій [лікарскій] і зараз прибув віз санітарний з медиками, котрі повідрізувавши шкіру з міхурів, намастили тїло оливою, засипали йодоформом і обандажували. Відтак відвезено дївчину до шпиталю.
Дрібні вісти. Вінчанє п. Петра Дуркота окінченого богослова з панною Єл. Лукашевичівною відбуде ся 1 н. ст. вересня в Перемишли. — Заведенє для божевільних в Кульпаркові має тепер 634 хорих, найвисше число яке доси в тім заведеню було. — Д-р Генр. Зінґер, професор черновецкого університету, именований професором права канонічного на університетї в Инсбруку. — Холєра в Алєпо ширить ся і як доносять з Царгороду дістала ся вже до касарень війскових. 