◦ ◦ ◦ ◦ ◦ ◦ ◦ ◦ ◦ ◦

Цісар в Галичинї. Нинї рано о 5-тій годинї прибув цісар до Галичини: на маневри войскові. З цісарем ідуть архикнязї Альбрехт і Райнер, министер війни бар. Бавер і свита цісарска зложена з 12 осіб. Заграничних представителів войскових нема, бо сегорічні маневри суть детайличними вправами войсковими: лиш войскові аташе, нїмецкій і италійскій, з амбасад у Відня приїдуть при кінци галицких маневрів і опісля вже будуть присутні на маневрах ческих коло Литомишля. Офиціяльно повитано цісаря в Кракові. Намістник гр. Бадені з совітником Терлецким виїхав до Кракова і буде при боці цісаря за цілий час побуту в Галичинї. На двірци в Кракові зібрались: маршалок гр. Тарновскій, епископ Дунаєвскій, Павло Попель з околичною шляхтою, рада міска з президентом Шляхтовским, власти судові і политичні та взагалї репрезентації всїх краківских шкіл, заведень, товариств і урядів. Дворець пристроєно хоругвами, зеленю і цвітами, а в місци, де станув поїзд двірскій, здвигнено балдахим, а під ним бюст цісарскій. Поїзд зелізничій ведуть генеральний директор Сохор, директор Слядковскій і надинспектор Ельснер. Цісаря повитав президент Кракова вельми короткою промовою з окликом в честь цісаря; відтак оглянув цісар почетну компанію войскову, намістник представив цісареви виднійші личности з шляхти, президента суду Зборовского і деяких професорів университетских. До шляхти промовив цісар: Дякую, що ви згромадились так численно. Все приїзджаю радо до Галичини, де знаю, що повитають мене так сердечно. Вірте менї панове, що єсмь все щиро відданий вашому краєви. Цісар промовив також по кілька слів і до инших представлених осіб, пр. заговорив Зборовского о судівництві і Цоля о университетї. О год. 5 мин. 45 відїхав цісар в дальшу дорогу; на двірци в Кракові задержався цісар всего лиш 7 минут. — В дальшій дорозї виходили на повитанє цісаря по-при шлях зелізничій процесії з священиками і сїльска людність. В Бохни повитали цісаря промовами маршалок повітовий і бурмистр Бохнї; в Тарнові на двірци не було нїяких промов, лиш представлено цісареви епископа Лобоса і деяких представителїв властей, а при шляху зелїзничім уставилось до 2000 робітників, що роблять коло будови другого шляху зелїзниці Кароля Людвика; в Дембици промовив до цісаря маршалок повітовий; — на всїх тих більших стаціях зелізничих задержувався поїзд двірскій 3—4 минути. — Цілий Ярослав, послїдну стацію, де приїде цісар, прикрашено: виставлено дві брами тріюмфальні, одну при дорозї до Павлосева, де буде резиденція цісарска, а другу при дорозї до Радимна, а взглядно до Краківця, де цісар виїде дня 6 вересня. З Ярослава до Павлосева, села гр. Вяльгельма Сєміньского-Левицкого, пів милї дороги; вздовж цілої дороги уставиться кінна бандерія селяньска. По повитаню цісаря в Павлосеві виїде графиня Сєміньска до Переворска, а гр. Сєміньскій лишиться в Павлосеві.
Цісар замешкає в будинку партеровім, а свита цісарска поміститься в другім будинку одноповерховім. Архикнязь Альбрехт замешкає в селї Тучапах у посла Едв. Мицевского; министер війни, гр. Бадені і войскові аташе замешкають в Ярославли в приватних домах. На двірци в Ярославли будуть представлені духовеньство обох обрядів, власти і уряди, але нїяких промов не буде. Маневри під Краківцем скінчаться 9 вересня і цісар виїде до Литомишля, з-відки цісар удасться на Угорщину на вправи войскові гонведів.
П. Корнило Устіянович прикрасивши стіни хорошої церкви в Денисові фресками, переїхав до Поморян і там тепер, під єго надзором, відновляєся старинний, великій і прекрасний иконостас фондації Собіских.
Повінь. З поодиноких місцевостей над Прутом і притоками Дністра надходять вісти о повени, Станиславів: Мости ч. 3, 4, і 16 на гостинци рожнятівскім цілком зірвані, а мости ч. 19 і 68 сильно ушкоджені. Місцевости: Волчиєць, Підлуже, Угорники, Ямниця і Микитинці стоять під водою. — Надвірна: Комуникація з Угорщиною перервана, бо гостинець і кілька мостів сильно ушкоджені. — Делятин: по тридневнім зливнім дощи піднеслась значно вода на Прутї і з пятниці на суботу вечером о 8 мій годинї перервала вода беріг і влилась до улиці, що вела до Пруту. Люде почали утїкати і ратувати своє майно. На щастє о півночи устав дощ і вода звільна уступила. Лиш між Делятином а Зарічем перервана комуникація, бо вода забрала міст, а властиво останки мосту, бо по такім треба було їздити в послїдних лїтах. Коломия: Прут вилив значно і ушкодив два мости: державний і зелїзничій (на зелїзничім висять шини), тому нема комуникації нї в сторону Кут нї Слободи. Міст державний пук в половинї і перехилився на метер до ріки; також і гостинець перерванийна 20 сяжнїв. Мости в Вербяжи, Яблоновї і Пістинї зірвані, в Спасї вода забрала кілька хат і худобу. Поїзд зелїзничій доходить лиш до Коломиї. — Часопись коломийска О własnych siłach такі вісти подає про повінь: По дощи, що тревав три доби, Прут візбрав значно. Шкоди, які починив, суть величезні. Найбільше потерпіли дві дестилярнї нафти Винценца і Вайзера, положені по правім боці Прута. Вода понесла з собою бочки з нафтою а навіть і котли дестилярскі. Також потерпів значно властитель американьского млина Кристен; вода перервала млинівку, над котрою стоїть сей млин. Вода залила передмїстє кутске, а що вилив і Чорний Потік, то і була велика небезпечність. Якось удалося перекопати таму і дати иншій напрям розбурханим филям. Велику шкоду нанїс Прут громадї Воскресїнцям; вода забрала поля і луки. Доходять вісти, що не обійшлося при тій повени і без жертви в людях і худобі; понизше Коломиї мало утопитись пятеро людей і пятьдесять штук худоби. На Буковинї також повінь; під Черепковцями вода підмила міст зелізничій і лиш розвазї стражника треба завдячити, що поїзд не надїхав, коли сей міст був вже ушкоджений. Неполоківці під водою; в Пядиківцях пійшов з водою цілий тартак з будинками і матеріялом; ціле село Ленківці стоїть під водою і 40 хат поплило з водою та аж жандармерія ратувала людей. — Днїстер вилив коло Журавна і Болшовець. Войско, що єсть на маневрах в напрямі Станиславова, надибало на великі перешкоди в своїм походї. 