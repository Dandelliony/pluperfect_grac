◦ ◦ ◦ ◦ ◦ ◦ ◦ ◦ ◦ ◦

Намістник і маршалок краєвий виїхали вчера вечером до Коросна, де возьмуть участь в торжестві закладин каменя угольного під будову краєвої школи ткацкої в Короснї, котре відбуде ся в недїлю о 4-ій годинї по полудни. До Коросна на згадане торжество виїде також член видїлу краєвого П. Т. Романович. З Коросна поїдуть намістник і маршалок в околицю, щоби оглянути копальнї нафтові у Вєтршни і инших місцевостях.
Д-р Дамян Савчак, член видїлу краєвого, не був довшій час у Львові, бо ще дня 18 н. ст. липня виїхав був до Нового Санча на зїзд товаришів ґімназіяльних, відтак загостив до своєї родини в Новій веси, з-відки на Криницю, Жегестів і Краків вибрав ся до Варшави, щоби розслїдити устрій кольонії рільничої в Студзєнци під Варшавою. Аж вчера вечером вернув д-р Савчак до Львова і вже розпочав нинї своє урядованє у видїлї краєвім.
Крадїж по церквах. В Щирецкім доконано послідними днями дві крадежи в церквах, а то в самім Щирци і в Дмитрю коло Щирця. Урядова ґазета подає таку вість: Оногди вечером розбито в церкви в Дмитрю коло Щирця кілька скарбон і забрано з них квоту 37 зр . Поліція слїдить за злочинцем, а єсть ним мужчина, досить високого росту, в темнім сурдутї і циліндрї і він то ймовірно украв був попередної ночи з церкви в Щирци чару і хрестики.
Д-р Мих. Бобжиньскій, як доносить варшавске Słowo, зрік ся своєї посади професора краківского університету, а приняв натомість місце віцепрезидента краєвої ради шкільної у Львові.
"За Купчанкові книжки і ґазети — пише "Буковина", тягають по судах наших читальників, учителїв і др., як се сталось сими днями в Гаврилівцях і Самушинї. Радимо проте усїм в их власнім интересї не приймати з почти яких Купчанкових книжок та ґазет. Звертаємо на се особливо увагу наших читалень, котрі стягнули вже на себе изза Купчанкових аґітацій підозрінє, через що утруднене отворенє нових читалень, а истнуючі вже читальні поставлено під строгій надзір з тим щоби розвязувати ті читальнї, де найдуть ся книжки та ґазети Григорія Купчанка і єго товаришів."
Дрібні вісти. В Криници було до дня 21 липня після лісти купелевої 1746 родин а 2829 осіб; в Щавници 809 родин а 1390 осіб. — З Ярославля до Перемишля відставляв поліціянт шість дівчат. Коли поїзд зелїзничій їхав в найбільшім розгонї між Журавицею а Перемишлем, вискочила одна дївчина через вікно, упала, але зараз зірвала ся і побігла неушкоджена через поля. 