◦ ◦ ◦ ◦ ◦ ◦ ◦ ◦ ◦ ◦

Маґістрат міста Львова розписує конкурс на 10 безплатних місць для науки в львівскій пливальни войсковій для дїтей львівских горожан. Речинець подаватись до 30 цвітня с. р.
Стан здоровля Октава Пєтруского, заступника маршалка краєвого, знов погіршив ся так, що лїкарі дожидають катастрофи.
Підпомоги правительственні. Намістництво удїлило отсим староствам запомоги на цїли дорогові для поданя заробку голодуючій людности в Перемишлянах на дорогу Куровичі-Бібрка 3000 зр.; в Чешанові для громад Заболотє і Замойстець на направу доріг 1000 зр.; в Ряшеві на дорогу Милотин-Братківцї 2000 зр.
Нова фондація бар. Гірша. Czas подає: До Кракова загостив п. Фрідлєндер, секретар бар. Гірша. Розходить ся о основанє шкіл народних для жидів по більших містах галицких як Краків, Тарнів, Ряшів, Ярослав і Перемишль. Після гадки фондатора мали би такі школи дїлати супротив хайдерів. Також гадає бар. Гірш творити стипендії для жидів кандидатів учительских.
Перша женщина-лїкар в Австрії. Цїсар дозволив д-рови медицини Розалії Кершбавер займатись лїкарскою практикою в Австрії і отворити лїчниче заведенє для недуг очних в Лінцу. Єсть се перша женщина, котра узискала право в Австрії практично покористуватись своїм лїкарским дипльомом.
Дрібні вісти. Громада Хмільно, пов. брідского, одержала від цїсаря 200 зр. підпомоги на будову церкви. — В полудневій Франції упали оногди снїги. 