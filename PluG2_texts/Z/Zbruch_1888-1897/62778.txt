Павло Левицкій

В Добрачинї (почта Кристинопіль) предприймає всякого рода будови: церквей, будинків конкуренційних, парохіяльних і шкільних, горалень, в загалї всяких будинків, і виконує солидно і дешево.
Всї виконані ним будівлї зискали загальне признанє, чого доказом кілька наведених свідоцтв:
"В р. 1886, повірив комитет церковний в Розджалові, пов. сокальского, п. Левицкому з Добрачина будованє мурованої церкви в Розджалові. Можемо заручити кождому, що церков уже на укінченю, а п. Левицкій вдоволив всїм вимогам правним і всїм жаданям майстерским, тому єго яко предприємця до більших будівель рекомендовати можемо.
Розджалів д. 14 лютого 1888.
Мих. Фолис приходник, Стеф. Покимброда, член комітету, Фед. Жеребецкій, нач. громади."
_____________
"Громада СУШНО, пов. каменецкого, повірила мин. року п. Левицкому з Добрачина будову мурованої двоклясової школи з відповідним помешканєм для учителя. Тую будову провадить він точно після поданих єму плянів і указів з повним вдоволенєм місцевої ради шк. і начальства громадского. Можемо отже сміло сего поважаного предприємця, яко честного, совістного і порядного чоловіка як найдальше і найщирше поручити.
Сушно дня 8 лютого 1888.
Мих. Кордуба, предс. ради шкільної. Доско Баран, начальник громади. I. Brennenstuhl, Gem. Vorst."
_____________
"Пан П. Левицкій з Добрачина приняв предприємство нового мурованого приходства в КОРЧМИНЇ. Ту будову, вже на укінченю, веде він з повним вдоволенєм комітету парохіяльного, котрий єго може яко честного, совістного і дуже порядного предприємця вдоволяючого ся малим доходом, кождому интересованому припоручити.
Корчмин, дня 18 лютого 1888.
I. Черевко, предсїдатель комітету парохіяльного
_____________
В р. 1889 комітет церковний в Любши, повіта жидачівского поручив Вп. Павлови Левицкому в Добрачина будову мурованої церкви, котра нинї стоїть вже під дахом. В часї роботи ми мали нагоду пізнати Вп. Павла Левицкого яко чоловіка в тім званю здібного, совістного і пильного, і хоч не виплачувано єму в умовленім часї рат з причини неврожаю минувшого року, то мимо того провадив і провадить дальше будову старанно і совістно, за що заявляємо єму з приємностію прилюдно щиру подяку.
Від гр. к. комітету парохіяльного в Любши 31 жовтня 1890.
Іосиф Терешкевич парох і предсїдатель комітету. Дамян Тріщ, начальник громади і член комітету.
_____________
В р. 1889 поручив комітет церковний в Мостах великих повіта жовківского, п. Павлови Левицкому з Добрачина будову мурованої великої з пяти копулами церкви. Будову сю провадить п. Павло Левицкій сам старанно, пильно і совістно, так що-до штуки майстерскої як також що-до добірности матеріялу. Церков наша уже високо піднеслась, мимо невиплаченя наступившої і минувшої рати з причини неврожаю минувшого року, однак п. Павло Левицкій провадить будову і форсує своїми грішми за що єму комітет публичну подяку засилає і совістно поручає до подібних предприємств.
Мости великі 30 жовтня 1890.
Емиль Дїдицкій, гр. к. парох і предсїдатель комітету церковного. Гринь Балко, бурмістр і член комітету. Иван Балко, радний і провізор церковний.         
_____________
На просьбу Вашу потверджаю сим, що Ви яко предпріємець будівель вели і виконали крім численно приватних будівель також парафіяльні будівлї конкуренційні в тутешнім повітї. До них зачисляють ся головно: Парафіяльна мурована церков в Добрачинї, така-ж церков в Рожджалові, кілька мурованих і деревляних приходств і богато мурованих шкільних будинків.
Всї ті будівлї виконали Ви совіство, тревало, докладно після пляну, не переступивши кошторисів, і тим способом причинили ся Ви до прикраси околиць тутешного повіту. За се заслужили Ви собі на загальне признанє Ваших способностей і ретельности.
Сокаль дня 18 сїчня 1889.
Тхоржевскій, Ц. к. Совітник намістництва і староста.
[Печатка сокальского староства.]
На всяке візванє приїздить зараз на місце. 