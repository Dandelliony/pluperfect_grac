◦ ◦ ◦ ◦ ◦ ◦ ◦ ◦ ◦ ◦

  Відозва. Жаль серце стискає, коли побачиш як більша часть дїтей, що ходить до руских народних шкіл у Львові, спішить до них в дуже убогій і драній одежинї. Мимохіть насуваєсь гадка: як оно бідне, обідране та голодне може єще учитись?! А оно надїя наша, надїя красшої будучности Руси. З огляду на се постановив "Клюб Русинок" занятись долею тої надїї нашої, та старатись о те, щоби ті дїти, коли підростуть, не лише згадували теплим словом тих, що про них памятали, але і через те цїлою душею віддавалась праци для народу руского. Невелике єще число Русинок, що вписались до "Клюбу Русинок", не в силї подати тій дїтворі помочи потрібної, проте відзиваєсь "Клюб Русинок" до всїх Матерей, Батьків і Добродїїв, щоби поспішали з помочею можливою, складаючи на сю цїль то датки грошеві, то одежину переношену з власних дїтей, як дївчат так і хлопцїв. Особливо тепер пора надсилати ті дари як найбільше, бо і зима зачинає бідотї доскулювати та і приняв ся у звичай обдаровувати бідну молодїж на святий вечер. Всякі датки в грошех, одежинї, книжках і пр. просимо присилати під адресою предсїдательки "Клюбу Русинок" п-ї Г. Шухевичевої у Львові ул. Чарнецкого 26. У Львові 23 грудня 1893. Г. Шухевичева, предсїдателька "Клюбу Русинок". — І. Федаківна, секретарка.   Нова еміґрація? Gazeta Narodowa пише: Доносять нам з кількох місцевостей пограничних, цїлком від себе віддалених, що між сїльским людом починають ширитись розмови і різні поголоски про еміґрацію до Россії. Хоч в зимовій порі не прийде до еміґрації, то мимо того власти і духовеньство повинні звертати увагу, щоби на переднівку або підчас вистави краєвої не прийшло до успішних аґітацій.   Підбурюючі відозви против соціяльних демократів львівских видали соціялісти независимі. Они закидають соціяльним демократам, що ті роблять на некористь робітників і идуть рука в руку з буржуазією. Ті відозви розлїплено оногди в ночи на рогах улиць, але поліція вчасним ранком поздирала ті плякати з мурів.   Сумні факти. До Gazet-и Przemysk-ої доносять з Самбірщини, що в Зарайску повибивали селяне шиби учительцї за се, що вислала до окружної ради шкільної виказ родичів, не посилаючих своїх дїтей до школи. — Друга учителька в сусїдстві мусїла винести ся з села, бо не могла перетерпіти прикростей, які їй робили селяне. В хвили єї відїзду впали селяне до мешканя і поломили там всю домашну обставу.   Небезпечних злодїїв виловила оногди стрийска поліція. Попавши на слїд переслїдуваного листом гончим злодїя Герша Штайна, котрий утїк був з дрогобицкого арешту, зловила єго разом з товаришем Иссером Ліпманом в однім домі в Стрию, де оба переховувались. Оба злодії оперували в околици Стрия. Між иншими обікрали Еттінґера в Братковичах, а в Добрівлянах украли конї. Запускали ся також на Угорщину.   Нова фабрика в Галичинї. На місце фабрики целюльози, котра истнувала перед кількома лїтами в Лімній, турчаньского повіта, повстане на весну нова така-ж фабрика в Вигодї коло Долини. Фабрика буде власностію спілки акційної, до котрої належать капіталісти місцеві і заграничні. Між иншими належав до спілки з удїлом 150.000 зр. бл. п. кн. Адам Любомирскій з Мизинця. Кошти цїлого підприємства винесуть 1,500.000 зр. Будовою фабрики буде завідувати инжинєр Покорний. Як звістно целюльоза робить ся з ялицї або сосни при помочи лугу сїркового. Дерево очищене з кори і суків ріже ся на дрібні кістки, всипує ся до призначених на се величезних кітлів і варить ся єго там яких 60 годин, доки з дерева не видїлить ся целюльоза. Целюльозу полоче ся відтак в осібних кадях і перепускає ся єї через машину ситову. Головно вироблює ся з целюльози папір, але можна з неї робити і дуже багато инших предметів як ковнїри до сорочок, гребенї і т. ин.   Огнї. На двірскім обшарі в Сороках, бучацкого повіта, згорів дім і стайня. Шкода виносить 600 зр. Причиною огню була неосторожність. — В Глинянах повстав огонь з незвістної причини дня 7 н. ст. грудня і знищив сїм загород селяньских. Шкода 5000 зр. була обезпечена на 3622 зр. — В Переволоцї на викарівцї згоріли доми приходскі, вартости 1700 зр., обезпечені на 500 зр. Причиною огню був злий комин, коло котрого зложено солому. — В Ріпинцях згорів, також з причини злого комина, млин вартости 400 зр. — В Стецеві погоріло 5 загород вартости 1456 зр. Шкода була лише в части обезпечена. — В Лисятичах згоріла одна стодола.   Дрібні вісти. Петронеля з Пуликовских Волошиньска, мати судьї повітового в Печенїжинї, померла в 83-ім році житя. — В Барвінку коло Дуклї убив тамошний управитель дібр два рисї.   Дѣло 