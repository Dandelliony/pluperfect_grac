◦ ◦ ◦ ◦ ◦ ◦ ◦ ◦ ◦ ◦

Ґуцульска Спілка промислова в Коломиї заключила сими днями з тамошною краєвою школою гончарскою умову, після котрої одержала виключний комісовий склад виробів тої школи на Коломию. Від тепер продаж не буде відбувати ся в школї, але лише на складї "Гуцульскої Спілки".   Москвофільска интриґа. "Галичанин" помістив оногди в "Новинках" вістку, мов-то народовцї ставили на виборчій округ збаражскій [на місце бл. п. о. Н. їчиньского] кандидатом д-ра Костя Левицкого, а відступили від тої кандидатури по процесї о словар правничій. Новинка ся в "Галичанинї" єсть одною з звичайних москвофільских интриґ. Анї д-р Кость Левицкій не гадав кандидувати в збаражскім повітї, анї нїхто єму тої кандидатури не предкладав, бо в Збаражчинї може мати шанси вибору лише місцевий кандидат, котрого селяне пізнають. "Галичанин", укувавши в своїй кузни байку о кандидатурі д-ра Левицкого і о відступленю народовцїв від неї, задумав тою байкою пошкодити в опінії публичній д-ру Левицкому, показуючи, що нїби то народовцї осудили д-ра Левицкого по процесї о словар правничій. Ся интриґа москвофільска — на всякій спосіб дуже підла — прийшла на руку польским дневникам і они новинку "Галичанина" попередруковували для своєї публики. Се й спонукало нас до сконстатованя, що цїла вість про кандидатуру д-ра Левицкого в Збаражчинї єсть нїчим иншим, як лише интриґою москвофільскою, котра безперечно головну ролю відограла і в самій справі словаря правничого.   В Лозівцї, пов. теребовельского, убили селяне економа Михайла Твардієвича з Плебанівки, коли той, побивши громадского пастуха лозовецкого, вертав селом Лозівкою на візку до дому.   Архикнязь Леопольд Сальватор виїхав вчера пополудни зі Львова до Загребу враз з женою на сталий побут. На двірци зелїзницї попращали достойну пару всї достойники світскі і духовні а межи ними також наш митрополит Сембратович. Кромі достойників явило ся на дворець також богато дам з аристократії попращати архикнягиню і княжну Бурбон.   Дуже богато мишей появило ся в Гусятинщинї [н. пр. в селах Городници, Постолівцї і в других] і в Скалатщинї, особливо на конюшину. На один морґ припадає найменше 160 ям. Також, як не бувало, появило ся богато хомяків. Двори закуповують отруту, а селяне надїють ся, що недїльна злива богато мишей затопила. Подібно було з року 1888 на 1889. В осени показало ся дуже богато мишви, а що на весну незвичайно довго стояв снїг, то она вигинула.   Дѣло 