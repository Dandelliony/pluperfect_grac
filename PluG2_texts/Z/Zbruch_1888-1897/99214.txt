◦ ◦ ◦ ◦ ◦ ◦ ◦ ◦ ◦ ◦

  Міністерство — як доносить телєґрама з Відня — на внесенє галицкого ц. к. намістництва не затвердило габілітації д-ра Ивана Франка на доцента рускої літератури в університетї львівскім, а то з причини політичної минувшости [politisches Vorleben] д-ра Ивана Франка.   При нагоді 30-лїтної професорскої дїяльности Володимира Б. Антоновича в університетї в Кієві вислало товариство "Просвіта" у Львові єму, яко свому почетному членови, письмо такого змісту: "Високодостойний Мужу! До вінця сердечних привітів, з якими спішать до Тебе всї земляки, щоби зложити Тобі добре заслужену подяку і честь за невтомні труди в часї 30-лїтної успішної Твоєї професорскої дїяльности, вплети Високодостойний Мужу і наші цвіточки-не-забудьки з-над Сяну, Буга і Днїстра, що засилає Тобі, свому почетному Членови, кілька тисячок членів "Просвіти" посредством Головного Видїлу у Львові. Симпатії, які Ти все оказував для свого єдиного народно-руского Товариства в Галичинї, що по словам Тараса "обіймає любовію найменшого брата", працюючи для нього на полях просвітнім і економічнім, остануть все живо в памяти сих людей, що знають про Твої цїнні дари для бібліотеки і музею Товариства. Нехай же Тобі за Твої підмоги моральні та матеріяльні для нас позволить доля трудитись ще довго довго на ниві науковій в хосен, гаразд і славу всїх наших земляків! — У Львові дня 2-ого липня 1895."   Великі зливи і гради навістили 12-ого с. м. околицю скільску. Дощ був хвилевий, однак дуже зливний і наробив дуже богато шкоди. Найбільше знищене село Ляховець за Бескидом. Там забрала вода два млини, чотири хати, затопила кілька штук худоби і 14-лїтного хлопця. В будинку приходскім підійшла вода аж по вікна та наробила шкоди на 200 зр. а пірвані з відтам річи виловлено аж в селї Рекитак. Кромі того знищив град збіже. В селах Яленковате, Волосянка, Славско, Тухля і Гребенів граду не було, але за те вода залила і замулила всї поля по над беріг а в перших трех селах, знищила в кількох місцях дорогу приватну і тими місцями поплила ріка. Так отже роботи шарваркові, що сего року були вже покінчені, заберуть бідним людям знов богато часу. Належало би, щоби власти вислали якого урядника на оцїненє шкоди та подали нещасливим яку-таку поміч.   Огнї. Дня 20 с. м. о годинї 10-чй перед полуднем вибух знов в громадї Замостє під Глинянами огонь і знищив 14 господарств. Огонь здаєсь підложено, бо поломінь показалась нараз в двох місцях, а вість про спаленє кружила вже від кількох тижднїв по Глинянах.   Дики появили ся великим стадом в селах Воли кобляньскій, Сприни і Звірю повіта самбірского. Звір робить великі шкоди а селяне, щоби відстрашити єго, мусять цїлими ночами пересиджувати по полях і палити огнї.   Дрібні вісти. На час відпустки члена видїлу краєвого Едварда Єнджейовича покликав маршалок на заступство д-ра Густава Ромера. — В Бернї швайцарскім помер бувшій презідент швайцарскої ради звязкової д-р Кароль Шенк в 72-ім роцї житя. — В Перемишли утопив ся в Сянї коло купелей войскових практикант торговельний Арон Нусфельд. — Недалеко пристани Спеція коло Ґенуї ударили на себе два кораблї "Ortigeо" і "Maria" і в наслїдок того затопило ся 148 осіб. — Ухвала сойму галицкого дотично ґваранції краю для позички міста Львова одержала цїсарсну санкцію. — Освітленє елєктричне міста Перемишля увійде невдовзї в житє. Роботи вступнї вже почато. — Презідент зелїзниць державних д-р Билиньскій прибув в суботу вечером на кільканацять днїв в справах зелїзничих до Галичини; вчера рано виїхав зі Львова до Тернополя оглянути будову лінії до Галича а потім виїде до Підволочиск. — Сими днями виїхала прогулька мала, бо лиш кількадесять осіб, зі Львова до Познаня на виставу. — З заведеня карного у Львові утїк засуджений на два роки вязницї Михайло Хшонщ або Володислав Вержбицкій.   Дѣло   