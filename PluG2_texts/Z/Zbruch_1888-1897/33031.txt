Рух в руских товариствах.

На шестім засїданю "Кружка славяньского", котре відбулось дня 12 н. ст. лютого, відчитав академик Ол. Колеса третю і послїдню часть своєї студії п. заг. "Про значенє поезій А. Мицкевича в исторії розвою думок та в ґенезї деяких поем Т. Шевченка".
Сим разом посвятив автор свою увагу ґенезї поеми "Великій льох". Позаяк се одинокій твір Шевченка сильно закрашений містикою а заразом найслабшій під взглядом ясности, укладу думок і обробленя, з-відти конечна конклюзія, що містика для Шевченка була з природи уже чужим, не питомим полем, значить ся, Шевченко запозичив ся формою єї від тих, у котрих она так буйно процвитала, т. є. від Поляків, именно же з Dziad-ів Мицкевича, — і автор старав ся доказати се паралельним уставленєм найпаче схожих місць. Однак тая залежність єсть все таки хиба формальна. Идея же і суть тої поеми єсть цїлком ориґінальна, а именно основуєсь по думцї автора на віруваню люду на Українї, що наколи Москалї розкопають Великій льох, тогди уродить ся великій герой, котрий "розпустить правду й волю по всїй Українї". Вкінци рекапітулював автор в загальних чертах ще раз свої погляди на відносини Шевченка до Мицкевича, зазначуючи, що наш Кобзар, не маючи систематичного шкільного образованя, підлягав і мусїв підлягати (хоч часто несвідомо) впливам сучасної літератури россійскої і польскої а спеціяльно й впливови Мицкевича, але підлягав так, що все свій первовзір перевисшив чи глубокостію думок чи під взглядом артистичним (крім одного "Великого льоху"). Шевченко все і всюди був сам собою і то єсть доказом єго великої сили духа і великого поетичного таланту. Єсли-ж якою формою або помислом наш поет і запозичив ся у других, то в тім нема анї нїчого злого анї дивного. Таж "ми приходим на світ хиба из спосібностями" — як каже Ґете, — "але наш розвій завдячуємо ми тисячним впливам великого світа, з котрого ми собі присвоюємо, що можемо. Головна річ, сли хто має душу, що любить правду, і приймає єї, де-небудь би єї знайшла!" — Так! — закінчив автор — Головна річ, сли хто має душу, що любить правду! А власне наш кобзар-Шевченко мав таку душу, шукав правди, а боров ся против неправди. В тім і єго заслуга.
В дискусії, яка вивязалась по відчитї, забирали слово: Мик. Ганкевич (піднїс заслугу автора, що першій старав ся розяснити містерію "Великій льох", котрої розбору доси ще нїхто не піднимав ся) — Ив. Копач (піднїс старанє прелеґента, винайти в поемі так на вид розірваній якусь червону нитку, котра би тії три епізоди, з котрих складаєсь поема, лучила з собою) — тов. Ґужицкій (говорив про містицизм, але розумів під ним якісь метафізичні спекуляції, підчас коли, як звістно, головною підставою містицизму єсть чувство).
Вкінци забрав слово проф. д-р Калина. Вп. бесїдник висказав ся похвально о відчитї, а відтак сказав кілька слів про містицизм національно-політичний у перших провідників славяньского відродженя именно-ж у Поляків, зазначуючи, що той містицизм, котрий так скривив поезію польску, був однак цїлком природний, викликаний політичними злиднями народу та що спровадженє єго з поля реліґійно-морального, яким був у Франції, на поле патріотичне належить ся власне Ад. Мицкевичеви. 