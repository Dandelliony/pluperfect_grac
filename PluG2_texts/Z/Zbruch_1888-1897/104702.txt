 Справа міщан Галича перед трибуналом адміністраційним.

  В місточку Галичи в наслїдок досить великих мальверзацій двох функціонарів громадских розвязано в 1894 р. раду громадску і установлено комісаря правительственного, котрий вже два роки урядує, а на покритє украдених фондів (майже 1000 зр.) рішив пустити в аренду 119 морґів пасовиска громадского.   Міщане, що користали з пасовиска, спротивили ся сему зарядженю і внесли рекурс до видїлу краєвого. Видїл кр. не увзгляднив рекурсу, а надто ще виточено кількадесятьом міщанам процес карний о публичне насильство, бо ставили опір виконаню заряджень комісаря правительственного, ухвалених також єго радою прибічною, зложеною з товаришів тих двох функціонарів. Міщане удали ся з жалобою до трибуналу адміністраційного, а що не могли найти нїякого Поляка або Русина адвоката для оборони перед кривдою, наняли собі Нїмця д-ра Шарфмесера.   Зі сторони видїлу краєвого виступав адвокат віденьскій д-р Корнфельд, котрий старав ся доказати, що міщане галицкі не слушно вносять жалобу, бо пасовиско виносить 506 морґів, отже не потерплять шкоди, коли через кілька лїт не будуть уживати 119 морґів. Трибувал полишив непорішену справу в завішеню і поручив розслїдити, чи они уживали виарендованого ґрунту і чи тепер він для них потрібний.   На розправі були три відпоручники галицких міщан і ті заявили, що всї интересовані міщане з Галича будуть змушені виеміґрувати хиба до Бразилії, скоро трибунал потвердить зарядженя комісаря правительственного.   Дѣло 