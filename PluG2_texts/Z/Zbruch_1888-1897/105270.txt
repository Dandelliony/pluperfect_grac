◦ ◦ ◦ ◦ ◦ ◦ ◦ ◦ ◦ ◦

Вибори до ради міста. Русинам виборцям міста Львова поручаємо, щоби при доповняючих виборах двох членів до ради міста, котрі відбудуть ся в середу 20-го н. ст. мая віддали свої голоси на проф. Іосифа Єґермана і д-ра Болеслава Маньковского. — Осібної рускої лісти на сей раз не буде. — Рускій комітет виборчій. — Всї Русини-виборцї повинні взяти участь в голосованю і віддати свої голоси на кандидатів припоручених Руским комітетом.   Галицка каса ощадности відбула в суботу 16-ого с. м. загальні збори своїх членів. Чистий зиск каси в 1895 роцї виносив 138.841 зр. 58 кр., о 11.871 зр. 43 кр. менше нїж в передущім роцї, а то з причини звістної катастрофи на віденькій біржи з дня 9 падолиста 1895 р., дальше з причини побільшеня податків і підвисшеня платнї та адміністраційних розходів. Резервний фонд виносить 2,856.747 зр., отже збільшив ся о 120.113 зр. Удержанє будинку каси коштувало 5.563 зр., з чого на само отопленє припадає 4.000 зр. По удїленю обсолюторії дирекції рішено такій роздїл зисків: 1) до розпорядимости дирекції на непередвиджені случаї 5.000 зр.; 2) на запомоги вдів і сиріт по урядниках, що не побирають емеритури, 1.200 зр.; 3) на дві стіпендії для учеників промислової школи 500 зр.; 4) на добродїйні цїли 15.000 зр.; 5) на ремунерації для урядників і служачих каси 11.000 зр.; 6) на реставрацію катедри на Вавели 5.000 зр. і 7) на амортизацію коштів будівлї каси 101.141 зр. 58 зр. Из суми, визначеної на добродїйні цїли, надїлено субвенціями, кромі великого числа різного рода польских институцій сі рускі заведеня: женьскій институт під управою cc. Василіянок у Львові 200 зр., товариство руских ремісників "Зоря" і товариство "Руслан" по 100 зр. — всего 400 зр. з загальної суми 20.000 зр.! А кілько то руских грошей — самих церковних — містить ся в тій касї!   Дрібні вісти. Дня 24 мая с. р. відбуде ся в Лавочнім вінчанє п. Макс. Кошлї, елєва инжінєра видїлу краєвого, з п-ною Михайлиною Копцюхівною, донькою місцевого пароха. — Померли: Григорій Білорускій, фотоґраф в Тарнові, в 62. роцї житя і Корнило Ферлієвич, авскультант судовий в Чернівцях, син приходника з Камінки на Буковинї, в 31 роцї житя. — Рудольф Ґрацка, старшій радник рахунковий в намістництві і адміністратор урядової "Ґазети Львівскої" помер в недїлю у Львові в 61 роцї житя. — Намістництво видало розпорядженє, щоби не продавано в торговлях забавок для дїтей, вироблених з целюльози, а всякі инші вироби з целюльози, продавані в торговли, мусять мати напись: "вироби з целюльози — легко запальні". — Намістник князь Евстахій Санґушко вернув з Кракова до Львова. — В Тернополи померла Юлія Рачиньска, учениця 8-ої кляси, що пострілила ся перед кількома днями з фльоберта. — До Львова приїхав инжінєр Смрекер, щоби по мисли ухвали ради міскої розпочати дослїди за жерелами доброї води до питя.   Дѣло 