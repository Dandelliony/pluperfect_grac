◦ ◦ ◦ ◦ ◦

У Відни відбули ся в недїлю збори робітників в справі загального голосованя. Зібрало ся звиж 50 тисяч робітників, між ними було богато жінок, і кілька послів. По виголошеню кілька бесїд принято резолюцию що до заведеня тайного голосованя. Збори відбули ся цїлком спокійно.   В суботу відбули ся в Празї збори ческої шляхти при участи членів соймового клюбу того сторонництва. Цїлию того збору було виясненє внутрішної ситуациї, щоби фракцию народну, котра ся витворила в соймовім клюбі ческої шляхти, утримати при сторонництві, позаяк ґазети почали розголошувати вісти, що ся фракция народна задумує виступити з клюбу. На зборі запало рішенє скликати збори виборцїв.   Катастрофа від грому. З Трієсту доносять, що дня 3. с. м. ударив там грім в якійсь будинок, до котрого сховало ся около 70 робітниць з рожевих плянтаций. Сила грому була так велика, що він на місци убив 4 дівчата а 39 поранив так сильно, що 15 з них мабуть не будуть вже жити.   Страшний переполох і много калїцтва в наслїдок того наробило ся недавно в костелї св. Стефана у Відни. Причина того була така: Вчера по полудни прибуло до Відня яких 4000 богомольцїв вертаючих з відпусту в Маріяцель. Богомольцї зайшли з процесією до церкви св. Стефана. Тут займила ся від горіючої свічки вязочка сухої трави, котру оден з богомольцїв принїс з собою. Перепуджений кинув він ту траву на землю, а другі люди стали гасити єї ногами та й угасили і було би на тім закінчило ся; але якійсь хлопец побачивши поломінь крикнув: "Горит! Ратуйте!" В тій одній хвили настав страшенний переполох. Всї стали кричати: Горит! Ратуйте! — Крик той чути було аж на улицю, де зараз збігло ся множество людий. Полїция обсадила всї входи до церкви і не впускала анї не випускала нїкого, щоби не прийшло до ще більшої катастрофи. Тимчасом ставав в церкві переполох чим раз більшій. Жінки, дїти, а навіть мужчин повалено на землю, однї других почали доптати і душити. Надарме старали ся священники і служба церковна опамятати та успокоїти людий, аж коли заграно на великих орґанах, настав трохи спокій. На місце пригоди прибула зараз сторожа ратункова і удїлила першої помочи. Доси сконстатовано 11 випадків покалїченя. Оден хлопець зійшов з перестраху з розуму, одній молодій дївчинї поломано груди а прочих покалїчено більше або меньше тяжко. Удає ся, що єсть далеко більше покалїчених, як доси сконстатовано, але многі богомолцї селяни не хотять признати ся до того.   Дальші вісти про катастрофу в Пилї. Дальші розслїди около артезийскої керницї в Пилї показали, що вода добуває ся знову попід запущені рури через грубу перству землї. В містї настало знов занепокоєнє, бо видко, що місту мимо всяких заходів грозить заглада. Навіть і в такім случаю, коли-б воду удало ся на якийсь час задержати, то все таки єсть обава, що вони з часом можуть зіпсути ся, а тогди катастрофа повторить ся знову. Доси потерпіли лиш дві улицї а попукані доми треба було валити. Дня 30. с. м. при валеню такого одного дому покалїчила валяча ся стїна двох робітників так сильно, що нема надїї удержати їх при житю.   Буковина   