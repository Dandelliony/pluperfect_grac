◦ ◦ ◦ ◦ ◦ ◦ ◦ ◦ ◦ ◦

На вчерашнім засїданю львівскої ради міскої порішено між иншим отсі важнїйші справи: Уповажнено маґістрат вислати петицію до міністерства справедливости о утворенє другого суду міскоделеґованого для справ цивільних у Львові; порішено: розширити ул. св. Николая, викупити право млива 20 кірцїв збіжа, заинтабульоване на добрах Блотня в користь тамошного греко-кат. приходства; полишити Бойків ще на один рік на давних місцях при пляцу Галицкім.
Снїгові замети. Через снїгові замети задержано рух зелїзниць з днем 11 грудня на лініях льокальних зелїзницї коломийскої.
В Читальни науковій у Львові (Ринок ч. 43) відбудесь дня 13 н. ст. грудня о год. 7-ій вечором відчит п. С. П. про "Становище исторично женщини".
Викритє фалшівників монет. З Городенки доносять 10 грудня: В четвер минувшого тиждня тутешна жандармерія прихопила фальшівників двацятькрейцарівок. Именно командант повітовий тутешної жандармерії Фурман разом з начальником Фастнахтом, котрі уже в лютім сего року викрили були шайку фальшівників 4-крейцарів, придержали Хаіма Віндіш Шора, родом з Городенки але від кількох лїт проживаючого в Гурагоморі на Буковинї, і найшли при нїм 51 штук фальшивих двацяток. Яко другого спільника приарештовано Йосля Ґольдберґера з Городенки, котрий перед 5 роками за таке саме злочиньство через 6 місяцїв був в слїдчій вязници, але для недостачі доказів був увільнений. Додати треба, що головний фальшівник чвораків Осія Шіц вироком трибуналу коломийского був засуджений на 5 лїт тяжкої вязницї, а співвиновники одержали по 2, 1½ і 1 роцї вязницї. За-для викритя тих фальшівників всї в містї і околици дуже тїшать ся.
Фальшивий дипльом докторскій. Сими днями ставав перед судом присяжних у Відни звістний Ператонер, котрий, не маючи потрібних студій, зумів стати секундарем головного шпиталю віденьского і повнити функції лїкарскі. До шпиталю за асистента принято Ператонера на підставі предложеного дипльому докторского університету в Инобруцї, але опісля показало ся, що сей дипльом був дуплікатом, виставленим на чуже имя. Крім того провинив ся Ператонер і в инших напрямах, именно сфальшував аркуш платничій свого помершого свояка і побирав емеритуру через довшій час, а відтак здефравдував ще лист грошевий, наданий одною фірмою банковою. Розправа не скінчилась, бо трибунал порішив зарядити розслїди психіятрів, чи Ператонер не єсть дурноватим. — Наслїдком тої справи мабуть єсть розпорядженє міністерства просвіти, вислано до всїх університетів, в котрім між иншими таке приказуєсь: Щоби ухилити можливі надужитя, приказуєсь, щоби на будуче дозволювано складати испити, коли хто стараєсь о то на підставі дуплікату свідоцтва абсолюторії, лиш тогдї, єсли по засягненю вістки у всїх університетах австрійских не покаже ся яка перешкода. Також на будуче має виставлятись дуплікати лишь на писемні просьби, в котрих ясно наведе ся причина і цїль такого жаданя. Вкінци пригадуєсь, що документи предложені за для допущеня до ріґорозів мають задержатись в деканатї аж до повного зложеня всїх испитів.
Дрібні вісти. В заяця мірив а в чоловіка поцїлив оногди на польованю в Голоску п. К. і зранив свому товаришеви мисливому лице шротом. — Будівничій львівскій, Файт, умер нагло оногди вечером в одній реставрації на серцевий удар — Директор петербургскої консерваторії Рубінштайн подав ся до димісії; кажуть, що він хоче ще раз обіхати Европу з концертами. — У Відни помер проф. Томашек, бувшій професор львівского університету. — До Львова на виставу штук красних має надійти сими днями образ Макарта "Бакхус і Аріядна"; образ має 6 метрів довготи а 6 метрів висоти. 