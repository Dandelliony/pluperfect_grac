Як жиє середний мужик у Снятинщині.

Хочемо Вам представити, як жиє і які гаразди має наш мужик.
Возьмім за примір мужика, котрий має 6 моргів грунту і 6 душ до виживленя т. є. себе, жінку і 4 дітей. Морг грунту може принести політку 40 зр. (держуся обчисленя д. Д. з 1 ч. "Народа" в статі "Як жиєся селянам хліборобам в Галичині"). Отже з 6 моргів політок буде виносити 240 зр. рахуючи зерно, солому, огородину тай то, що на худобі приросте. Обчислім же тепер розходи сего господаря. Насамперед харч. На тиждень на 6 душ іде гелетка бараболі. Най корець коштує 1 зр. 40 кр. то гелетка 35 кр., на рік піде 13 корців в ціні 18 зр. 20 кр. В літі на переднівку, як єще збіже з поля не зібрано, наш мужик жиє лишень бараболею та хлібом. Муки піде пів корця т. є. вже разом житноі і курудзяноі (пшениці наш чоловік собі жалує, продає, щоби мав який крейцар); з сего має бути і хліб і кулеша. Корець муки курудзяноі коштує най 6 зр. а житноі 7 зр., отже на рік іде курудзяноі 13 корців за 78 зр., житноі також 13 за 91 зр. Мяса не йість хиба лиш два рази на рік т. є. на Різдво і на Великдень. Кури і качки держить лиш на то, щоби неслися, а борони Боже щоби йісти яйці, бо "то за то є гроші". Такий чоловік, що має лиш 6 моргів грунту, держить пару бичків до роботи, а корову ні — бо не має де пасти. Пани-дідичі позабирали громадскі пасовиска, а свого поля не має тілько, щоби аж лишав не пасовиско. Отже видно, що так навіть не йість, як варто. На обув берім на рік лиш 20 зр. Щоби справляв на рік до хати лиш оден сардак (сірак) і кожух, то треба також 23 зр. найменше. Кожух можна носити 3 роки і сірак також три роки — отже випадає на рік 7 зр. 66 кр. (Шкіри на кожух будуть коштувати 10 зр. а кушняр 3. Вовна на сірак менше більше буде коштувати 6 зр. Газдиня єі пряде, дає до ткача, від ткача дає піхати сукно, вітак аж дає кравцеви; у нас самі мужики вміють сіраки шити, отже се все винесе 10 зр.) На одну особу треба що найменше 3 сорочки на рік ушити, одна сорочка з грубого полотна буде коштувати 1 зр. 50 кр., на 6 душ треба 18 сорочок отже на рік 27 вр. Холошні (гачі) най лиш газда на себе купить, то одні коштують 3 зр., а можна йіх носити через 3 роки, на рік випадає 1 зр. Купив би фабричного сукна, се в половині таньше, але за два тижні розлізеся. На шапки чи там капелюхи треба на рік 2 зр. Жінці господар мусить купити найменше дві хустині на голову бодай по 30 кр., разом 60 кр., коцику, заполочи, чим вишиваєся "прошивки" (ковніри) "плечика" (уставки), рукави і т. д. найменше за 10 зр. пояс жінці, окрайки 5 зр.
Дров на опал треба за 20 зр., хоть наш чоловік узбирає собі часом топлива над рікою, на пасовиску і т. д. або топить соломою "огризками" що худоба лишає як йість лабуз. На направу знарядів господарских, т. є. плуг, колісниця, віз і т. д, 5 зр. а як сам держить коні, то на тім і не обійдеся. На направу будинків піде 10 зр. Як пліт загородить, то стане на 6 літ. Дах на хаті і на будинках, коли покритий грубо соломою — стане на 20 літ, а як ґонтами "драницями" на 10 літ. Світла йде на тиждень пересічно 2 фунти за 20 кр. значить на рік за 10 зр. 40 кр. Соли йде одна "гуска" (топка) на тиждень за 10 кр., на рік 52 "гусці" за 5 зр. 20 кр. На сірник треба 1 зр. Непривидимі видатки: похорон, хрестини і т. д. 10 зр., податку від 6 моргів платиться 15 зр. 50 кр. Худобу, що має, дріб вигодовати — най 40 зр. На видатки отже потребує 409 зр. і 56 кр. і то, як видно з обчисленя, дуже скупенько мусить жити. Політок, значить дохід виносить 240 зр., а розхід 409 зр. 56 кр. Розходу більше о 169 зр. 56 кр. Відки-ж мужик сей недобір покриє? Заробку тепер нема. Давно було от хоть у дворі (у дідича). Пани не вимолочували давно збіже, так як тепер машинами в кількох днях, але в зимі брали мужиків молотити, то все був якийсь виробок. Возьме тепер мужик на лану сапати за третий шульок — а як послідними роками що-ж він може заробити? Ще коло нас пани-дідичі позмовлялися були на весні сего року, щоби мужикам не дати сапати за третий, але аж за четвертий шульок. Очевидно, що мужики не хотіли пристати. За снопи у нас жнуть аж за десятий. В прикрім часі на переднівку йде мужик до жида — бо свій недасть без грошей — бере корець жита "до тютюну" (в наших сторонах управляють тютюн) за 9 зр., курудзів на 8 зр. Як тютюн не вродиться, або, як то трапляєся, град вибє, тогди жид дре з него шкіру, забирає остатну худобину.
Галайда. 