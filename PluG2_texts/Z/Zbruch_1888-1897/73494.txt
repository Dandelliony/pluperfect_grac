Народні звичаї і их наслїдки; піяньство і руїна матеріяльна.

З Надвірнянского, 18 падолиста.
Не знаю, чи й у Львові только снїгу упало, що у нас вчера й нинї. Маємо правдиву зиму, лише без морозу. От так, бачите, сидимо в хатї та роздумуємо над тим, що то дальше з того буде. Земля не замерзла, але розкисла; болота по уха, що і охота не збирає вийти з хати. Но то вже нам однако, алеж якій же поганий час для женихів! Бідні они! Якаж то мука для них цїле село перейти, щоби напросити собі благословеньства на цїле житє! Та й яка ще шкода! На таке болото — пара нових чобіт! А одежина? Як она по весїлю буде виглядати? Буде в чім загріти ся? Правда, як не стане чобіт, то будуть постолята, а одежину прикриєсь мішком або вереткою, тай вже....
От такі бачите, думки насувають ся менї з нагоди весїль нашого народу. У нас на Підгірю тяжко якось йде з тим, щоби нарід хотїв порозуміти щиру раду своїх пан-отцїв духовних і закинув ті всї весїльні звичаї, котрі приводять єго очевидячки до великої руїни. Всї кричимо "во всеуслишаніє", що нарід наш бідний! Так, правда, бідний, скоро прийде давати податок, скоро прийде залагодити потреби духовні і т. д., але як прийдуть хрестини, похорони, за ними обіди і весїля, то і без екзекутників несуть послїдний шелюг за кварту горівки! А де празники, храми, свята, ярмарки, могоричі і т. д.? — Що за величезну суму щорічно люде пускають на ту трутку! Чи то все? А кілько здоровля пійде, в слїд за котрим харлацтво і всякі слабости вкоріняють ся в нарід! Поколїнє мусить марнїти і зійти на нїнащо, скоро нарід не отверезить ся! А кількож бійки, убійств, процесів, що кінчать ся криміналом густо часто для таких людей, котрі булиб туда не дістали ся, колиб не піятика. То єсть рана нашого народу, котру нї сойми нї рада державна при найлучшій охотї не загоять; одна лише тверезість зможе видвигнути єго з цїлковитого упадку і поставити на ноги, та зробити єго славним у Бога і у людей! Тогди наш нарід перестав би бути посміховищем у других народів, тогди і просвіта пішла би скорим ходом, а вжеж певно і добробит мусїв би поправити ся. З тверезим народом було би всїм добре. Але то робота не одиниць, але загалу, всїх щирожелаючих народови нашому людей; дальше не одного року треба до того, але неустанно в тім напрямі дїлати, отверезївших мати на оцї і о нових старати ся. А то буває що то, що оден з трудом перевів, то другій запустить! Старі отверезили ся, а молоді пють! Скоро нарід буде тверезий, то буде і добрий, трудящій, моральний, релігійний, а тогдї і вся робота хоч би й яких радикалів не прийме ся, і нїякі аґітатори не зваблять людей за кордон — до московского чи американьского раю! Правда, дохід пропінаційний упав би, але користи, які би з того отверезїня сплили на людей, край і державу, були би неоцїнені, величезні! Подрібнїйше о тім писати далось би много а много, але у "Народній часописи" нема місця до того. А справа тая в моїх очах великої доносимости, коби лише найшло ся много охочих до єї зреалізованя.
Не перечу, що у нас много зробило ся в тім напрямі, але чи не много і запропастило ся? Оден тягне до лїса а другій до біса! Одні голосять тверезість а другі знов: хлоп мусить порцію горівки випити! I будь ту мудрий і радь, що хочеш!
Що до весїль, то мушу замітити то, що я зауважав в Надвірній. Міщане надвірняньскі, видко, розумні і богобоязливі люде, бо залишили всї весїльні, давні, лихі звичаї. Весїля у них дуже скоро відходять, науки пастирів духовних скоро у них приймили ся. Не оден вже раз лучалось менї видїти похід весїльний десь межи 1 а 2 годиною з полудня, як громадка свояків і знакомих в найкрасшім порядку, без крику і зойків в супроводї музики, поважно спішить до церкви на вінчанє і так само повертає домів! Знаєте, варто подивити ся! Я нераз вже бачив той похід, але все цїкаво придивляюсь єму, а в душі стає маркотно і жаль, чому наші селяне, котріж прецїнь бачать тоє, ба й самі захваляють, не хочуть у себе покасувати поганих звичаїв, і пійти в слїд своїх міских братів! Оден день чи доба на весїлє, чиж не досить? — може і за богато. Чим довше весїлє, тим довша потім біда, смуток! Таж жиди, пани, котріб могли більше веселити ся, бо може у декого з них більше гроша, так виправляють, як наші бідні, га... і темні селяне. Проси, моли, не поможе. Відповідають: "Щоби то люде на то сказали? От, нехай люде памятають, що ми дїти вінчали. Ми звичаїв не постановили, та их касувати не будемо!" От так повідають нерозумні! Не хочуть касувати звичаїв, то й не жаль им касувати свого здоровля, житя, грошей і т. д.; тратять ласку і благословенє Боже; боять ся прогнївати людей, а Бога не боять ся гнївати, "возлюбиша паче славу человіческую неже славу Божую" . Чи не фарисейке житє! Тож годить ся кликнути до всїх сусїдних громад Надвірної: Люде, пійдїть за приміром наших міских братів, послухайте наук і наставлень ваших душпастирів, та закиньте всї злі і нехристіяньскі звичаї при якій небудь нагодї... отверезїть ся, а в короткім часї станете народом честним, добрим, побожним і славним у Бога і людей!
Сусїд. 