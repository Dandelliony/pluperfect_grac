◦ ◦ ◦ ◦ ◦ ◦ ◦ ◦ ◦ ◦

Руско-народний театр задержать ся в Перемишли невідклично лиш до 29 н. ст. сїчня, а відтак переїде до Золочева, де в суботу дня 31 н. ст. сїчня дасть перше представленє.
На шляху зелїзниць державних Чортків Гусятин здержано рух поїздів від вчерашного дня за для снїгових заметей.
Ґраф Володислав Воляньскій, маршалок повіту бучацкого і посол до сойму, помер вчера у Львові около 1 години в ночи підчас балю, якій устроїв в палатї ґр. Дїдушицких при ул. Зеленій.
Справа вадовицка. Найвисшій трибунал відкинув жалобу неважности, внесену Ерліхом, Вассерберґом і Барбером, засудженими в еміґраційнім процесї вадовицкім. Дня 28 сїчня с. р. відбуде ся в трибуналї касаційнім публична розправа на жалобу неважности внесену зі сторони прочих девяти засуджених в згаданім процесї.
Реґуляція галицких рік. Міністерство рільництва не пристало на реґуляцію ріки Бялої в таких розмірах, в яких предкладав видїл краєвий на основі соймових ухвал, але порішило зредукувати реґуляцію сеї ріки до 13. кільометрів. На переведенє сеї реґуляції а також на доповненє обвалованя Дунайця признало міністерство підпомогу зі скарбу державного в скількости 30 прц. коштів робіт реґуляційних і в скількости 50 прц. коштів робіт гірских. Видїл краєвий, опираючи ся при доконечній потребі рішучого управильненя обох рік, котрих виливи приносять міліонові шкоди Галичинї, віднїс ся в друге в тій справі до міністерства рільництва і поставив внесеня: 1) щоби міністер рільництва зволив предложити радї державній проєкт закона, запевняючій 60 прц. державної підпомоги для реґуляції ріки Бялої і доповненя обвалована правого берега Дунайця; 2) щоби міністер рільництва, порозумівши ся з міністром скарбу схотїв виєднати у ради державної в дорозї додаткового кредиту на р. 1891 титулом першої рати 60 проц. державної підпомоги на згадану реґуляцію і обвалованє дотацію в квотї 45.000 зр.
Дрібні вісти. Стоваришенє промислове шинкарів поставило з ІІІ катеґорії торговельної з цїлого округа до львівскої комнати торговельної і промислової, кандидатуру Франца Гексля; каварника зі Львова. — Кс. Иван Moронґ, латиньскій приходник в Скалатї, помер в 79 роцї житя. — Львівска поліція поконфіскувала плякати, котрими хотїли академіки польскі повідомити о богослуженю в 28-мі роковини польского повстаня з 1863 р. 