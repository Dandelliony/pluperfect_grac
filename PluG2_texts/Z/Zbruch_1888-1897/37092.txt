◦ ◦ ◦ ◦ ◦ ◦ ◦ ◦ ◦ ◦

Градові тучі. З Бичковець, пов. чортківского, пишуть нам: Дня 24 н. ст. мая в нашім селї і в околици упала велика туча з градом і наробила много шкоди по городах і полях, именно на пагірковатих грунтах. Вода йшла два метри висше понад звичайний стан. Пастуха, 15-лїтного Петра Божка, котрий вертаючи з худобою з пасовиска, переходив через рів, порвала вода і понесла кілька сот кроків, де найдено єго вже неживого. В три днї опісля, бо 27 н. ст. мая, упала знов велика туча з градом і цїлком знищила плоди на 200 морґах поля. Така то наша доля!
Депутація суплентів ґімназіяльних явила ся оногди у міністра Ґавча, дякуючи єму за системізованє 40 місць і просячи, щоби лїта служби з неповною кваліфікацією науковою числено як звичайні лїта служби. Міністер Ґавч впевнив депутацію, що все старає ся підпирати справи суплентів і висказав надїю, що повисшу справу вскорі, о скілько се бути може, полагодить успішно.
Анкета жидівска, зложена для реформи жидівских відносин в Галичинї, відбула оногди під проводом маршалка своє послїдне засїданє і покінчила свої роботи. Принято внесеня тїснїйшої комісії шкільної, про котрі ми вже обширнїйше подавали, і одобрено внесеня тїснїйшої комісії економічної. Сі внесеня предкладають: побільшити фреквенцію молодежи жидівскої в школах промислових і ремісничих, заохочувати христіяньских майстрів принимати на науку жидівских учеників, творити в малих місточках нові економічно здорові способи заробку, заохочувати молодїж жидівску до працї в рільництві. По нарадах подякував маршалок членам анкети за наради, а д-р Ґольдман маршалкови за гадку скликаня анкети.
На засїданю ради міскої у Львові, дня 29 н. ст. мая, надано п. Апол. Яворскому, презесови кола польского, почетне горожаньство; внесенє мотивував д-р Малецкій. Порішено утворити курси доповняючої науки при школах им. Шашкевича і св. Антона.
На засїданю торговельної комнати у Львові дня 5 (27) мая полагоджено такі важнїйші справи: Промислове товариство долїшної Австрії подало петицію до ради державної, в котрій домагало ся, щоби видано закон, котрий би карав за зрадженє торговельної або промислової тайни фабриканта. Референт Бодиньскій предложив львівскій комнатї прилучитись до сеї петиції, але вкінци по дискусії порішено передати сю справу промислової секції. Комната заявилась відтак за отворенєм телеґрафічної стації в Рудниках коло Снятина. На асесорів при окружнім судї в Станіславові предложено Блюменфельда, Вайсгавза і Піпеca. З рахунків за 1889 р. лишилось комнатї 1462 зр., котрі долучено до фонду емеритального; сей фонд виносить 12.352 зр. 10 кр. Питаня, чи вироблюванє штучних зубів має зачислити ся до концесіонованого промислу, не порішено, бо не явились призвані знатоки з-поміж львівских дентистів.
Саліни в Ляцкім коло Добромиля загадало правительство замнути на якійсь час. Причиною замкненя тих салін має бути их адміністрація, котра не хоче чи не знає поробити потрібні видатки, щоби удержати ті саліни. Годить ся примітити, що з салін в Ляцкім побирало сіль 15 рад повітових. Продукція одної топки соли коштувала 1.3 кр., а в торговли продавалась така топка по 10—12 кр. Єсли-ж саліни в Ляцкім замкнуть ся, то треба буде привозити соль ще з дальших сторін а через те і подорожіє сіль в топках. 