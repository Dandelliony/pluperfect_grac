"Часописи Шкільної" ч. 10. — Д-р Иван Пулюй.

"Часописи Шкільної" ч. 10 вийшло сими днями. Редактор п. Григ. Врецьона заявляє, що з сим числом перестає видавати дальше "Шкільну Часопись", бо Руске Товариство Педагогичне зачне з днем 1 червня с. р. видавати свою часопись "Учитель". Передплатники "Шкільної Часописи" одержать до кінця року "Учителя". П. Врецьона заявляє, що до сего постановленя спонукала єго гадка, що в справах народних повинні ми все спільно дїлати і не роздвоювати непотрїбно наших сил.
Д-р Иван Пулюй, ректор нїмецкої политехники в Празї і предсїдатель тамошного товариства политехничного, робив дня 4 с. м. на зборах тогож товариства опити з микрофоном Декерта і Гомольки, уживши до того дальшого віддаленя. Опити сі викликали великій интерес так в наукових, як і ширших кругах і длятого годиться дещо про них ширше розказати. Дуже скусно придуманий микрофон Декерта і Гомольки складаєся з круглої болонки вуглевої, що дрожить, і з зубчастої грубої плитки вугля. Межи ними суть плятиновані зернятка вугля, при помочи котрих переходить електричний ток межи дрожачою болонкою і грубою плиткою і перемінюєся з дрожаня голосового в дрожанє електричне. Д-р Пулюй казав, що так поправлений микрофон значить великій поступ в науці о телефонах, а все-ж таки можна сподїватися майже на певно, що вже в найблизшім часї зробиться на сїм поли ще більшій поступ і ті прилади будуть улїпшені ще і під взглядом чисто акустичним. Для сильних і виразних репродукцій телефоничних треба буде н. пр., щоби дрожачі болонки телефонові лежали більше на верха і щоби телефоничні мушлї мали більшій отвір. Так само — казав д-р Пулюй — було-би добре, щоби, після єго опитів, болонки телефоничні були продїравлені. Пояснивши ще переставку поодиноких апаратів на двох стаціях телефонових, приступив д-р Пулюй до опитів. Насамперед сполучено авдиторію з фабрикою п. Ґраба в Любени, що лежить від місця, де відбувалися опити, на 4180 метрів далеко. З такого віддаленя перенесено до салї голос сигналів дзвінкових, котрий дався почути в повній силї і з дуже ще довгим позвуком дзвінків і репродуковано их при помочи двох вставлених один по другім телефонів Сименса, заосмотрених лїйковатими телефонами. В сали 19 метрів довгій а 8 метрів широкій було навіть виговорювані слова дуже добре чути, а мельодію, котру хтось свистав, було так докладно і сильно чути, як коли-б той, що свистав, був таки в сали. Чистоту високого тону пояснив д-р Пулюй тим, що той тон не спонукує дрожачу болонку телефонову до власного дрожаня, що буває при низьких тонах і длятого повинна би репродукуюча болонка телефонова мати такій самий прилад до приглушованя голосу, як єсть при фортепіянах. Годиться ще і то зазначити, сила свистаного тону майже зовсїм і тогди не змінилася, коли на линії телефоновій вставлено безиндукційний опір 10.000 одиниць Ома, що відповідає опорови телеграфичного дроту 105 кильометрів довготи. Опісля переношено співи і музику з помешканя сов. Рата, а всї присутні подякували дамам, що брали участь в продукціях, грімкими оплесками в дорозї телефоничній. Интересні були також продукції на скрипках і трубі в заведеню Декерта і Гомольки; надсподїваний був именно опит з трубою, котрої тони навіть тогди було в цілій авдиторії зовсїм добре чути, коли в телефоничний провід вложено опір 1 миліона одиниць Сименса, ба навіть коли провід телефоновий через землю зовсїм перервано. Ті опити повторив д-р Пулюй ще другій раз перед членами того товариства і численно прибувшими гостями і при тій нагодї показав кілька нових опитів, про котрі скажемо тілько, що так слова шептані близько перед микрофоном, як і слова кликані в подали 18 метрів від микрофона, були зрозумілі у фабриці любеньскій і голосно відкликнуті до салї. Вельми вподобав ся особливо опит з миляною плїнкою (Seifen-lamelli), за помочею котрої д-р Пулюй представив всїлякі форми дрожаня відповідного самогласним а, е, і, о, у, котрі виходили из телефона. Таким самим способом могли очевидці не тілько прислухуватись переданій телефоном мельодії народного имну, але разом і придивлятися відповідним і все міняючим-ся формам дрожаня миляної плїнки на великім образї, освітленім електричним світлом.  