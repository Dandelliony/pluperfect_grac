Рускій театр у Львові. — Річник Бюра статистичного міста Львова. — Кілька слів о цінах збіжа.

Рускій театр у Львові.
По цілорічній мандрівці по рускій земли витає знов у городї Льва наша рідна драматична святиня, наш рускій народний театр. Нинї прибув до Львова весь артистичний персонал а завтра розпочинає цикль драматичних представлень знаменитою драмою Карпенка Карого "Хто винен?"
Гостина руского театру в столици галицкої Руси коротка, бо обмежена всего на дванацять драматичних вистав, однав з огляду на наше народне житє має она своє велике значінє. Одинока руска драматична институція відбуває щорічно перед очима столичної публики неначе попис, в котрім дає нагоду оцінити поступ, якій в данім періодї проявився на поли рускої драматичної литератури і рідної штуки. Столична публика і руска праса мають туть нагоду оцінити, о скілько збогатилась через той час наша драматична литература і о скілько поступили наші артистичні сили в своїм труднім а многоважнім заводї.
В тім році представиться львівскій публиці наше драматичне товариство в збільшенім числї, в скрїпленім складї. Давний персонал нашої сцени понїс в тім році лиш одну страту, а именно убули з него пп. Підвисоцкі, котрі тепер гостять на сценї україньского театру М. Кропивницкого. За то прибули нашому театрови нові зовсїм не маловажні сили. Передовсїм повитає наша публика свого давного доброго знайомого і любимця п. Тита Гембицвого, свосібного і заслуженого ветерана рускої сцени, з єго женою, відтак придбав наш театр вельми спосібну силу в особі п. Ольшаньского, артиста рутинованого, про котрого сценичні успіхи доходили нас вже вісти з провинції. З сил молодших, які придбала в тім році наша сцена, годиться згадати пп. Новицкого, Ольхового і Курмановича, яко добрих і надїйних співаків, котрі в міру своїх молодих сил дали вже докази старанности і щирої праці для нашого театру.
Репертоар, котрим збогатився в тім році завдяки старанности Рускої Бесїди і дирекції наш театр, заслугує також на увагу. Кромі драми "Хто винен" побачимо в тім сезонї з оригинальних творів наших писателїв драму Мирного "Лимерівна (Дїти недолї)" і "Чернигівку", драматичний образ пок. Іосифа Барвіньского, а що надважнїйше, виставить тут у перше наш театр знамениту оперу славного нашого композитора М. Лисенка "Різдвяна ніч". Приготовленя до сеї опери представляють дуже великі трудности і треба подивляти енергію і патріотизм наших артистів, що піднялись так величезної і майже переходячий их сили праці. Вистава "Різдвяної Ночи" буде безперечно становити епоху в исторії нашого театру, позаяк єсть то перша опера руска на велику скалю, котрої музикальна вартість дорівнує вартости найзнаменитших творів перворядних оперових местрів Европи. З переводів, які виставить в тім сезонї наш театр, годиться передовсїм піднести драму М. Ясїнчика "Лєну" преміовану на драматичнім конкурсї варшавскім, в перекладї д-ра Евг. Олесницкого.
Супротив того, здаєсь, злишним було би заохочувати нашу публику до громадного посїщаня нашого театру. Патріотичний той обовязок буде тим разом легкій, бо винагородить єго сторично вартість представлюваних творів і тая роскіш, яка мусить наповняти серце кождого Русина на вид так знаменитого поступу рідної штуки і рїдної драматичної рїчи.
Думаємо отже, що саля нашого театру буде на кождім представленю битком наповнена і в тій надїї витаємо Вас, любі наші Гостї, в мурах старої рускої столиці і бажаємо щиро, щоби короткій част, котрий прийдесь Вам проживати з нами, був для Вас часом справдїшних артистичних тріюмфів, хвилею милого вдоволеня і патріотичного одушевленя, котре відібєсь безперечно серед нашої львівскої громади, стрїчаючої нинї разом з нами щирим чувством нашу любу руску Мельпомену!
Бюро статистичне міста Львова під управою совітника магистрату Кароля Видмана видало річник: "Відомости администраційні, статистичні і архивальні міста Львова за рік 1885 і 1886". Сей річник містить докладний погляд на склад і чинности репрезентації міскої і магистрату в віддїлї концептовім, рахунковім, техничнім і економичнім; о зарядї маєтковім міста, о администрації нестійних доходів, о міских роботах публичних, о справах войскових, промислових, просвіти і віроісповіданя, добродїйности і санитарних. В части статистичній єсть табеляричне справозданє о руху людности в роках 1885 і 1886 та статистика шкільна за рік 1885/6, статистика справ полиційних, шпитальних і податкових, виказ змін власности і кредиту ипотечного за р. 1881 до 1886, виказ будівель виготовлених у Львові за р. 1881 до 1886, виказ шкоди огневої за р. 1886, статистику добродїйности і санитарну, вкінци справозданє физика і хемика міского за лїта 1885 і 1886. — В части архивальній подано: Спис радних міста Львова з років 1353 до року 1407, з додатком facsimile з книги рахунків міских з р. 1405.
Кілька слів о цінах збіжа. Коли в часї сегорічних жнив так значно підскочили ціни збіжа а передовсїм жита і пшениці, в світї торговельнім а ще більше між рільниками удержувалася гадка, що ціни ті будуть до якоїсь міри ити що раз висше. Підставою до такої гадки мали бути отсі два факти: по перше, майже цілковитий неурожай в Россії, Румунії і Угорщинї, в Индіях, Австралії і других заморских краях, а по друге, вісти з Америки о дуже незначних запасах по зсипах збіжевих і непевність результатів жнива в Америці.
Що-до першої точки гадка рільників зовсїм оправдана. Сегорічні жнива пшениці в прирівнаню до торічних суть менші о миліонів гектолітрів: в Россії о 26, в Угорщинї о 13, в Румунії о 3, в Нїмечинї о 3, в Индіях всхідних о 6½, в Аргентинї, Австралїї і в Чили о 8½ миліонів гектолітрів. Разом недобору пшениці ві всїх сих краях в порівнаню до торічних жнив оцінюють на 60 мил. гектолітрів.
Але що-до другої точки, с. є. що до урожаю в Сполучених Державах, то оно єсть значно инакше, як з-разу думано. Мимо того, що ще і тепер запаси по магазинах торговельних суть менші, як були того часу в лїтах минувших, а передовсїм року минувшого, то все таки урожай був лучшій, як року минувшого, а жниво сегорічне оцінюють на 82 мил. бушлїв (29½ мил. гектолітрів) висше, як року минувшого. Торік зібрано пшениці на 415,868.000 бушлїв, а сего року обчисляють збір в приближеню на 498 мил. бушлїв.
Отже загальний дефицит в оборотї світовім на пшеници виносив-би лише 4.3 миліонів гектолитрів а і той дефицит може не много заважити і вплинути на тенденцію звижки з причини, що в деяких краях прим. в Угорщинї суть запаси старої пшениці. Впрочім будучність ще покаже, чи обчисленя ті зовсїм відповідають дїйстному положеню, чи суть лише приближені до правди, але фактом єсть, що на всїх ринках европейских ціни озимого збіжа удержуються на одній мірї, а рільники держаться також в резерві і дожидають підвисшеня ціни і точнїйшого виясненя положеня.
Тимчасом яре збіже, па котрого ціну американьска конкуренція такого впливу не має, платиться, і ціна єго все по воли підходить. Що-ж з того, коли єго нема! Овес, приміром, єсть дорожшій як жито; то само і ячмінь.
На дальшу ціну збіжа не мало вплинути може і стан сегорічної озимини. Не маємо ще вправдї точних вістей о станї озимини з цілого краю, але о скілько нам звістно, озимина всюди красна. Зложилися на то не лише вчасний засїв (по причинї дуже вчасних жнив легко було скоро обробитися) але і прекрасна погода падолиста. Погода така, після проґнози метеорольогичної, має тревати ще до половини сего місяця, а друга половина має поволи переступати в характер грудневий. Коли надїї ті оправдаються, то озимина сего року може заповідатися дуже добре. 