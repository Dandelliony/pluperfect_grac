◦ ◦ ◦ ◦

Нові гроші. Мабуть длятого, що єсть великій брак дрібних грошей, пущено вже в курс нові дрібні гроші бронзові, звані по руски сотиками а по нїмецки гелєрами. Головна каса у Львові видає вже сотики, штука по одному і два сотики разом. З нинїшним днем зачинають отже курсувати сотики, а теперішні мідяні чотири крейцарі, т. зв. ґалаґани будуть стягнені. Вартість нових сотиків єсть така: 1 сотик значить пів крейцара теперішного; 2 сотики значить теперішний крейцар.
З салї судової. В ночи з 19 на 20 падолиста 1892 р. згоріли в Острові всї будинки господарскі Гоха, хата Цєленкевича і вдови Андресової. О підпаленє підозрівали сусїди Цєленкевича, котрого минувшість це зовсїм чиста, бо на совісти має він і безбожність і крадїж і ще там якісь лихі вчинки. Казали, що він підложив огонь тому, щоби дістати асекурацію на хату. А треба знати, що він обезпечив свою хату на 440 зр., хоч она й половину не була варта. Суд львівскій не міг єму докавати вину і тому увільнив єго.
Крадіж значків почтових. Немила пригода лучила ся одному львівскому шинкареви Шнебавмови, котрий заразом має і трафіку. Оногди рано приходить до него якійсь пан і хоче купити значків почтових по 3 кр. Жид оглянув пана добре, порадив ся щось у жінки, ще раз оглянув купуючого, у котрого було добродушне лице, і дає єму три марки по 3 кр. Ті марки чогось не подобали ся панови, він посперечав ся троха з жидом, а далї вийшов і за хвилю вернув з инспектором комісаряту і з поліціянтами. Инспектор забрав всї значки почтові в трафіцї, а Шнебавм тілько проклинав тихо того пана і комісію, бо за кілька значків готов стратити і трафіку і концесію на шинок, а то для того, бо всї сконфісковані у него значки були вже відлїплені від листів. Очевидно злодїї викрадали листи зі скринок, відлїплювали значки і продавали их Шнебавмови, а той на тім мав зиск, поки не трафило ся єму таке нещастє.
Фоноґраф. До Львова приїхав репрезентант товариства для розповсюднюваня фоноґрафів Едісона, п. Коссовскій і буде від понедїлка (гляди анонс) давати представленя в готели Европейскім і відповідні поясненя до того. Фоноґраф єсть то прилад, котрий ловить слова людскої бесїди а відтак сам так говорить і таким голосом, як той чоловік, котрого слова і голос фоноґраф зловив. Фоноґраф зловивши раз чіїсь слова може навіть і по смерти того чоловіка промовити єто власними голосом. Можна сподївати ся, що публика возьме велику участь в сих цїкавих представленях. 