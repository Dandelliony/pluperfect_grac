◦ ◦ ◦ ◦ ◦ ◦ ◦ ◦ ◦ ◦

Про посла Юл. Романчука одержуємо з Відня отсю вість з дня 16 н. ст. лютого вечером:" В суботу виїде посол Романчук з Відня до Львова. Д-р Альберт узнав, що може вже виїхати. В товаристві з ним поїде посол Барвіньскій. За для болю ноги поc. Романчук не може ходити і до вагона треба буде єго внести."
Отворенє вистави памятника бл. п. Володимира Барвіньского відложено, за-для непередвиджених причин, з середи на пятницю, 19 н. ст. лютого.
В справі конфіскати брошури д-ра Антоневича відбуде ся в львівскім судї карнім дня 20 н. ст. лютого о 4-ій годинї по полудни опозиційна розправа.
Нова фундація. Ґр. Феліція Марія Чарковска подарувала 140.000 зр. на отворенє заведеня для сиріт-дївчат у Львові. Давнїйше вже ґр. Чарковска зложила 120.000 зр. на таке-ж заведенє для хлопцїв і 27.000 зр. на интернат для семинаристок. Всї ті фундації увійдуть в житє в осени с. р.
Асентерунок у Львові буде відбувати ся від 1 до 15 н. ст. марта в реальности при ул. Коперника н-р 46, кождого дня почавши від 9-ої години з рана. До асентерунку мають явити ся всї уроджені в 1871, 1870 і 1869 роцї.
Товариство кушнїрів завязало ся в Тисьменици. Задачею товариства єсть доставляти членам своїм потрібних до их виробів матеріялів і посередничити в продажи тих виробів. Товариство має всякі вигляди на поводженє і може забезпечити сотки кушнїрів і их родини від жидівского визиску. В склад нововибраного заряду увійшли: Кар. Красовскій, яко директор, Петро Коцкій, яко заступник, Теодор Подлускій, яко маґазинір, Василь Угорчак, яко єго заступник, Онуфрій Гавришенко, яко касієр і Яков Голуб, яко заступник касієра. Рада надзиральна товариства ухвалила приступити до звязку товариств заробкових і господарских.
Пригода з вовком. З Заваля, в Снятинщинї пишуть до одної часописи: Недавно тому приблукав ся до нашого села вовк і впав на обійстє тутешного господаря Дмитра Гуньки, де почав кусати ся з псом. Гунька почувши, що пес скавулить, взяв сокиру і вийшов на обійстє. Нараз скочив вовк до него, але в тій хвили ударила єго сокира господаря так сильно в голову, що вовк упав зараз на землю. Позаяк люде видїли, що той вовк в білий день волочив ся по огородах, то заходить підозрінє, що він був скажений. Зроблено отже донесенє до староства з просьбою о зарядженє обдукції. От така то, бачите, нам біда з дикими звірятами: дикі свинї нищать плоди, лиси заїдають кури, заяцї обідають щепи і молоді деревця, а бідний селянин не має навіть на власнім обійстю спокою, бо вовки єго нападають. А убивати дикого звіря годї, бо нема на то права.
Еміґрація до Америки. В роцї 1891 прибуло до Америки після оголошеного справозданя 440.884 еміґрантів. Найбільшого числа доставила Нїмеччина, бо 70.495 осіб, найменше Арабія, бо лише одного еміґранта. Инші краї доставили еміґрантів: Италія 60.084, Россія 52.022, Ирляндія 35.951, Швеція 32.426, Австрія 27.433, польскі провінції в Россії і Нїмеччинї 27.400, Угорщина 25.409, Анґлія 22.820, Норвеґія 10.500, Данія 9934, Чехія 8074, Швайцарія 6264, Шкотія 4887, Франція 4189, Фінляндія 4030, Бельґія 2773, Портуґалія 1995, Греція 1038, Арменія 946, Уельс 456, Испанія 124, Австралія 15, инші краї 3969.
Справу Бартенєва, звістного убійника артистки Висновскої, полагодив остаточно цар дня 10 н. ст. лютого. Як з Варшави доносять, цар Александер III. знїс попередний засуд а засудив Бартенєва на деґрадацію на простого вояка, без означеного речинця і призначив єго до служби в карних сиберійских баталіонах. Служба в тих баталіонах рівняє ся майже смерти.
Дрібні вісти. Архикнязь Леопольд Сальватор і архикняжна Блянка виїхали вчера зі Львова до Відня. — В Венеції померла вдова по бувшім князю чорногорскім Данилї, княгиня Даринка. — В Кракові розійшла ся оногди вість, що поліція арештувала в однім фортї підозріного о шпіоньство в користь Россії мужчину. — У Львові курсують від довшого часу фальшиві срібні ґульдени. 