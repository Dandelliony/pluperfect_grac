◦ ◦ ◦ ◦ ◦ ◦ ◦ ◦ ◦ ◦

Лєґальність виборів галицких. Перед кількома днями відбула ся в судї повітовім в Снятинї розправа против управителя тамошного староства Цулявфа і секретаря того-ж староства Ваґнера з причини, що підчас вибору посла до сойму дня 25 вересня побили двох виборцїв. Як доносить Kurjer Lwowski — всї покликані свідки посвідчили, що п. Цулявф ударив виборця В. Кейвана в сали виборчій обома кулаками в груди, а А. Ваґнер потурбував виборця М. Иванчука, трясуючи ним і нагинаючи за шию до землї. Судья радник Товарницкій увільнив управителя староства зовсїм, а секретаря признав винним провини з §. 331. з. к. [кара на урядника публичного, котрий підчас урядованя нанесе кому чинну обиду] і засудив єго на 5 зр. кари. Обжаловуючих Кейвана і Иванчука заступав д-р Окуневскій.   З Рогатинщини пишуть нам, що там панує великій рух еміґраційний. Всюда говорять лиш о еміґрації — розуміє ся богато річей фальшивих. Селяне спішать до Львова записуватись у аґента Алексея Щербаня. На весну готово вийти з повіту до тисяч людей. Жидова закуповує за півдармо хати й грунти. Слуги не хотять робити, ворохобять ся до Бразилії. В Курянах селяне випродали 500 кірцїв бараболь по 40 кр., а тепер, чекаючи на "шіфкарти", купують тоту саму бараболю по 1 зр. 20 кр. Нарід спішить ся — не помагають представленя, що "Бразилія не втече!" — всьо стрімголов хоче летїти з краю... Аж страх збирає!   З Вадовиць доносять, що тамошне староство не доручило доси лєґітімації посольскої послови Антонови Стилї. Користаючи з сеї обставини, що в повітї а навіть в громадї Хочни, з-відки походить посол Антін Стила, єсть кількох господарів того самого имени і прізвища, удає ц. к. староста, що не знає, котрий зо Стилів єсть послом. "Ми можемо старостї п. Францови — пише Kurjer Lwowski — доказати, що послом єсть той сам п. Стила, котрого староство безправно придержувало, щоби єго не допустити на передвиборчі збори і котрого старано ся вичеркнути з листи правиборцїв. Чи такі малодушні а злобні штучки мають викликувати в народї поважанє для власти? Може намістництво зволить заняти ся тою справою."   Дѣло 