◦ ◦ ◦ ◦ ◦ ◦ ◦ ◦ ◦ ◦

Львівска рада міска полагодила на вчерашнім засїданю між иншим отсі важнїйші справи: Доповнено шести членами комісію театральну, котра веде переговори з видїлом краєвим в справі будови нового театру польского а всї внесеня в тій справі має предкладати та комісія до затвердженя раді міскій. Порішено вибудувати ще сего року міску огрівальню на міских грунтах коло дому инвалідів. В справі будови факультету медичного у Львові порішено, що рада міска обовязує ся крім давнїйше ухваленої субвенції 30.000 зр. виплатити скарбови ще 20.000 зр. яко еквівалент за грунт під будову факультету, а то тому, бо громада не має власних грунтів коло шпиталя а чужих не може купити за-для надто високої цїни. Принято драму поета Бжозовского: "Облога міста Львова", котру він зложив в дарі громадї міста Львова", а синови автора надано стипендію по 200 зр. на два роки. Надано три посади дїйстних учителїв в народних школах львівских: Ив. Гляватому, Як. Ґанґлеви і Ив. Солескому.
П. Илярій де Лебідь Ортиньскій, родом з Самбора, член краківскої "Академічної Громади", одержав в університетї краківскім степень доктора всїх наук лїкарских.
Похорони сов. Роберта Терлецкого відбулись в середу по полудни. Похід похоронний провадив Впреосв. митрополит Сильвестер при численній асистї руского духовеньства. Також був присутний на похоронах архіепископ Моравскій з латиньским і вірменьским духовеньством. За домовиною поступав намістнйк ґр. Бадені, многі висші достойники і досить значне число старостів, котрі приїхали були на похорони. Хор питомцїв співав похоронні пісні, а над гробом промовив крил. о. Левицкій, сов. намістництва Лясковскій і практикант намістництва Кархези. Між вінцями відзначав вінець з рускою написею: "Щирому другови А. Бачиньскій" (ректор семінарії). "І понеслось руске слово — як каже "Народна Часопись" — над могилою мужа, котрий хоч не знав рускої мови, все таки був вірний св. нашому обрядови." В четвер рано відправив ректор о. Бачиньскій у волоскій церкві поминальне богослуженє, на котрім був також намістник ґр. Бадені.
Першу парову фабрику обуви в Галичині отворили в Кракові пп. Добряньскій і Спільники, одержавши доставу тисячі пар черевиків для войска. Фабрика дає роботу кількадесяти робітникам а машини парові, найновійшої конструкції, також в многім зменшують роботу. І так суть машини, котрі крають підошви, дїлять грубшу шкіру на дві части, так що можна з одної грубшої шкіри зробити дві тонші, і шиють поодинокі части обуви.
На клініцї віденьскій на віддїлах професорів: Вайнлехнера, Реценбахера, Шольца, Драшого і Шреттера перестали лїчити "Кохіною".
Шайка нагінників. Найпоганійші елементи допускають ся, помимо пильного нагляду властей, використовуваня еміґрантів. Витворив ся окремий рід "пачкарів" або "нагінників", котрі полохають еміґрантів жандармерією і властями, та видурюють від них в сей гідний кари спосіб нераз значний окуп. Коли еміґранти, що мають достаточні фонди на подорож, лєґітімації в порядку і не належать до войска, не хотять платити нагінникам окупу, тогдї та шайка денунціює фальшиво еміґрантів і доводить до того, що их придержують власти, заряджують доходженя і подорож еміґрантів проволїкає ся. Взагалї дуже мало а майже і нема нїяких еміґрантів, котрі би не улягли тероризмови шайки, помимо що законно еміґрують. Майже всї волять оплатити ся, а деякі навіть віддають ся в опіку нагінникам і тогдї вже бувають обдерті до чиста з грошей. Таку шайку нагінників викрила краківска поліція, але можна догадуватись, що на их місце виринуть нові "нагінники". Тому треба би вже доконче якось управильнити справу еміґрації в дорозї законодавчій і тим способом положити конець видурюваню грошей від бідних еміґрантів.
Фатальна подібність. В Варшаві вступила одна панї Д. (вдова) за орудками. В склепі тім купував щось пан X. Потлянувши на него, панї Д. упала без памяти на землю. Застрашений випадком тим властитель склепу послав по лїкаря, той отверезив і упритомнив зімлїлу, і субєкт склеповий відвіз єї фіякром до дому. Тут доперва панї розповіла, що перед шести лїтами помер єї муж по довгих і тяжких муках, а купуючій в склепі мужчина X. так дуже на него похожій, що она думала в першій хвили, що бачить свого покійного мужа...
Дрібні вісти. В суботу 14 н. ст. марта, о год. 7-мій вечером відбудесь в церкві св. Юрія вінчанє п-и Анни Билиньскої, доньки бл. п. Теоф. Билиньского, секретаря староства в Теребовли, з п. Иваном Гарматїєм, укінченим богословом і сином п. Вас. Гарматїя, бувшого посла до сойму конституційного у Відни в р. 1848; весїлє відбуде ся в домі о. Білиньского, крилошанина львівскої капітули. 