Плянтація тютюну в Галичинї.

Наслїдком рескрипту міністерства краєва дирекція скарбу у Львові видала важне для управляючих тютюн розпорядженє, як придержувати ся постанов о мінімальнім просторі призначенім під управу тютюну і означати ґрунти призначені під управу тютюну.
Після постанови §.13. инструкції для плянтаторів тютюну в Галичинї і на Буковинї з 1869 р. — плянтатори тютюну суть обовязані оповістити ґрунт, призначений під управу, обширу що найменше 200 квадратових сяжнїв, або 720 квадратових метрів, і сей ґрунт цїлий засадити тютюном. Сей параґраф инструкції заразом заключає постанову, що такій громадї, в котрій не зголошено під управу тютюну хоч 5 морґів по 1600 квадр. сяжнїв, або 2 гектари і 8800 квадр. метрів, не буде дозволена управа тютюну, як рівнож, що тим громадам і плянтаторам, котрі хоч і оповістили, не управляли тютюну на мінімальнім обширі, не буде удїлятись позволеня на управу тютюну в слїдуючім роцї, хиба єсли докажуть, що дїйстно приладили приписаний обшир під управу і засадили єго тютюном, а лиш за-для посухи, повени і т. п. ростини вигибли.
Послїдними роками замічено, що плянтатори вправдї оповіщують приписаний постановами обшар ґрунту, але нїколи єго в цїлости не обсаджують тютюном. І так в 1890 р. з 30.000 плянтаторів лиш 20 прц. управляло тютюн на поданім обширі а 80 прц. управляло на меншім просторі. З тих 80 прц. більша половина управляла тютюн на меншім просторі анїж 100 сяжнїв квадр. або 360 метрів квадр.
Власти скарбові уважають, що така управа тютюну приносить шкоду як плянтаторам так і скарбови, бо неможлива раціональна управа на дрібних кусниках, а знов плянтатори мабуть хотять на дрібних просторах продуковати тютюн для своєї потреби.
Зважаючи на економічні відносини краю, власти скарбові не придержувалась строго приписів розпорядженя, бо можна було вилученєм многих тисячів плянтаторів від управи тютюну підорвати силу податкову і истнованє стану селяньского. Однак поминанє тих приписів не довело би нїколи до раціональної управи тютюну в Галичинї і виставило би скарб на страту, для того міністерство скарбу зарядило, щоби від 1890 року приступати строго і безвзглядно до переведеня постанов §.13 инструкції для плянтаторів.
На основі рескрипту міністерства рішила дирекція скарбу невідклично, що ті громади, котрі в роках 1892 і 1893, а бодай в 1894 р. не обсадять тютюном що найменше 5 морґів, а плянтатори кождий мінімум 200 квадр. сяжнїв — будуть від 1895 р. почавши раз на все безвзглядно від управи тютюну вилучені.
Щоби се розпорядженє не захопило несподївано плянтаторів, поручила дирекція повідомити зверхности громадскі. Плантатори мають докладно означати ґрунт під управу тютюну в сей спосіб, щоби не можна було єго перемінити. Не вистане подати, що ґрунт лежить в огородї або в поли, треба точно означити, чи огород при хатї і в котрій сторонї села, а для ґрунту в поли треба подати місцеву назву ниви, або евентуально близше описати сей ґрунт. 