◦ ◦ ◦ ◦ ◦ ◦ ◦ ◦ ◦ ◦

Ювілей Корниля Уєйского обходять львівскі Поляки нинї дня 18 н. ст. жовтня торжественним вечером. Точки проґрами складають ся переважно з поезій Уєйского. Бесїду виголосить на вечерку ґр. Войт. Дїдушицкій. — На се торжество приїзджае нинї до Львова і сам ювілат.   Совіт Народного Дому у Львові розписав конкурс з речинцем до 30 н. ст. падолиста на одну стіпендію в сумі 100 зр. річно з фундації бл. п. Теодора Лукашевского. Тая стіпендія призначена лише для слухателїв університету трех світских видїлів. Першеньство мають свояки фундатора.   Нещастна пригода. Оногди о 6-ій годинї вечером, коли поїзд товаровий вїхав на стацію в Чорткові і коли ще не цїлком станув, хотїв влїзти до воза пакункового тамошний маґазинер Ив. Левицкій. Однако нога посунула ся єму і дістала ся під колесо того-ж ваґона, а оно зломило єму стопу. П. Левицкого оглянув зараз лїкар і єго перевезено до львівского шпиталя. Після заявленя лїкаря нема небезпечности утрати ноги.   50.000 зр. виносить головна виграня 50 кр. льосів великої инсбрукскої льотерії. Тягненє вже 26 н. ст. жовтня.   Дрібні вісти. Рада громадска в Ланцутї надала почетне горожаньство Тад. Романовичеві членови видїлу краєвого і послови соймовому Болесл. Жардецкому за заслуги, положені коло піднесеня промислу в Галичинї.   П. Франтішек Ржегорж, знаменитий писатель ческій, котрий для розслїдів етноґрафічних довгі роки пробував у всхідній Галичинї, виїхав в недїлю на сталий побут до Праги. За час пробутку свого в Галичинї назбирав п. Ржегорж між Русинами тілько матеріялу етноґрафічного, що той стане єму до наукових статей на довгі роки, поминаючи вже матеріял оголошений ним доси по різних часописях ческих. Имя п. Ржегоржа так уже зросло ся з Русинами, що ми єго уважаємо так само своїм як Чехом, і він сам звик говорити: "Русь то моя друга вітчина, а Русини мої рідні братя". За час єго пробутку в Галичинї пізнали єго сотки руских родин, а умів він их собі так зєднати, що на вістку про єго недугу з різних сторін краю приходили письма — то до окружаючих єго, то до нашої редакції — з запитанями про стан єго здоровля. П. Ржегорж лишив по собі кромі свого незвичайного труду на поли етноґрафічнім ще й другу велику памятку, дарувавши свою бібліотеку ческих видань, — кілька тисяч книжок — товариству "Просвіта". Він єсть також почетним членом "Просвіти", а коли першій раз перед шістьма роками виїздив до Праги, вручили єму почетну грамоту Русини именем всїх народних товариств і маніфестаційно покращали при відїздї. І тепер, дізнавшись що п. Ржегорж наміряє виїхати на довшій час до Праги, загадали львівскі Русини попращати єго ґреміяльно, щоби тим заманіфестувати високе поважанє для того чоловіка і вдяку за тілько слави, принесеної єго статьями для Руси. Однакож маніфестація та відпала; мабуть сам п. Ржегор, довідавшись про неї старав ся уйти єї, бо на годину перед відїздом нїхто з окружаючих єго й не знав, що у него був такій намір. Длятого п. Володимир Шухевич, у котрого послїдними часами п. Ржегорж перебував, попращав в крузї родиннім дорогого свого приятеля именем своїм і цїлої Руси-України, подякувавши єму за єго невтомимі труди коло рускої етноґрафії, впевнив відїзжаючого товариша, що Русь-Україна буде вважати єго одним з найкрасчих своїх синів, і пожелав єму здоровля та сил, щоби матеріяли узбирані вспів оголосити, а вкінци запросив єго именем всїх Русинів, щоби повернув на нашу Русь, а она свого прибраного сина приголубить мов рідного.   Дѣло 