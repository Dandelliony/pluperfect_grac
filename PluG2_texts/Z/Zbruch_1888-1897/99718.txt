◦ ◦ ◦ ◦ ◦ ◦ ◦ ◦ ◦ ◦

    206-та читальня "Просвіти" закладає ся в Дорогомишли повіта яворівского заходами тамошних селян. Статути внесено вже до намістництва.   "Про грунтовий катастер". Під таким заголовком вийшла сими днями 8-а за сей рік книжочка товариства "Просвіти", написана д-ром Костем Левицким. Книжочка, в звичайнім форматї книжочок "Просвіти", обнимає 20 сторін друку і коштує лише 5 кр. Велике признанє належать ся товариству "Просвіта", що постарало ся о виданє книжочки так важної на теперішну хвилю, аби нарід знав, як має заступати свої интереси при нагодї ревізії катастру грунтового.   З Поділя пишуть нам, що там слота перешкаджає звізцї збіжа і наповняє всїх боязнію, щоби збіже на поли не поросло. В додатку показують ся слїди і псутя бараболь, котрі сего року найкрасше зі всего дописали.   Знов пекло бориславске! Дня 14-ого с. м. в закопі А. Шпіцмана в Бориславі удушив ся робитник ґазами. Нещасного вправдї видобуто з закопу та праведено до памяти, однак мала надїя на удержанє єго при житю. Слїдуючого знов дня в закопі Зобля на території француского товариства погиб один робітник з Броницї незвістний з имени.   Штучний запах цвітів. В часописи Natur химик Вільон оповідає о новім аромислї: штучно закрашувати і надавати запаху цвітам. Фіалки, рожі, левконії, каже він, одержують о много сильнїйшій запах, сли покропить ся есенцією их запаху, а щоби задержати сей запах довшій час, уживає ся ґліцерини. В деяких торговлях можна дістати вже готові перфуми до цвітів. Так приміром "віолетіна" складає ся зі 100 ґрамів алькоголю, 100 ґр. ґліцерини і 10 ґр. есенції фіялкової. Щоби відсвіжити зівялі цвіти, треба их замочити в амоняку а відтак покропити есенцією. Єсть єще і иншій спосіб надавати цвітам штучний запах: цвіти кладе ся в деревляну скринку, охолоджену зі споду ледом. Верхом скринки суть дїрки, через котрі впускає ся вугляну кислоту з запахом дотичного цвіту. Огородники парискі надають цвіткам зовсїм иншій запах як природний. І так можна дістати боз з запахом рожі, гроздики з запахом фіялок і т. п. Одним словом, чоловік силує ся природу змінити.   Дрібні вісти. В Коломиї увязнено одну моднярку і єї матїр за отроєнє дитини. — При удареню двох поїздів на себе в Портуґалії на стації Ельос погибло 11 осіб. — В Райхрамінґ коло Лінцу дало ся чути в середу около години 3-ої пополудни легке трісенє землї. — Д-р Ярослав Вахнянин именований лїкарем війсковим і придїлений з днем першого вересня с. р. до шпиталю ґарнізонового в Перемишли.   Дѣло 