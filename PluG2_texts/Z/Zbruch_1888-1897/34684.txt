Виступленє руских богословів. — Взірцевий варстат шевскій в Угнові. — 

Виступленє руских богословів цїлого ІІ-го року з семинарії викликало між Русинами у Львові велике вражінє. Загальний голос такій, що з управою нашої семинарії духовної стоїть дуже недобре і зі всего видко, що нинїшний управитель не посїдає симпатії та довірія питомцїв. За весь час єго управи семинарією не перестають непорозуміня межи ним а питомцями. Щоби молодїж була всему винна, — того нїхто не скаже, бо молодїж як усюди молодїж, а прецїнь в латиньскім семинари не чути про нїякі непорозуміня, спори, виключуваня та виступуваня питомцїв. З системи управи нинїшного ректора о. Бачиньского питомцї усе були невдоволені, а остатними часами почало ся се невдоволенє виявляти уже в такій спосіб, що і сам о. ректор і зверхна власть повинні були добре приглянутись тій системі і розібрати єї основно. Молодїж семинарска так річ представляє: "Ми бажаємо від управителя вітцївскої руки в кождім взглядї — нехай тая рука буде й строга, але вітцївска — а того власне нинї хибує. Нїхто-ж другій в семінарії не має можности подати нам таку руку, бо о. ректор вплив усїх других настоятелїв на молодїж спровадив майже до зера. Правдива роспука! "Вчерашне виступленє питомцїв ІІ-го року було тілько продовженєм тих непорозумінь, що кількома наворотами повтаряли ся сего року. Питомцї-співаки ІІ-го року домагали ся зміни діріґента хору (опираючись на своє право вибору діріґента), а коли о. ректор обом педелям II-го року за заявленє що ІІ-гій рік під нинїшним діріґентом (своїм товаришем з того-ж року) співати не буде в короткій дорозї дав "ексклюзію", то і всї товариші заявили, що на такій случай они всї виступають. І так стало ся. О. ректор, замість розслїдити і розважити справу, зараз холоднокровно приймає пояси від питомцїв з цїлого року... Розуміє ся, о. ректорови то може й нїчо не шкодить, але оно дуже шкодить батькам молодежи, бідним священикам та селянами, коли их дїти опиняють ся нараз, через одну ніч, без кусника хлїба... Впреосв. владики наші зволять чим скорше розглянути справу і полагодити єї. В Угнові, як звістно основано взірцевий варстат шевскій заходами о. Козакевича і учителя Целевича. Минувшого року дав видїл краєвий сему варстатови 300 зр. субвенції. Тепер порішив видїл краєвий, признаючи хосенність того варстату, давати що року по 300 зр. субвенції, єсли громада міста Угнова дасть з своєї сторони безплатно для сеї школи льокаль, обслугу і освітленє. На купно сирого матеріялу і на капітал оборотовий прирік кр. видїл удїлити громадї безпроцентову позичку в квотї 400 зр., котра має звернутись в 10 піврічних ратах, числячи від 1 сїчня 1891. Вкінци прирік видїл краєвий удїлити одноразову підпомогу 50 зр. двом шевцям, котрі вибрались би до Ряшева або Ладної під Тарновом до тамошної гарбарнї, щоби пізнати улїпшене гарбарство, але під условієм, що громада міста Угнова визначить 50 зр. на ту цїль. 