◦ ◦ ◦ ◦ ◦ ◦ ◦ ◦ ◦ ◦

Цісар підчас своєї сегорічної гостини в Галичинї замешкає у Львові в палатї намістника а виїхавши в Тернопільске, замешкає в Плотичи в дворі п. Юл. Коритовского. Підчас побуту цїсаря у Львові не буде, на виразне жаданє цїсаря, нїяких торжественних принять.
Видїл товариства имени Шевченка повідомив вчера телеґрафічно комітет краківскій, що возьме через відпоручників участь в торжестві похорону Мицкевича з застереженєм, щоби відпоручник товариства дістав голос до промови. Як з Кракова доносять Kurjer-ови, субкомітет приняв з приятностію повідомленє видїлу товариства, вислав запрошенє, визначив депутації місце в походї, але що-до промови відпоручника товариства відповів відмовно, мотивуючи відмову тим, що проґрама обходу вже замкнена і не стане вже часу скликати повний комітет.
Огнї. Після справозданя в урядовій ґазетї лучили ся послїдними часами такі огнї: Дня 13 червня погоріли в Скнилові, пов. золочівского, будинки господарскі тамошного приходника, о. А. Чемериньского, зі значною шкодою в инвентари мертвім і живім. Стайнї були убезпечені на 240 зр. — Від грому погоріло в Туринцї, пов. жовківского, пять загород селяньских; шкода на 1850 зр. була лиш в части убезпечена. — Дня 17 червня погоріло на передмістю Ділна в Самборі 14 домів і численні будинки господарскі. Шкоду, яку потерпіло 16 властителїв, обчислено на 8750 зр. а була убезпечена лиш на 4870 зр. — У Вощанцях, пов. рудецкого, погоріли два господарства дня 18 червня; були убезпечені лиш на 400 зр. — В Олексинцях старих, пов. стрийского, погоріли будинки господарскі селянина Петра Барана; шкода убезпечена на 300 зр.
Вибір посла до сойму з міста Бродів. Д-р Едмунд Корнфельд, адвокат віденьскій, котрий зголосив був свою кандидатуру на посла, заявив телеґрафічно, що цофнув свою кандидатуру. Так отже одиноким кандидатом на посла єсть маршалок повітовий п. Октав Сальо.
До ради ямскої в Бродах вибрані: Ант. Витославскій бурмістром, д-р Павло Ґольдгабер заступником бурмістра, а аптикар Мих. Кулак платним асесором.
Новий дім банковий і контора виміни під фірмою Самуелі & Ляндав отворені у Лвові при ул. Килиньского коло віденьскої каварнї. Відповідний инсерат сеї фірми поміщений в нинїшнім числї "Дѣла" в рубрицї "Надіслане".
Дрібні вісти. Громада Устєчко, пов. заліщицкого, одержала від цїсаря 100 зр. підпомоги на сплату довгу затягненого на будову школи. — Вязень львівского заведеня карного, Павло Пускарчик, котрий відсиджував дволїтну тяжку вязницю, утїк дня 30 червня з роботи в цегольни коло ставу пелчиньского. 