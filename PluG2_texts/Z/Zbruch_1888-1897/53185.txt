◦ ◦ ◦ ◦ ◦ ◦ ◦ ◦ ◦ ◦

Проєкти зелїзниць льокальних в Перемискім були предметом нарад збору властителїв більших посїлостей, скликаного князем Адамом Сапігою з повітів перемиского, добромильского і березівского. До скликаня того збору візвав видїл краєвий. За найбільше пожадані шляхи для розвою економічного тих повітів узнав збір по перше: шлях Перемишль-Сянік, йдучій на Красичин, Вільшану і Бірчу, по друге: шлях на Динів вяжучій ся з шляхом державної зелїзницї, а по третє: шлях від Динова Переволоки або Ярославля.
Испит зрілости в львівскій ґімназії Франц-Іосифа відбував ся від 8 до 20 н. ст. червня під проводом д-ра Брон. Кручкевича, професора львівского університету. До испиту зголосило ся 66 учеників публичних, 1 приватист і 2 екстерністів. Свідоцтва зрілости з відзначенєм одержало 5, без відзначеня 37, поправку одержало 20; репробовано на один рік 7.
Прокураторія державна обжаловує задержаного в вязници слїдчій академіка Тад. Сосняка з Кракова о зраду державну а то: о наставанє на цїлість держави, підбурюванє і викликуванє погорди против адміністрації державної. Обжалований позістане в вязници слїдчій аж до вересня, коли єго будуть судити а то для того, щоби не ширив дальше своїх каридостойних поглядів (§.175 з. к.) Сосняк має вісїмнацять лїт і в червни сего року помер єму отець, народний учитель, полишивши жену і кількоро дрібних дїтей.
Золоте весїлє обходили в церкві в Озірнї 21 н. ст. червня селяне Иван і Анна Небельскі. Обоє старики держать ся єще кріпко помимо того, що він числить 83 а она 70 лїт.
Сильна буря лютила ся 20 н. ст. червня в Дорі і Делятинї, повіта надвірняньского. В Дорі убив грім 25 овець і поразив пастухів, але ті вскорі очуняли. — Також з Ярославич коло Зборова доносять, що там знищив град 19 н. ст. червня вже другій раз сего лїта всї засїви а зараз на другій день доправив третій раз та повибивав все, що ще було осталось. Злива була так сильна, що води позабирали новопоставлені [після повени з 29 мая с. р.] мости, позамулювали поля і сїножати та вхопили й одну жертву з людей, бо дня 19-го утопила ся на поли 13-лїтна дївчина.
З Підгаєцкого пишуть нам. До нещасть елєментарних в різних сторонах краю прибуло ще нещастє в нашій сторонї. Вчера т. є. 23 н. ст. червня о 4 годинї з полудня надійшла туча від Ковалївки і Монастириск по-части з градом і наробила великі шкоди в засївах. Поки-що знаємо на певно за Швейкову, Слобідку і Ковалївку, де поля занесені цїлком намулом і камінєм а град повибивав засїви так, що лише бадиля остало ся. В Швейкові несла вода улицями плоти, стовпи і солому. Кажуть люде, що й худобу несло, та напевно о тім не знаємо. Ймовірно мусїла злива наробити шкоди і в дальших селах, бо туча пійшла від нас дальше до Голгіч.
Непошанованє руских свят. На 22 червня с. р. т. є. на другій день Сошествія св. Духа достав Иван Чирик, господар з Кропивника старого, візванє ставити ся в урядї сторожі скарбової в Бориславли, і то виразно перед полуднем. На візваню підписаний Подолиньскій, респіцієнт. Прикро то робить ся чоловікови, коли погадає, як то у нас хто небудь, що лиш троха якоїсь власти має, пакість робить Русинови, не пошанує єго свята, хоч свято Поляка або жида не посміє нарушити! Відповідна власть повинна остро укарати такого функціонера, котрий в подібний спосіб нарушає чувство реліґійне горожанина. — I. К. — Від Сянока знов пишуть нам, що сяноцка ц. к. окружна рада шкільна розіслала з датою 10 цвітня с. р. до ч. 340 окружник до учителїв і учительок народних школ, взиваючій их на конференцію на дни 5 і 6 н. ст. липня. В ті днї припадає недїля і руске свято Рождества св. Іоана Крестителя. І знов непошанованє свят. Quousque tandem? Ц. к. краєва рада шкільна — до відомости котрої наше духовеньство і учительство сяноцкого округа подає сей факт і апелює до єї справедливости, — може ще, тож і повинна тому лиху зарадити. 