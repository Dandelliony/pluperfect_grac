◦ ◦ ◦ ◦ ◦ ◦ ◦ ◦ ◦ ◦

В роковини знесеня панщини 3 (15) мая відправив о. крил. Павликів в Успеньскій церкви у Львові торжественну лігурґію благодарственну з панахидою по бл. п. цїсарю Ферданандї. На богослуженю явилось досить значне число людей. — Вечером того дня відбув ся в великій сали Народного Дому вечерок з танцями разом з фантовою льотерією, устроєною обществом руских Дам на дохід голодуючих селян. Участників як зі Львова так і з провінції явилось досить значне число.
Рада міска в Бродах. По-при акцію краєвого видїлу против ради міскої в Бродах, подано до намістництва також численні протести против нових виборів. Намістництво відкинуло всї ті протести яко цїлком неумотивовані, а тим самим і розвязанє ради єсть безпредметовим.
Купно дібр в Галичинї. Віденьскі ґазети доносять, що правительство загадало купити за гроші пропінаційні Надвірну, власність Bodencreditanstalt-у. Переговори з бар. Лібіґом щодо купна Підбужа і Солотвини розбили ся.Ї
В заведеню божевільних на Кульпаркові відбуло ся оногди друге з ряду преміованє слуг і служниць, котрі провели 10 лїт своєї прикрої служби без догани. Премії, по 10 дукатів золотом в гарних мошонках, одержали два слуги і дві служницї.
"В поті чола, оповіданя з житя робучого люду". Під таким заголовком друкує ся вже в друкарни товариства им. Шевченка і вийде ще сего року збірник оповідань Ивана Франка, друкованих в роздріб по різних руских видавництвах, а по части ще й не друкованих. Книжка обнимати буде 20—25 аркушів друку і містити буде ось які оповіданя: Лесишина челядь, Два приятелї, Муляр, Грицева шкільна наука, Малий Мирон, Schön-Scheiben, Оловець, На днї, Исторія моєї сїчкарнї, Сам собі винен, Слимак, Цигани, Добрий заробок, Хлопска комісія, Лїси і пасовиска, Довбанюк, Домашній промисл, Маніпулянтка, До світла, Між добрими людьми. Додане буде передне слово М. Драгоманова. Цїна книжки по виданю виносити буде 1 зр. 50 кр., в гарній оправі 2 зр. Для передплатників цїна установлена 1 зр., а в оправі 1 зр. 50 кр. з пересилкою. Передплату і замовленя просимо присилати на руки автора: Львів, ул. Зибликевича, ч. 10.
Знов старинний скарб. В селї Кологурах пов. бобрецкого, викопала дѣївчина Катерина Бучачок горнятко, обєму півлітрового, повне старинних грошей. Гроші були троякого рода: 40 штук срібних, величини двацятки, суть з р. 1601 з часів Жигмонта III; 5 штук золотої монети римскої величини чотирох кр. без значеня року, на одній сторонї два мужі подають дитину якійсь женщинї, а на другій сторонї вовчиця кормить дитину; 135 штук дрібної монети срібної, величини і на подобу гарбузових зернять, з дуже дрібними написями рускими, а кождий гріш має иншу напись. Гроші ті віддала дївчина свому вітцеви, котрий продав их в урядї податковім за 1 зр. 60 кр. І замісць переховати так цїнні старинности в публичних музеях, розійдуть ся они по приватних особах.
Дрібні вісти. Дня 3 н. ст. червня відбудесь в Глинянах вінчанє лїкаря д-ра Кирила Дольницкого з панною Евгенією Решетиловичівною, донькою місцевого пароха. — У Львові помер ґр. Володимир Руссоцкій; дїдич, тайний совітник і шамбелян, був. довголїтний презес Кредитового товариства земского, в 72 роцї житя. — В черновецкім шпитали перебуває о. Николай Дебельскій, приходник з Ключева. Від рани з ревматизму кинулась у него на лївій нозї ґанґрена, так що треба було ампутувати ногу майже до колїна. Операцію перевели д-ри Вол. Залозецкій, Филипович і директор шпиталю Вас. Волян, з добрим успіхом. — П. Игн. Закревскій з Тернополя одержав в університетї краківскім степень доктора філософії. Розвідку єго: "Еквівалент розширимости сталих тїл в низьких температурах" видала академія наук в Кракові. — Комітет краківскій зібрав для голодуючих селян 11.157 зр., котрі переслав на руки видїлу краєвого. — Церков сербско-православну зачала будувати кольонія сербска у Відни при Landstrasse. — Ґазета Volk, орґан Штекера, виходяча в Берлинї, перестала виходити; товариство акційне, котре втратило 56.000 марок з свого основного капіталу 60.000, ліквідує. — На подї каменицї ч. 7 при пляцу Ґолуховских найдено тїло зарібника Антона Стоцкого з Поморян, помершого на апоплексію. — До испиту зрілости в ґімназії в Ряшеві приступила сего року яко екстерністка панна Іосифа Каммерлінґ, донька ряшівского учителя реліґії жидівскої. 