◦ ◦ ◦ ◦ ◦ ◦ ◦ ◦ ◦ ◦

Бурмистр міста Стрия д-р Фрухтман зложив достоїнство бурмистра з причини — як сказав — слабого уже здоровля.
Испити для лїкарїв і ветеринарїв, щоби одержати стале місце в публичній службі санитарній при администраційних властях, відбудуться в маю 1889, а то для лїкарів в Кракові, а для ветеринарів у Львові. Поданя вносити до 15 цвітня с. р. через дотичні староства до намістництва у Львові.
Пряшівска епархія руска (після виданого с. р. по пяти лїтах Шематизму) розширена на 26 комитатів і числить 155.561 душ. (Від пяти лїт число душ зросло о 12.018.) Приходів єсть 187, а з тих 155 чисто руских, а 32 таких, де уживаються язики рускі і мадярскі. Филіяльних общин єсть 1241 (1119 без церквей, 121 з церквами чисто грецкими, а 111 з церквами спільними з латинниками). Камінних церквей єсть 236, а деревяних 68. Статус духовеньства числить: 6 дїйстних а 5 почетних крилошан, 35 консисторских совітників, 20 церковних округів, 207 мирских священиків а 3 єромонахів в двох монастирях. За остатних пять лїт померло 37 священиків: 3 звиж 80-лїтні, 10 звиж 70-лїтних, 12 звиж 60-лїтних, 7 звиж 50-лїтних, 2 звиж 40-лїтні, 2 звиж 30-лїтні і 1 23-лїтний. З того видко, що священики там доживають красного віку.
Une fralche naturę. В селї Бурдяківцях коло Скали над Збручем породила одна селянка троє здорових дїтей, і мати і немовлята здорові. Замітно, що в тім же повітї сїльскій нарід кріпкій та дужій, здорової натури.  