◦ ◦ ◦ ◦ ◦ ◦ ◦ ◦ ◦ ◦

    Петицій против проєкту окружних громад увійшло доси до сойму з усїх сторін краю вже по-над 1200. Видно, як нова ся затїя польско-паньска єсть ненавистною для народу. Польскі ґазети, розуміє ся, замовчують грімкій той протест селяньства цїлого краю, як Русинів так і Поляків. Богато петицій впливає на руки львівскої "Народної Ради" — доказ се симпатія і довіря, якими се товариство тїшить ся серед Русинів скрізь по краю.   В комнатах "Академічної Громади" у Львові (Ринок ч. 10) відбуде ся в суботу 6-ого с. м. відчит тов. Д. Корейця про "Автономічні змаганя України в другій половинї XVIII. в." Початок відчиту о 7-ій годинї вечером. Вступ для гостей вільний.   Стіпендійною запомогою з фонду о. Миколи Дебельского, бл. п. пароха в Ключеві великім, в сумі 150 зр. річно, надїлив совіт "Народного Дому" у Львові п. Ал. Бачиньского, слухача ІІІ. року медицини на львівскім університетї.   Зїзд міністрів. Невдовзї прибудуть до Львова: презідент міністрів ґр. Бадені і міністри д-р Рітнер та д-р Білиньскій щоби сповнити свій "обовязок посольскій" т. є. показати ся на годину в соймі.   В соймі в Сольногороді від початку сеї сесії засїдає межи стеноґрафами одна молода панночка. Єсть се перша в Австрії женщина стеноґрафка в тїлї законодатнім.   Дрібні вісти. У Львові помер емер. урядник камеральних дібр Вас. Новосельскій в 57-ім роцї житя. — Депутація галицких селян вручила кс. Стояловскому в Чачи золотий хрест з нагоди єго уродин. — В селі Ленґу коло Тарнова удушило ся димом троє дїтей селян Банків; родичі пійшли були на торг, лишивши дїтей без догляду. — Бувшій властитель першої віденьскої торговлї жіночої одежі, Дреколь, пожертвував 100.000 зр. на основанє закладу і школи для кравцїв. — Пожар рафінерії нафти в Чеховичах, бяльского повіта, знищив цїлий дестиляційний будинок. З пожару вийшло 30 осіб ранених одна особа спалила ся на смерть, а двох осіб доси не віднайдено. Шкода виносить 60 до 80.000 зр. — В Коломиї має повстати молочарска спілка, яких кілька є вже й розвиває ся в західній Галичинї.   Дѣло 