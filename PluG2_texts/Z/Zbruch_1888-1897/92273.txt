◦ ◦ ◦ ◦ ◦ ◦ ◦ ◦ ◦ ◦

Дѣло, 21.09.1894 Новини Архикнязь Кароль Людвик з женою оглядали оногди виставу а особливо етноґрафічний віддїл, котрий дуже подобав ся архикнягини Марії Тересї. Провідником архикняжої пари по сїм віддїлї був проф. Шухевич. З церковцї перейшли достойні гостї до гуцульскої хати, а відтак до надднїстряньскої. Архикнягиня вибрала собі в віддїлї етноґрафічнім між иншими: збанки [в сокальскій хатї], дальше хлопску скриню, цїлу піч кафлеву, хрести гуцульскі, килими, гафти, а архикнязь чотири деревляні візки з кониками для внуків, зроблені селянином в надднїстряньскій хатї. В рускім павільонї подобали ся гостям килими п. Федоровича і столярскі вироби п. Павлишака, а кромі того архикнягиня дуже заинтересувалась збірками вишивок "Клюбу Русинок". Відтак оглянула архикняжа пара ще кілька наших павільонів як: працї женщин, ловецкій, міністерства скарбу, видїлу краєвого і деякі инші. О 1-ій годинї відїхали гостї до палати намістництва, де відбуло ся снїданє, дане ґр. Казим. Баденім. О 3-ій годинї виїхали на Високій замок, а о годинї 6-ій відбув ся обід у кн. Адама Сапіги для архикняжої пари на 26 осіб. О годинї 10-ій 41 мін. відїхали гостї курієрским поїздом до Відня.   Дирекція руху у Львові доносить: З причини свята св. Михаїла, патрона краю і міста Львова будуть переходити на виставу до Львова: дня 28 вересня с. р. поїзд ч. 19 з Кракова до Львова, а дня 29 н. ст. вересня поїзди надзвичайні зі Львова ч. 20 до Кракова і ч. 1719/1220 до Самбора. Для тих поїздів надзвичайних як також для поїздів звичайних в окрузї дирекції руху у Львові а Кракові важні будуть зниженя заміщені в дотичнім оповіщеню дирекційнім з мая с. р. ч. 32909.   Нова церков з твердого матеріялу має будувати ся в Сасові, місточку золочівского повіта, де перед кількома лїтами згоріла деревяна церков. На будову церкви обіцяв дати новий властитель Сасова, соймовий посол Вівієн, сто тисяч цегол, а також весь камінь на фундаменти а дерево на вязанє даху.   Огнї. В Делїєві коло Маріямполя, станиславівского повіта повстав дня 17 н. ст. вересня огонь, в наслїдок неосторожности дїтей, і знищив 26 домів, а 30 родин полишилось без даху. Шкоду обчисляють на 30.000 зр. — Дня 17 н. ст. вересня погорів в Коломиї зелїзничій дворець. Огонь повстав з комина і знищив все цїлковито, бо й мури ушкодив. Велику шкоду потерпіла реставраторка, котрій згоріли і припаси і устроєнє.   Напад на церков. З Косївщини доносять, що дня 17 н. ст. вересня в білий день напало на церков в Кобаках 6 розбишак, між ними один перебраний в жіночу одежу і наміряла єї обікрасти. Священик відправляв в тій хвили службу Божу. Почувши, що хтось добуває ся до захристії, вислав паламаря, котрого напастники повали на землю і почали бити, відтак утїкли. Двох з них придержано, прочі утїкли в напрямі до Рожнова.   Холєра. Після Wiener Abendpost слабне холєра як в Галичинї так і на Буковинї. У Львові занедужала дня 18 н. ст. вересня 1 особа і 1 померла, а виздоровіли 2; в Кракові занедужали 2 особи. Взагалї занедужало в цїлій Галичинї 18 вересня 145 осіб, померло 78; на Буковинї занедужало 8 осіб, померло 6. До заражених повітів в Галичинї прибув ще повіт жидачівскій, де в одній громадї занедужало 6 осіб, померли 4. — Das Oesterreichische Sanitatswesen доносить, що в Галичинї занедужало доси на холєру 7738 осіб, померло 3868, а на Буковинї занедужало 678 осіб, померло 253.   Кілька нових машин до поспішних поїздів вибудовано за почином презідента д-ра Билиньского. Оногди відбули ся пробні їзди нових машин. Простор з Найлєнґбах до Ст. Пельтен довжини 23 кільометрів переїхали машини в 23 мінутах. Поїзд Orient Express потребував на сю їзду 25 мінут. Також відбула ся пробна їзда до Загреба. Простор 455 кільометров переїхано в 6 годинах а 6 мінутах.   Дрібні вісти. Оногди помер в Дрогоєві ґр. Северни Дрогойовскій в 16-ім роцї житя. — В Празї помер д-р Иван Єржабек, писатель, соймовий посол, член краєвого видїлу, интендант ческого народного театру, віцепрезідент і директор банку "Славія", в 63-ім роцї житя. — Д-р Мих. Бобжиньскій, віцепрезідент краєвої шкільної ради, виїхав оногди на кілька тижднїв за границю. — Дня 2. н. ст. жовтня відбуде ся в Банюнинї (стації зел. Задвірє) вінчанє окінченого богослова п. Клима Базилевича з панною Антонією Кмицикевичівною, дочкою місцевого пароха. — Коломийска рада міска надала почетне горожаньство тамошному старостї, совітникови намістництва Баньковскому. — У Львові помер Иван Ценґтелєр, польскій писатель [псевдонім: Jan Zdora] в 35-ім роцї житя. — Вчера відбуло ся в Долинї вінчанє панни Марії Лопатиньскої, дочки місцевого пароха, з Болеславом Бервидом, докторандом медицини.   Дѣло 