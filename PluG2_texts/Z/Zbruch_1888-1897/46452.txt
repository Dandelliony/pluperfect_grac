◦ ◦ ◦ ◦ ◦ ◦ ◦ ◦ ◦ ◦

Суд повітовий в Підволочисках поки-що не буде отворений, а то длятого, бо, як подає рескрипт міністерства справ внутрішних з дня 3 с. м., по переведеню розслїдів міністерство скарбу не-могло найти відповідного до винайму льокалю на приміщенє суду, а жертвовані льокалї зовсїм не пригожі на поміщенє урядів. Льокаль про-те треба виставити коштом скарбу державного і вже ведуть ся переговори о купно відповідного грунту під будову.
Конкурси на придане. Щоби надати три посаги по 200 зр. з посагової фондації бл. п. Максиміліяна і Францішка Ксаверія Сємяновских для бідних а моральних дївчат, дочок міщан усїх міст і місточок галицких, з виїмкою Львова і Кракова, оголошує видїл краєвий конкурс. Дївчата убігаючі ся о посаг з тої фондації мають внести свої поданя до краєвого видїлу з просьбою о допущенє их до льосованя найдальше до 28 н. ст. лютого с. р. і долучити: метрику хрещеня, свідоцтво моральности, свідоцтво убожества, котре би заразом потверджувало виразно, що родичі петентки померли або при житю, і котре подавало би докладне число ріднї петентки; дальше докази, що батько петентки був приналежним до одної з галицких громад міских з винятком Львова і Кракова. Недодержанє наведених условій потягне за собою неувзглядненє поданя. — З фондації посагової міста Львова будуть сего року до роздачи три посаги по 150 зр. Старати ся можуть дївчата слюбних родичів і без різницї віри, осирочені по обоїх родичах або лише по батьку, приналежні до громади міста Львова, віку неменше якь скінчених 16 лїт а небільше над 24, бідні, морального поведеня, і котрі покінчили бодай третю клясу народної школи або зложили публично испит приватний з тої кляси. Подаватись до маґістрату львівского найдальше до 28 лютого.
Дорогій снїг. Щоби вивезти снїг з міста Берлина, якій там тепер упав, мусить заплатити місто, як обчисляють, 250.000 марок. Від рана до вечера занятих єсть тепер 9.000 робітників, котрі лишень накладають вози снїгом та уличним ледом; 6.000 возів денно вивозить снїг з міста.
На недозрілих курцїв. В державі Нюйоркскій війшло в житє від 1 грудня 1890 р. ось яке розпорядженє: "Малолїтні, немаючі скінчених 16 лїт, не мають права курити тютюну в якій-небудь формі. За переступників сего заказу будуть відповідати их родичі карами від 2—10 долярів". У нас би се здало ся! 