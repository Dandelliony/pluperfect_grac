Церков в Ляшках мурованих. — Институт св. О. Николая складає подяку. — Як називають цісарїв.

Церков в Ляшках мурованих в пов. староміскім, котру хотять відобрати для себе тамошні латинники і в тій ціли подали петицію до ради державної, приналежить від р. 1796 до Русинів. В приходскім инвентари записано, що се була замкова каплиця (Schłosskapelle), котру намістництво на просьбу двора віддало Русинам. За церков одержав двір 100 зр. від громади і можна догадатись, що та каплиця мусила находитись в дуже нужденнім станї. Говорять також, що тогдїшний дїдич хотїв єї розібрати, єсли б була єї не купила громада. Каплицю побудовали Мнишки для латинників і надали поле в дотацію латиньскому священикови. Се поле уживає тепер рускій священик а се на основі акту даровизни. Говорять також, що камінь, звезений громадою на будову нової церкви, забрав собї двір за ту деревляну каплицю. Від р. 1857 заходяться латиники відобрати для себе сю церков і подають просьби до властей в тій справі. В табулї записано, що та каплиця належить до гр. кат. парохії.
Институт св. О. Николая у Львові складає щиру подяку всїм тим Вп. Добродїям, що зволили подарити книжки до библіотеки институтскої, а именно: О. Партицкому за 97 книжок, Тов. "Просвіта" за 155 книжок а Тов. им. Шевченка за 38 книжок.
В Берлинї називають так своїх трех цісарїв: der greise Kaiser, der weise Kaiser і der Reise-Kaiser. 