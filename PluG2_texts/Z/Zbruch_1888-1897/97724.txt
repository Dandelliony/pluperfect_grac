◦ ◦ ◦ ◦ ◦ ◦ ◦ ◦ ◦ ◦

В память знесеня панщини. День 3-ого мая відсвяткували питомцї греко-кат. духовної семинарії, як що року так і сего. Рано відправлено заупокійне богослуженє за бл. п. цїсаря Фердинанда, вечером парастас, а о 7-ій годинї вечером відбув ся домашний концерт в сали читальнї. На концерт зложилась хорошо і глубоко обдумана промова на темат відносин духовеньства до сучасного руху, дві патріотичні деклямації виголошені з жаром молодечим і три піснї ["Гурра у бій", "Наша жизнь" і "На щедрий вечір"] виконані удало хором. Взагалї як цїла проґрама так і настрій між участниками дають запоруку, що наша молодїж не пійде в ряди честилюбивого або еґоїстичного опортунізму. По концертї питомцї урядили илюмінацію семинаря і провели час посеред патріотичних співів і гарної гри власної орхестри. — В память знесеня панщини устроює дня 19 н. ст. мая вечерок співочо-деклямаційний читальня в Яблонові [в повітї коломийскім] заходом голови читальнї п. Онуфрія Мельника при участи хору читальнї "Просвіти" з Печенїжина. Проґрама складає ся з десятьох точок — пісень народних, деклямацій і двох відчитів. — О. В.   Огнї. В Краківци згоріла школа і сусїдна загорода господарска. — Про огонь в Жидачеві подають такі близші вісти: Дня 14 мая о годинї 10½ перед полуднем вибух з невідомої причини огонь у міщанина Михайла Олеся, заступника бурмістра міста Жидачева. Мимо надзвичайно скорого а тим більше і спосібного ратунку як зі сторони міщан, так і місцевої сторожи охотничої огневої а також сторожи журавеньскої [котра вправдї вже за пізно прибула] упали жертвою огню: ц. к. суд повітовий, з котрого акти і табулю уратовано, уряд громадскій, костел і шість реальностей. Небезпечність була велика і сли-би не староста п. Галецкій і судовий сов. п. Ґіртлєр, під проводом котрих ратували люде всякого стану, то не много було би бракувало, аби цїлий Жидачів став жертвою страшного гостя. Крім того канцеліст табулярний п. Кухарскій виратував табулю, канцеліст судовий п. Вільгельм Кампе виратував свої акти з реґістратури. При тім годить ся замітити, що п. І. Воляк, постенфірер жандармерії, мимо недуги, котру терпить від довшого часу, причинив ся много до ратунку.   23 гузарів з Ряшева, котрі зарубали перед двома тижднями свого вахмайстра, перевезено вчера рано під сильною ескортою войсковою до Перемишля. Межи увязненими находять ся підофіцири. Слїдство вступне переводив в Ряшеві виделєґований там авдітор. Суд війсковий обвиняє гузарів о бунт (Мeuterei) та о замордованє свого старшого.   Кс. Станислав Стояловскій заповідає в своїй часописи карний процес чотиром латиньским епископам галицким, котрі видали недавно против него спільне посланіє пастирске. То посланіє передрукував віденьскій клєрикальний орґан Vaterland з підписами епископів, отже кс. Стояловскій і єго помічники в редакції часописей Nowy wieniec і Nowa pszczółka внесуть жалобу до віденьского краєвого суду карного на редакцію дневника Vaterland і на епископів яко авторів поміщеного в Vaterland-i посланія о злочин клевети і о обиду чести. Був би то прасовий процес дуже цїкавий — особливо на грунтї віденьскім, де мав би признаку боротьби двох напрямів клєрикальних: одного епископатского а другого соціяльного.   Вчерашний прощальний концерт панни Саломеї Крушельницкої в сали "Народного Дому" випав з огляду артистичного дуже гарно. Публики явило ся доволї — а то майже сама руска, хотяй проґрама концерту була уложена для публики обох народностей. Панну Крушельницку витала публика при кождій єї появі на естрадї з правдивим одушевленєм. Ширше о тім концертї подамо завтра.   Проєкт закона о обовязковім обезпеченю від огню обіцює правительство внести вже в часї сегорічної осїнної сесії ради державної.   Товариство акційне для будови всхідно-галицких зелїзниць льокальних. Міністер справ внутрішних, на основі цїсарского призволеня і порозумівши ся з міністрами скарбу, торговлї і судівництва, удїлив пп. ґр. Володиславови Баворовскому, ґр. Володимирови Баворовскому, ґр. Мечиславови Дунин-Борковскому, ґр. Адамови Ґолуховскому і ґр. Юрієви Коритовскому, яко концесіонарям всхідно-галицких зелїзниць льокальних, дозволу на заснованє товариства акційного під фірмою "Всхідно-галицкі зелїзницї льокальні" з осїдком у Відни. Рівночасно затверджено статути сего нового товариства акційного.   Дрібні вісти. Дня 28 н. ст. мая с. р. відбуде ся в Зборові [стація зелїзнича в місци] о годинї 8-ій вечером вінчанє укінченого богослова п. Євгенія Тимкевича з панною Анною Мизь, дочкою зборівского пароха. — Композитор Франц Suppе занедужав небезпечно. — У Львові дня 13 мая вечером прийшов до своєї товаришки забав 7-лїтної дївчинки Марії Тарчали 8-лїтний хлопець Генрих Топик і хотїв з нею бавити ся. Дївчинка не хотїла і вигнала хлопця з подвіря. Тогдї Топик ударив єї каменем так сильно в груди, що дївчина до рана померла. — У Відни помер посол до ради державной Август Вебер, один з представителїв нїмецко-ліберальної партії. — Вчера повісилась у Львові Марія Шабель 77-лїтна бездїтна вдова по возьнім судовім.   Дѣло   