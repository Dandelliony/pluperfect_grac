Не вірили, аж змірили.

Хто собі пригадав, з яким то жаром минувшої осени кинулись були наші селяне з надграничних повітів еміґрувати за кордон до Россії, той зміркує тепер, яке то мусїло настати у тих еміґрантів розчарованє, коли побачили, як легкодушно повірили намовам і підшептам всїлякого рода аґентам і людем злої волї. Мабуть лїпшої науки і більшої кари не потреба вже для них як то, що пересидїли якійсь час в тім раю, до котрого так дуже рвали ся, і з котрого их тепер в найбільшій нуждї підставлено по етапу (по нашому — шупасом) до нашої границї і тут віддано нашим властям в руки. Не маємо ще певних даних, чи й кілько еміґрантів відставлено тим способом до нас, до Галичини, але першій транспорт тих людей, в силї 60 душ прийшов вже до Буковини. Власти россійскі приставили тих людей на австрійску комору в Новоселици, а австрійскій комісаріят граничний відобрав их тут і відослав до громад, до котрих належать. Відпокутовали они тяжко за свою легковірність і необачність, натерпіли ся голоду і холоду а тепер вернули до опустїлих хат, де их чекає ще більша нужда, як та, в якій жили перед виходом.
Се, як сказано, лиш першій транспорт наших селян еніґрантів; незадовго прийдуть і дальші. Тимчасом надходять вісти, що тим селянам, котрі ще перебувають в Россії, дуже тяжко жити. Зайшли в чужій край і не знають, що з собою почати, нема нї з чого жити, нї де заробити: жиють з ласки чужих, для котрих стали ся тягаром. Одні примістили ся де у селян, других держать власти россійскі по арештах, бо не мають на них иншого поміщеня і визначають на их виживленє по кілька копійок на день. Та часть еміґрантів зайшла була досить далеко в Poccію, а серед лютих морозів годї було их відставляти до границї і тому их ще там задержали. Тепер, скоро потеплїє, будуть вже й тих завертати. Кажуть також, що там над нашими селянами-еміґрантами й збиткують ся: звістно, кождий уважає их там за зайдів, що прийшли тамошним людем хлїб підбирати і нїхто не хоче им помагати. Нещасливі не вірили добрим радам, які им давали тут в краю, не слухали голосу щиромислячих людей: тепер же змірили самі, самі закоштували россійского раю, я коли натерпівши ся немало через свою легкодушність і окриті соромом вернуть до краю, будуть певно і десятому заказувати. Сумна их доля нехай буде пересторогою для тих, котрих все ще не минула може охота вибирати ся за границю, нехай, заким рішить ся вибирати ся, розпитають насамперед тих, що вже там були, де они хотять ити.
Подібна доля, як тих еміґрантів, що вийшли були до Россії, стрітила також і тих, що вибрали ся від нас аж за море до Бразилії. Міністерство справ внутрішних довідало ся, що положенє австро-угорских еміґрантів в Бразилії стає що раз сумнїйше.
Декотрі еміґранти в розпуцї прийшли до ґенерального консуляту в Ріо-де-Янейро і просили о поміч против визиску; однак власти бразилійскі не дали ся наклонити зробити бодай щось для поправи их сумної долї.
Правительство бразилійске прирікало давнїйше тутешним еміґрантам давати на удержанє завдаток з державних фондїв аж до перших жнив в той спосіб, що кольоністи мали за денною оплатою 2 зр. 84 кр., робити через 15 днїв на місяць коло будови доріг державних. Однак той денний заробок виплачувано не грішми, але квітками, за котрі купцї не дають того, що они варта, і тому кольоністи не мають способу заспокоювати найконечнїйших своїх потреб.
До того теперішня управа бразилійска не хоче додержувати приречень, зложених давнїйшою управою, скиненою в маю 1892; не хоче давати ґрунтїв і задатків з краєвих фондів кольоністам, а ті гинуть без хлїба, бо дорожня щораз більша. Недавно застановили всї роботи при дорогах, а жнива були минувшого року лихі. А ту й то ще треба знати, що землю, призначену для кольонізації під управу, дуже тяжко управити і богато часу забирає така робота.
Після рескрипту п. Міністра справ внутрішних з дня 11 м. м. ч 376 і відповідно до рескриптів ц. к. Намістництва з дня 7 і 24 грудня ч. 13516 і 14574 пр. візвала отже Президія Намістництва обіжником з дня 5 с. м. всїх пп. старостів знов, щоби перестерігали людей, що мають охоту до еміґрації до Бразилії, і щоби постарали ся о як найширше оголошенє тих фактів, а именно як найчисленнїйшими, впадаючими в очи афішами, остерігаючи их передо сумною долею, на яку наражають ся еміґранти до Бразилії і перед карами на тих, що неправно покинуть край, а ще може й утечуть перед войском.
Ті афіші має ся порозлїпляти в громадах, де найбільшій рух еміґраційний, а крім того заряджено, щоби устно поучувано селян при першій лїпшій нагодї. 