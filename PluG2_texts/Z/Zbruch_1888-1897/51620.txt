Справа розширеня права виборчого. — Про вечерницї Шевченкові.

Справа розширеня права виборчого.
У Львові дня 18 н. ст. мая 1891.
Найважнїйшою справою політичного значіня, яка була доси піднесена в новій палатї послів ради державної у Відни, — то безперечно справа розширеня права виборчого.
Справу тую порушено тепер в радї державній не по раз першій, — бо вже і попередної каденції одна ґрупа посольска поставила була таке внесенє, — однакож тепер справа тая появила ся в палатї из значно більшим натиском. Звістно бо, що на перших засїданях палати посольскої внесли посли [Тільшер, д-р Пленер, Фірнкранц і Ґесман] аж чотири внесеня, стремлячі до одної і тої самої мети — розширеня права виборчого через зниженє ценза виборчого і через скасованє правиборів.
Дуже цїкаві були мотивованя внескодавцїв і промови инчих послів поодиноких партій при першім читаню тих внесень, а зі всїх поважних промов виходило одно: нинїшна австрійска система виборча до тїл законодавчих (ради державної і сойму) вимагає конечної реформи, бо она не відповідає духови часу, єсть несправедливою, кривдить міліони горожан, а горожане ті пізнають свою кривду, усуненя єї домагають ся, — і реформа наступити мусить, бо идея розширюваня права виборчого, так сказати-б, висить нинї у воздусї тих держав, котрі в тім дїлї полишились позаду.
А однакож мимо так загально признаної в промовах потреби реформи теперішної системи виборної, стрітить она безперечно перешкоди — і то з двох сторін: з сторони правительства і з сторони одного великого клюбу парляментарного, именно — Поляків.
Правительство австрійске звичайно не радо змінювати системи в дусї поступу, а змінює, аж коли під напором мусить (се показує нам исторія), а Поляки знов — за-рівно як аристократи так і демократи — боять ся реформи передовсїм з огляду на свій польско-національний интерес на Руси, бо коли-б в сельских округах знесено правибори, а заведено вибори прямі, як то єсть нинї по містах і в більшій посїлости, могла би делеґація галицка у Відни виглядати трохи инакше... Тому то й не диво, що п. Билиньскій, яко автор і референт адреси до трону не хотїв в комісії адресовій і чути о розширеню прав політичних, — тому то і не диво, що навіть демократ (lucus а non lucendo) д-р Рутовскій в "колї" польскім, евентуальне переведенє реформи виборчої назвав нещастєм для Поляків у всхідній Галичинї і нарікав на Плєнера за єго внесенє, — хоч той хитрий Нїмець виразно зазначив, що Галичину можна би й виключити від благодати реформи виборчої... як коли-б Галичане не поносили рівних тягарів і повинностей, як другі народи держави!?..
Яка доля випаде внесеним проєктам сеї реформи, годї вгадати. Надїятись, що тепер справою сею буде рада державна бодай займати ся... бо попередної каденції президія палати дотичне внесенє зложила була до коша і не показала єго навіть на світло денне... Нам же йде тепер о зазначенє в тій справі становища Русинів.
Отож констатуємо, що Русини стоять рішучо за розширенєм права виборчого в Австрії і спеціяльно в Галичинї та й се вже они кількократно виразно і голосно заявили. Посол Телишевскій в имени клюбу руского поставив минувшої сесії в соймі внесенє о зміну соймової ординації виборчої як-раз в напрямі скасованя правиборів в курії сельскій, а торічні загальні збори "Народної Ради" (в грудни 1890 року) з одушевленєм приняли точку з політичної проґрами, відчитаної послом Романчуком, в котрій висказане було стремленє Русинів до розширеня права виборчого. Не сумнїваємось, що за тим стоять і стояти будуть всї посли руского клюбу в радї державній, заступники интересів народу демократичного. Про вечерницї Шевченкові
Вечерницї в память 80-тих роковин смерти Т. Шевченка відбулись у нас в пятницю 3 (15) мая і випали незвичайно величаво.
Гостей — виключно Русинок і Русинів — (бо з Поляків було тілько 3 особи: п. Майхр., Ріхт. і Шнайд.) зібралось так дуже богато, що не могли поміститись в сали, а заповнили усї бічні комнати. Самих священиків з родинами явилось над пятьдесять, прибула і цїла капітула, велике число світскої интеліґенції з міста і з околицї, а навіть міщане (з Бучача) і селяне. Богато осбі мусїло вернутись від каси, бо не то білєтів, але й місця нїгде не було. А не треба забувати, що цїни місць на сей раз за-для великих коштів вечера були взглядно високі, бо виносили 1 зр. 50 кр. і 1 зр. за сидячі і стоячі місця (тілько для учеників і селян на ґалєрію 30 кр.) Молодежи шкільної зібралось також богато, бо над 90 осіб.
Проґраму виконано дуже добре. Особливе вражінє викликали промова проф. І. Кокорудза, держана в тонї політичнім, глубоко обдумана і виголошена незвичайно добре, деклямації панни Кл. Кузьмівної і п. Корн. Устіяновича, сольо-співи п-и Шанковскої і п. Шиманьского, терцет на цитри виконаний п-ею Ост. Левицкою і оо. Мик. Кумановским і Омел. Абрисовским і про дукції "Бояна".
Короною вечерниць був образ з живих осіб, укладу д-ра Павликевича, представляючій як ґеній Т. Шевченка увільняє мужиків з кріпацтва. Уклад образу був дуже добре, глубоко і артистично обдуманий і викликав великій ефект. Єго відслонювано кілька разів, а все публика приймала єго довго-треваючими оплесками.
Хори закінчили вечерницї, — по чім публика стала домагатись відспіваня гимву "Ще не вмерла Україна", — та якось "Львівскій Боян" не вислухав єї бажаня. [Прим. Ред. Мабуть за-для того, що не підготовив ся з тою піснею.]
По вечерницях відбув ся комерс, в котрім взяло участь над 150 осіб. Промовляли дуже гарно голова "Рускої Бесїди" проф. Остап Левицкій, пп. Корнило Устіянович, проф. Кокорудз, академик п. Копач і инші; деклямували п-а Кл. Кузьмівна, К. Устіянович, а "Боян" веселив усїх своїм співом. Комерс відбув ся під проводом п. К. Устіяновича дуже гарно і поважно, без нїякої галабурди, бо у нас нема "молодшого" поколїня — а тілько поколїнє патріотичне і глубоко національне... Доперва над раном, коли було зовсїм ясно на дворі, стали розходитись участники, виносячи як найкрасше вражінє, дякуючи запопадливому комітетови, що виправив такій справдї артистичний бенкет и, зібравши таку численну громаду, піднїс духа і загрів до дальших невсипучих трудів на користь Руси-України — і тілько єї... 