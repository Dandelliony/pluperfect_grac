Плоди лисятицкої автономії громадскої. — Справа питомцїв семинарії.

З Стрийщини. [Плоди лисятицкої автономії громадскої.]
Допись уміщена в чч. 44, 45 і 51 в. сегорічнім "Дѣлі" не перегомонїла марно. Перед кількома тижднями зїхав в село делеґат повітової ради стрийскої на обрахунок війта і скінчив дня 9 н. ст. цвітня свої роботи. Як там рахували, о тім опісля, бо теперішний результат обрахунку єсть лиш тимчасовий, а справа пійде дальше, хоч війт Яким Тажбір, та єго явні і потайні ментори, що аж тепер на верха вилазять, того зовсїм собі не бажають.
Делеґат повітовий, п. Павлик, обчислив, що з самих буджетових грошей не вирахував ся війт Яким Тижбір на 202 зр., а з пасовискового еквіваленту на 138 зр., разом на 340 зр. Розуміє ся, що всякі видатки війтові, подорожи (хоч-би такі, що війт н. пр. їздив робити донос на гостей, що заїзджали до лисятицкого сотрудника о. К., н. пр. на посла д-ра О.) були увзгляднені, бо рада приняла их на себе, і много инших видатків, котрі з дїлами громадскими мають тілько спільности, що робились за громадскі гроші. А се стало ся тому, що в радї опозицію становить 5 радних, а прочі суть прямо війтові креатури. Все ж таки 340 зр. не могла вже й рада приняти на себе, навіть війтові прихильники! Опозиція говорить, що тут не приняти би навіть в двоє тілько, отже не 340 зр., але яких 600 зр. самих буджетових та з пасовиска. За справу шутровиска делеґат навіть не брав ся, а то доперва була би річ цїкава, яке би тут показалось mancо!
Супротив того всего делеґат поставив Якимови Тижбірови катеґоричне питанє: чи приймає ся заплатити тих 202+138 зр., чи не приймає ся, в виду того, що заплатити мусить, сли не добровільно то примусово. Війт не приймив ся, отже справа має пійти нїби до суду, хоч годї вірити, щоби круки віддали крука та до суду.
Одна ще характеристична рїч вийшла на верх: при дебатї в радї розбирано справу купна хати Костецкого і огороду. Делеґат зробив війтови виговір за купно реальности такої, котру навіть громада на себе интабулювати не може, бо се не Костецкого, а сирітска хата та огород. Ще більшій виговір зробив за те, що видав богато громадского гроша зовсїм непотрібно на репарацію тої хати, де уміщено знаного вже читателям писаря Щудлиньского.
Та ми ще повернемо до Лисятич нераз, людям же радимо щиро — не дарувати нїчого нїкому нї одної крихітки, всяку погань випалити аж до коріня, а то відросте, та пустить парости! Добро цїлої громади повинно кождому лежати на серци більше, як милосердіє надь всякими нїкчемностями!
Павло Кирчів. Справа питомцїв семинарії з ІІ року все ще стоїть неполагодженою, але за те з кождим днем що-раз більше набирає ваги. Нинї розійшлась була поголоска, що еп. Пелеш і крил. Куїлоскій приїхали до Львова, щоби справу розслїдити на місци та що вчера відбулась в св. Юрі конференція під проводом Впр. митрополита в котрій також і еп. Пелеш взяв участь. Після наших информацій з певного жерела єсть та поголоска неправдива. Ми вже вчера донесли, що у Впр. митрополита були позавчера пп. д-р Савчак і Юл. Романчук і півтретя години провели на розмові з митрополитом, представляючи Впреосвященому, що справа семинарії занепокоїла всїх Русинів, і просячи Впреосвященого, щоби полагодив єї користно для питомцїв. Впр. митрополит, як ми вже згадували, не дав рішучої відповіди. Справа семинарії (як уже і донесла Neue fr. Presse) має бути порушена в радї державній а до міністерства мала відійти від якихсь интересованих приватних людей просьба, щоби міністерство на их кошт зіслало комісію до Львова і розслїдило відносини в семинарії, а бодай щоби казало собі предложити протоколи, які комісія консисторська перевела з питомцями сеї зими, коли то всї чотири роки були піднесли т. зв. бунт і присягою звязались до солідарности. Межи 60 питомцями, остаючими тепер по-за семинарем, єсть немало дуже бідних, тож якійсь "безименний добродїй" заявив охоту спомагати их грішми. Ходить також поголоска, що хтось з Черновець писав до Львова, що в православній семинарії черновецкій єсть якесь число місць опорожнених... Що то дальше буде, побачимо. Ректорат львівскої семинарії має надїю, що з між загалу виступивших питомцїв знайдуть ся одиницї, котрі мало-по малу почнуть зривати солідарність і вступати до семинарії. Однакож поки-що анї один такій не знайшов ся. Навіть ті, що були на відпустках, опісля прилучились до загаду товаришів. Солідарність треває в повній силї. 