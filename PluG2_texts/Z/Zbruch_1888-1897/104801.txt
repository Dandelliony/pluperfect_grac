◦ ◦ ◦ ◦ ◦ ◦ ◦ ◦ ◦ ◦

По причинї смерти Преосв. епископа д-ра Юліяна Пелеша видїл краєвий на нинїшнім засїданю рішив: 1) вислати именем краю кондолєнційне письмо Капітулї перемискій [по руски і по польски]; — 2) участь в похоронах возьмуть крім маршалка краєвого також делеґати видїлу краєвого д-р Савчак і д-р Гошард; — 3) зложити вінець з відповідною написію [в обох язиках краєвих].   Загальні збори товариства "Підгірска Рада" відбули ся в Стрию 23-ого с. м. при участи по над 300 членів з великим оживленєм. Збори висказали серед грімких оплесків довірє і подяку уступаючому видїлови за єго дїяльність, а також вислали телєґраму послови Романчукови за єго виступленє в радї державній що-до свободи зборів. Збори тревали від години 12 до 5 пополудни. Реферували: д-р Олесницкій, Вол. Охримович, о. Вас. Давидяк і селяне Мельник, Добушовскій і Ґренджола. Головою вибраний однодушно наново д-р Олесницкій.   Бурмістром міста Станиславова вибрано вчера таки жида — д-ра Артура Німгіна, дотеперішного заступника бурмістра.   З Скалатского пишуть нам, що з Козини, досить маючої громади в тім повітї, вибирає ся дуже много людей до Бразилії, тілько що не дістають пашпортів, хоч уже випродали ся.   Дрібні вісти. Намістництво позволило Волод. Караванови, учителеви народному у Львові, змінити своє назвище на Камяньскій. — Галицкій банк кредитовий жертвував на внесенє кн. Сапіги 2.000 зр. на реставрацію катедри на Вавелю. — Суд окружний в Новім-Санчи засудив трех поліціянтів з міста Грибова по 14 днїв арешту за неправне арештованє одного пана з Кракова і за побої єго в арештї. — В Кракові розпочав ся процес карний против підданого россійского В. Здановича, обжалованого о обиду маєстату; розправа веде ся тайна. — Звістного гершта злодїїв Папакосту, що утїк був перед кількома днями з вязницї в Пештї, задержано на двірци зелїзничім в Шольнску.   Дѣло 