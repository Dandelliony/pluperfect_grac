◦ ◦ ◦ ◦ ◦ ◦ ◦ ◦ ◦ ◦

    Перенесенє мощей бл. п. Омеляна Огоновского відбуло ся на кладовищи Личаківскім нинї рано по 7-ій годинї. Кромі родини Покійного явило ся також поважне число виднїйших Русинів львівских. По відправі молебна, в котрім взяли участь оо. Данило Танячкевич пар. з Закомаря, Яримович і Кміцикевич при трогаючім співі питомцїв рускої льв. семинарії духовної, перенесли на марах домовину покриту червоною китайкою почитателї Покійного до нового гробівця. Тут, по довершенім посвященю памятника виголосив о. Д. Танячкевич гарну промову. Пізнїйше відбуло ся поминальне богослуженє в Успеньскій церкви.   Исторію про сїм кірцїв срібла, котра — як ми свого часу подавали — зацїкавила цїле Покутє а передовсїм повіт снятиньскій, розяснила сими днями карна розправа. Авторкою сеї исторії була Юлія Глушкова, ворожка селяньска в Трійци. Она то при помочи трех помічників — Ив. Сулятицкого, Сеньчука і Тарабаса, котрі дїлили ся з нею заробком, видурювала від множества темних людей великі суми готівкою або дарунками на "окупъ чорта", що стеріг закопаних скарбів. Між иншими зруйнував ся учитель народний Кобієвич враз з жінкою, мелник Мініх видав кілька тисяч золотих, а жид Менаше Шпербер з Цуцулина заплатив кілька сот зр. за "перекупленє чорта" [котрий, після запевнюваня Грушкової, має бути антісемітом] а за порцію чудотворної води для видобутя скарбу дав "обнижену" цїну 50 зр.; вкінци кількох бідаків, в надії на скарб, стратили цїлий маєток. Один селянин Марчук помер опісля з голоду. В додатку деякі — як от Мініх — пересидїли в вязници. Завдяки жандармерії викрито хитре обманьство. Трибунал присяжних по переведеній розправі засудив Глушкову на пять а Сулятицкого на чотири роки вязницї. [Сеньчука і Тарабаса увільнено лише більшостію одного голосу.]   Новий галицкій закон шкільний о надзорі шкільнім, ухвалений на остатній сесії сойму, одержав уже — як телєґрафують з Відня — цїсарску санкцію.   В справі вістій о підозріних випадках смерти в кількох сторонах краю — подала вчерашна Gazeta Lwowska комунікат успокоюючій. В комунікатї насамперед сконстатовано, що 55-лїтна женщина в Подґуржу під Краковом умерла 28-ого м. м. на хоробу навіть не жолудкову, а що до других двох випадків — то в деєктах особи помершої в Ходачкові великім, надісланих до Львова староством тернопільским як і в деєктах особи помершої в Худиківцях, надісланих староством борщівским, дослїди бактеріольоґічні в лябораторії краєвої ради здоровля не викрили заразини властивої холєрі азійскій.   Дневник москвофільскій "Parlamentar", видаваний у Відни д-ром Каролем Жівним, перестав виходити з причини недостачі средств матеріяльних.   Огнї. Вчера телєґрафовано до Львова, що від 9-ої години рано почало горіти в Глинянах. То певно, що середмістє вигоріло цїлковито.   Ц. к. ґенеральна Дирекція зелїзниць державних розписує оферту на будову дому адміністраційного для ц. к. Дирекції руху у Львові. Кошти будови виносять в приближеню 304.500 зр. а. в. Дотичні пляни, услівя і опис будови можна переглянути в ц. к. Дирекції руху у Львові, де також формулярі офертові можна дістати. Оферти мають бути віддані найпізнїйше до 12-ої години в полудне 9-ого липня 1895 в ц. к. Дирекції руху у Львові. Звертає ся особливу увагу на те, що лиш такі оференти на увзглядненє своє числити можуть, котрі в спосіб всякі сумнїви виключаючій викажуть свою спосібність до виконаня обнятих робіт, як з огляду технічного так і маєткового, і котрі підпишуть в офертї означені прилоги. — З Дирекції руху.   В Липску удало ся віднайти тлїнні останки славного музика і композитора Ивана Себастіяна Баха [родж. в Айзенах 1685 р. а ум. в Липску 1750 р.]. Торічної осени при усуваню розвалин церкви св. Ивана наткнули ся робітники на три дубові домовини. Дубова домовина була рідкостію в тих часах, а то відомо, що І.С. Бах був похований в домовинї дубовій. Написей на знайдених деревищах не було, то й не знати було, в котрім именно містились останки славного музика. Отже через сїм місяцїв розслїджувано сю річ без розголосу. Єдиною дорогою для розслїду було порівнанє всїх трех чашок з оріґінальною будовою голови Баха на єго портретах. В тій цїли вилїплено маски зі всїх трех чашок знайдених в домовинах, а з порівнаня их з головою Баха на портретах — професор анатомії Кіс, перевівши строго науковий розслїд, признав одну зовсїм певно чашкою Баха.   Дрібні вісти. Цїсарева виїхала вчера вечером з Обергецендорфу на чотири тиждневе лїченє до Бардієва в північній Угорщинї, а цїсар виїхав до Ишль. — Цирк Шумана наміряє приїхати до Львова. — В Гусятинї арештувала сими днями жандармерія ротмістра жандармів россійских Жукова, котрий без перепустки перейшов границю австрійску. — Полковник 55-ого [бережаньского] полку піхоти Симеон Мисцевич перенесений на пенсію. — В середу 3-ого с. м. відбуде ся в огородї єзуїтскім концерт "Лютнї".   Дѣло 