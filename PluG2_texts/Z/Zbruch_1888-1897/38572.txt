◦ ◦ ◦ ◦ ◦ ◦ ◦ ◦ ◦ ◦

В судї бережаньскім відбула ся дня 4 н. ст. червня с. р. розправа против читальників Луця Ромаха, Василя Рутила і Федя Гуньчака, обжалованих Василем Голодом о оскорбу чести сповнену через то, що чинили єму докори на темат "хрунївства". Обжалованих боронив адвокат д-р Андрій Чайковскій. Обжаловані били ногами чотири милї дороги до Бережан, з чистою совістію стали перед суд і вийшли з-відтам чисті. Урадувані читальники, борцї за руску справу, душком опустили Бережани, а коли зближались до дому, люде вийшли на зустріч з музикою. На вість, що читальники виграли, а противник пріграв, почала музика вигравати, а співам і утїсї не було кінця.
Зміни в управі філії Народної Торговлї. Рада управляюча перенесла начальників складів філіяльних: М. Кушнїра зі Самбора до Снятина а Д. Рожилу з Рогатина до Самбора. Управу складу філіяльного в Рогатинї поручено Миронови Грицикевичеви, а управу львівского складу обняв сими днями Л. Липецкій з Черновець.
З Волцнева, пов. жидачівского, пишуть нам: Дня 1 н. ст. липня упав у нас так сильний град, що по полях і огородах не лишилось майже нїчого з засївів. В тім нещастю зазнали громадяне Волцнева правдиву отцївску поміч від свого властителя села п. Болеслава Видаєвича, котрий, хоч так само як і цїла громада потерпів значні шкоди від граду, дарував громадї за сей рік 500 зр. с. є. заплату, за котру винаймила була від него толоку на випас худоби.
П. Володимир Левицкій, кандидат нотаріяльний в Станіславові, именований субститутом ц. к. нотаря Игнатія Здрассіля рішенєм ц. к. суду краєвого у Львові з 21 червня 1890, обняв урядованє з днем 1 липня 1890.
Цїсарева Єлисавета загадала, по виданю за муж другої доньки, вибрати ся на подорож по океанї Атлянтійскім. Зараз по весїлю арх. Марії Валерії виїде цїсарева до Амстердаму, там всяде на корабель і попливе до західного побережа Африки, поступаючи на острови, положені при берегах Африки. Плян подорожи не єсть ще точно уложений, але се звістно, що подорож потреває кілька місяцїв.
Самоубійство. Альфонс Пачовскій, бувшій урядник товариства задаткового у Львові, застрілив ся оногди з револьверу в помешканю при ул. Личаківскій.
Ґенеральний инспектор піхоти ґен. Кеніґ приїхав оногди в ночи до Львова на инспекцію ґарнізону. Вчера і нинї відбувають ся вправи войска на янівских болонях.
Дрібні вісти. П. Александер Володимир Черкавскій, родом з Бурштина, одержав оногди в краківскім університетї степень доктора прав. — Перед палатою кардинала Дунаєвского в Кракові уставлено почетну варту, котру повнить один вояк піхоти. 