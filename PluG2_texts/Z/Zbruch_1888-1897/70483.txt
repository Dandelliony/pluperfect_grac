◦ ◦ ◦

Бюра товариства взаїмних обезпечень "Днїстер" находять ся у Львові при улици Театральній ч. 8 на ІІ. поверсї. Приготовленя до дїяльности вже майже покінчені, так що до властивої дїяльности обезпечень "Днїстер" може взяти ся вже 15 с. м.
Результат вписів до рускої ґімназії в Перемишли так представляє ся: До I-ої кляси вписало ся 51 учеників, до ІІ-ої 40, до ІІІ-ої 43, до IV-ої 36, а до V-ої 33, разом 209 учеників. До другої ґімназії в Перемишли записало ся — після донесеня Gazet-и przem. — о 150 учеників менше як минувшого року. Через те чотирох учителїв буде з Перемишля перенесених.
Підозріний случай смерти. В пятницю о 12-ій годинї в полудне дістав дуже сильних корчів жолудкових складач "Звязкової друкарнї" у Львові Авг. Бернацкій, числячій 56 лїт. Недужого відвезено до дому при улици Длуґоша ч.31 і візвано четирех лїкарів: дра Лонацкого, Скалковского, Шмідта і Стеллю-Савицкого. По зажитю средств лїкарских зробило ся недужому трохи лекше, однакож около години погіршило ся єму знов, так що о 9-ій годинї помер. Лїкарі не могли рішучо сказати, на яку недугу помер Бернацкій, а що смерть в наслїдок холєри не була неможлива, тож заряджено обдукцію, котра відбула ся в суботу о 4-ій годинї з полудня. Секцію перевели лїкарі: д-р Шмідт, лїкар міскій і др Крокевич, відпоручник краєвої ради санітарної. Секція виказала, що Бернацкій помер в наслїдок дуже острого нежиту жолудка і кишок, а крім того сконстатовано, що артерія серцева заткалась. Лїкарі сказали, що случай сей дуже підозріний, однакож остаточне слово скаже др Крокевич, котрий розслїдить кишки. Секція тривала три години. Сей случай буде предметом нарад краєвої ради санітарної. 