Про хлїб.

Хлїб не єсть зовсїм такою здоровою їдою, як звичайно думають, а навіть єсть шкідний, єсли єго богато їсть ся. Поминувши ту обставину, що в многих пекарнях випікає ся хлїб не дуже чисто, або з фальшованої муки, має він в собі много шкідних частин складових, котрих рука людска не може усунути. Звістно, що т. зв. спориш, паразит розповсюднений по полях між збіжем, має в собі отрую. Віддїлити-ж єго від здорового зерна дуже тяжко, так, що все лишає ся єго богато між вимолоченим зерном. Підчас недороду дїє ся ще гірше, бо тогдї спориш розширяє ся незвичайно скоро. Перед кількома місяцями один професор нїмецкій розібрав хемічно 80 родів хлїба, по більшій части житного і не найшов анї одного рода, щоби був вільний від споришу. В многих хлїбах найшов один процент тої примішки так, що навіть мірне ужитє єго може шкодити здоровлю. Додати треба, що отруя в спориши єсть дуже сильна; єсть се т. зв. сапоніна. З тої причини радять лїкарі, щоби їсти як найменше хлїба житного і пшеничного, а замість того поручають ярину, яко дуже здорову поживу. Ярина має в собі соли, котрі служать дуже добре до відживлюваня людского орґанізму. Те саме можна сказати і о овочах. Д-р Лєман, ревний оборонник тої теорії, каже, що кождий чоловік, котрий дбає о своє здоровлє, повинен живити ся передо всїм яринами, а головно салатою і свіжими та сушеними овочами, а аж потім стравами мучними, товстими і мясом. Дїти живлені в той спосіб, виростуть на здорових молодцїв а богато недужих завдячує той методї поворот до здоровля. Згаданий д-р Лєман, маючи недалеко Дрездна велике заведенє лїчниче, де пробуває звичайно около 1000 людей, слїдив від довшого часу результати тої методи відживлюваня і сконстатував, що она незвичайно хосенна. За границею приймила ся она досить, а Француз і Анґлієць не знають навіть обіду без ярини. 