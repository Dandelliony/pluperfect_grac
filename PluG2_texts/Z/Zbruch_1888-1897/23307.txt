◦ ◦ ◦ ◦ ◦ ◦ ◦ ◦ ◦ ◦

Пешт 8. червня. Гр. Телекій має бути именований министром дїл внутрїшних а Тисса задержить лиш президентуру.
Відень 8. червня. В міродайних кругах говорять, що незадовго має відбутися зїзд гр. Кальнокого з Криспим в однім з купелевихь місць в Чехах.
Білград 8. червня. Межи митрополитами Теодосієм а Михаїлом прийшло вже до згоди. Теодосій подався на пенсію а на єго місце має бути именований Михаїл. — О королю Миланї розійшлась якась непокояча поголоска. Він мав ще в четвер приїхати з Байрута до Константинополя а тимчасом і доси єго там нема; догадуються, чи не приключилась єму яка пригода.
Відень 8 червня. Кардиналови Ґанґльбаверови трохи получшало, але стан все таки грізний.
Лондон 8 червня. До Бюра Райтера телеграфують, що на Кретї вибухли розрухи. Близших вістей ще нема.
Занзибар 8 червня. Капитан Висман заняв і спалив осади Стаадані і Увінджі. З сторони нїмецкої згинув один вояк, а 8 ранених. Страти противника ще не знані. 