◦ ◦ ◦ ◦ ◦ ◦ ◦ ◦ ◦ ◦

Баль "Львівского Бояна". Приготованя до балю розпочали ся на добре. До повного комітету, котрий складає ся з трицяти поважних Русинів, приступили такі визнатні люде, як сов. Бережницкій, д-р Савчак, братя Огоновскі, д-р Калитовскій, д-р Федак, проф. Лучаковскій, д-р А. Кос і др. Оногди відбули ся сходини того комітету під проводом проф. Шухевича, і на них полагоджено деякі справи, а передовсїм вибрано тїснїйшій комітет екзекутивний з пятьох людей, котрий займає ся технічною стороною балю. Речинець не означений ще, але припаде мабуть на послїдні днї цвітня або перші днї мая. Комітет просить вже заздалегідь, щоби панї памятали на скромну тоалєту.
Доповняючі вибори послів до ради державної на місце д-ра Смольки у Львові і на місце пок. ґр. Козєбродзкого з сїльских громад в окруз] ярославскім мають відбути ся, після донесеня Neue fr. Presse, аж перед осїнною сесією ради державної.
Цїсар приймав оногди на авдієнції між иншими: віцепрезідента галицкого намістництва Лідля, віцепрезідента висшого суду краєвого Желеского, члена палати панів ґр. Ром. Потоцкого і віцепрезідента краєвої ради шкільної д-ра Бобжиньского.
З Иваня над Днїстром пишуть: Бузьки і чайки вже прилетїли а весна почала ся на добре. Люде почали вже сїяти горох і овес. Сївбу розпочали вже також люде в Городенцї, Ясенові і під Снятином. Дороги повітові за зиму дуже попсувались, а вид]лови повітовому належало би займитись направою их. Воли на ярмарках дуже дорогі, здаєсь тому, що в других повітах торги позамикані за-для зарази пискової.
Величезний міст. На шляху будуючої ся зелїзницї Станиславів-Вороненка, недалеко села Ямни буде зведений міст зелїзничій, котрий перевисшить всї дотеперішні мости в цїлій державі. Міст буде склеплений а віддаленє одного стовпа від другого, буде виносити 62 метри. Саме руштованє потрібне до збудованя мосту має коштувати 24.000 зр.
Вибух нафти. В копальни Стан. Кльобасси в Потоцї коло Коросна вибухла дня 16 н. ст. марта ропа з закопа, глубокого на 557 метрів. Ропа з ґазами вибухла яких 20 метрів понад землю. Вибух тревав від 7-ої години з рана до пізна в ночи. Загалом викинуло першого дня около 50 бочок ропи.
Палій майна власних дїтей. Перед львівским судом присяжних відбувала ся дня 18 н. ст. марта карна розправа против Максима Шкутяка з Фійна обжалованого о підпаленє стодоли власного зятя. Як до сего дійшло оповів сам Шкутяк при розправі. Оженившись не мав Шкутяк власного ґрунту, лише "пристав" до господарства жінчиного. Перед 10 роками повдовів, а коли найстарша єго дочка Маруня доросла, видав єї за муж за Сороку, і хоч ґрунт належав по матери дочцї, то Шкутяк не віддав єго зараз зятеви, але господарував на нїм ще 8 лїт. Аж перед двома роками здав Шкутяк зятеви господарство і від того часу розпочали ся між вітцем а дїтьми незгоди і сварнї. Зять і дочка закидали Шкутякови, що нїчого не робить лише пьє та переводить на горівку их добро, а Шкутяк жалував ся, що дїти жалують єму кусника хлїба. Так вело ся два роки аж дня 14 н. ст. вересня м. р. Шкутяк посварившись з зятем підпив собі в коршмі і вернувши домів підпалив сїрником стодолу. Було се в часї довгої посухи і полумінь обіймила в млї ока цїлу стріху. Побачивши огонь напудив ся Шкутяк та кинув ся придавити єго руками, але вже було за пізно. Тогдї в розпуцї побіг він до близької млинівки і кинув ся в воду. Увидїв се мельник наробив крику і надбігші люде виратували потопаючого Шкутяка та віддали єго до суду. По переведеній розправі засудив трибунал Шкутяка, увзглядняючи лагодячі обставини, на 3 роки тяжкої вязницї, заосмотреної постом що 14 днїв.
Довгій вік. В Бердичеві приведено сими днями до жидівского шпиталю жида Авраама Измаїльского, котрий числив 114 лїт з роду. До тепер має він знаменитий взір, слух і память. В 60-ім роцї житя оженив ся він першій раз і проживши з жінкою 10 лїт, розвів ся з нею. Маючи 84 лїт він оженив ся другій раз з 17-лїтною дївчиною і мав з него кількоро дїтей, з котрих жиє ще пятеро.
Важне елєктричне відкритє можна буде видїти в Чікаґо на виставі. Буде то зелїзниця надвоздушна з кількома порушаючами ся хідниками. Хідники будуть в різних напрямах відбувати дорогу пять кільометрів на годину. З одного хідника можна буде дуже легко перейти на другій без задержуваня их в руху. На хідниках будуть уставлені для вигоди їдучих лавки до сидженя. Цїла зелїзниця буде збудована високо в воздусї, а цїна за їзду буде дуже мала. Зелїзниця має порушатись за помочію елєктрики, а хідники будуть вечером освітлені елєктрикою. 