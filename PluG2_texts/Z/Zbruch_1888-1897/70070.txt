◦ ◦ ◦ ◦

Деревляний брук уложено тепер на улици Галицкій у Львові. Се вже друга львівска улиця, вимощена деревляними костками. Улиця виглядає тепер, як поміст у хатї, лише, що чорний. Таке брукованє улицї показало ся дуже практичним, тревким і дешевим. Дорогу витинковано вперід гладко, а відтак уложено кістки дубові і залито их асфальтом. На такім бруку фіра їде тихо, мов по мураві, і пороху нема такого, як на камінних бруках. Коли тепер такій брук показав ся добрим, то ві Львові надумують улицї так мостити. Брук такій і 20 лїт потреває.
Именованя. П. Намістник именував ц. к. практиканта будівництва, Адама Топольницкого, провіз. ц. к. адіюнктом будівництва в галицкій державній службі будівничій.
Зміна властителїв. Добра Підшумлянцї, в пов. рогатиньскім, купив від бар. Родіка жид Айзик Гамор з Бурштина за 62.000 зр.
З туги за краєм — до арешту. Здислав Заревич, урядник від зелїзницї, лїт 28, котрий сповнив на стації в Городку службу касієра, забрав там минувшого року значнїйшу суму грошей — як він каже 400 зр., а як подала була зелїзниця 1000 зр. — і виїхав дня 12 серпня м. р. до Монакко. Там програв всї гроші в рулету і коштом заряду дому гри виїхав до Марсилїї, де пристав до францускої лєґії чужоземцїв (войско, що вербує ся из всїляких втїкачів из чужих країв і служить по француских кольоніях в Африцї і Азії). З Марсилії вислано єго насамперед до Альжіру в Африцї, а відси відтак до Тонкіку в Азії. В тім часї натерпів ся він в богато а в Тонкінї, де єму матеріяльно не зле вело ся, затужив за краєм і сам до тутешної власти пробив донесенє, аби єго реклямовано від француского правительства. Єго спроваджено отже коштом правительства до Львова і тут єго оногди суджено. Він признавав ся до спроневіреня суми 300 зр. і двох білєтів їзди a трибунал засудив єго на чотири місяцї вязницї. 