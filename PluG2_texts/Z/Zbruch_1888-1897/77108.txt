◦ ◦ ◦ ◦ ◦ ◦ ◦ ◦ ◦ ◦

Холєра. З Камінця подільского доносять що в містї і в околици ширить ся холєра сильнїйше, як послїдними тижднями. В ґубернії має кождого дня по 500 осіб занепадати на холєру.
Перед коломийским судом присяжних відбувала ся дня 20 і 21 н. ст. лютого карна розправа против Герша Айзенштайна, властителя гарбарнї в Кутах о злочин підпаленя і обманьства. Дня 11 н. ст. грудня 1891 в ночи підложив син Айзенштайна Лейба огонь в шопі, належачій до гарбарнї. В наслїдок того згоріла шопа враз з припасами шкір, трану, лою, каруку, як також і сусїдний дім Лаї Браєрови. Шопа і припаси були заасекуровані на 28.000 зр. Герш Айзенштайн подав до ліквідації, що згоріло 380 сотн. кори, 1606 шкір, 24 сотн. шерсти, 49 сотн. каруку, 3 сотн. лою і 6 великих бочок трану, взагалї така скількість припасів, якої не виказала би і перворядна фабрика. Тимчасом свідки, які були при огни і гарбарі Айзенштайна зізнали, що не було і 1/10 части згаданих річей, а знатоки оцїнили цїлу шкоду на 2100 зр. Крім того Герш Айзенштайн був в дуже лихих відносинах маєткових і постарав ся остентаційно о alibi для себе на час пожару, а з другого боку мав в своїм домі попаковані всї річи, щоби их підчас огню винести. Мимо тих обставин увільнив трибунал Айзенштайна від вини.
Щедрий дар. П. Антін Билиньскій, звістний філянтроп, фундатор заведеня для невилїчимо недужих у Львові дарував на дальше вивінованє своєї фундації 40.000 рублїв. Заведенє для невилїчимих вже викінчене і небавом буде віддане до ужитку.
Ревізії і арештованя. З Бродів доносять, що дня 23 н. ст. лютого відбули жандарми в товаристві війта ревізію у Василя Павлюка, господаря в фільварках великих. Павлюк під той час був у Львові, де старав ся о пашпорт, котрого не міг дістати в брідскім старостві. По ревізії арештували жандарми 18-лїтного сина Павлюка, Стефана, а рівночасно арештовано на двірци зелїзничім в Бродах вертаючого зі Львова Василя Павлюка.
Дирекція руху зелїзниць державних оповіщує: Отворенє стацій Фольксґартен і Сихів для загального руху. Стації Фольксґартен і Сихів положені при шляху Львів-Сучава, а урядженй дотепер тілько для руху особового, пакункового і товарового будуть отворені з днем 1 н. ст. марта 1893. також для руху посилок поспішних, отже для загального руху. Перевозове обчислюєсь на основі місцевої тарифи товарової, ІІ. зшитку 2, уступу А (нове виданє з дня 15 сїчня 1893) і містячої ся в нїй табелї для обчисленя належитостей враз з начерком віддалень кільометричних.
Карна розправа відбула ся оногди перед судьєю Ильницким в Бродах против Дмит. Мороза, студента прав у Львові і против деяких селян з Чех. Они були обжаловані о москвофільскі аґітації. По переведеній розправі увільнив суд всїх обжалованих.
Дрібні вісти. Цїсар дарував погорілцям громади Вербиця, в повітї равскім, 300 зр. запомоги. 