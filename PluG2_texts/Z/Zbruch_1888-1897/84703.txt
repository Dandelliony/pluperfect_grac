◦ ◦ ◦ ◦ ◦ ◦ ◦ ◦ ◦ ◦

До дирекції руху зелїзниць державних у Львові вплинуло так богато подань о низші посади, що дирекція рішила всякі поданя петентів, котрі не покінчили бодай середних шкіл т. є. ґімназії або шкіл реальних звертати безуспішно.   Співацке товариство "Львівскій Боян" розпочало в сїм роцї ряд видавництв музичних, котрі дуже скоро поступають. Недавно згадували ми, що накладом "Львівского Бояна" появив ся утвір Ф. Колесси на хор мужескій під заг. "На щедрий вечір", — нинї приходить ся нам піднести, що накладом "Львівского Бояна" славно-звістний хор Петра Нїщиньского "Закувала та сива зозуля" вже напечатаний і сими днями буде єго можна набути, а надто, що "Льв. Боян" заходить ся видати "Коляди" О. Нижанківского, котрі й вийдуть в грудни. За оба послїдні видавництва буде руска публика "Боянови" певно вдячна, бо оба ті хори стались уже народними, а першій наклад цїлком вичерпаний. Щасть Боже до дальшої такої працї!   Самоубійство. Оногди пополудни у власнім помешканю при ул. Зеленій ч. 3. відобрав собі житє вистрілом з револьвера урядник міскої каси хорих 27-лїтний Иван Володислав Ґадзиньскій. Причина самоубійства незвістна.   Аванси. З Відня доносять польским ґазетам, що делєґат намістництва в Кракові, сов. Лясковскій, буде именований начальником дирекції домен і лїсів у Львові, а секретар намістництва у Львові кн. Лев Сапіга має стати єго наслїдником яко делєґат намістництва в Кракові.   Продаж дїтей. Сими днями зголосили ся до одного черновецкого нотаря дві пари супругів, передміщан, з готовим вже контрактом і просили о лєґалізацію єго. Після тої умови продавали одні супруги другим свою власну дитину за 120 зр. Контракт був списаний після всяких вимог правних і між иншими містив точку, що купуючій потверджує фізичний відбір предмету в посїданє та зрікає ся всяких претенсій з титулу покривдженя понизше половини вартости. Очевидно, що нотар відмовив лєґалізації та представив сторонам цїлу гидь сеї умови. — Що на Буковинї лучають ся частїйше такі річи, доказує черновецка Gazeta Polska фактом, якій лучив ся перед кількома лїтами. Тогдї опроваджувала одна родина селяньска з передмістя рошівского поміж маєтнїйших людей свою 18-лїтну дочку, дївчину надзвичайної уроди та хотїла єї продати. Не найшовши купця в Чернівцях, продала мати дочку якомусь старому бояринови з Молдави за 80 зр. і доси хвалить ся, що єї одиначка носить брилянти в ухах і перстенї на палцях.   Дрібні вісти. Цїсар дарував погорілцям громади Вороців, в повітї городецкім, 300 зр. підмоги. — Дня 23 н. ст. падолиста відбуде ся в Тури великій, долиньского повіта, вінчанє нотаріяльного кандидата п. Ром. Мокрицкого з панею Евгенією з Зарицких Вергановскою дочкою місцевого пароха о. Алексія Зарицкого. — Дня 26 н. ст. падолиста відбуде ся вінчанє п. Ивана Войнаровского, окінченого богослова, з панною Софією Волошиньскою, дочкою пароха в Далешеві коло Городенки.   Дѣло 