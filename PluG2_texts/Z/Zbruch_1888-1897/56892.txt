Відозва до добродїїв рускої шкільної молодежи.

Минув шкільний рік старий, а на єго місце наспів новий. Шкільне населенє посунулось о оден степень висше, найвисша кляса опустила заведенє ґімназіяльне, а до найнизшої прибули нові школярики з шкіл народних. Переміна тота наступила незначно, непостережено, і на око не здає ся зовсїм, так щоби зайшла яка-небудь зміна. Добродїї шкільної молодежи, памятні на єї потреби, поспішили з грошевими датками, з помочію для бідних школяриків, знаючи, що не оден наспів до школи без потрібних припасів, або без нужної одежи або без книжок шкільних. Помянемо тут з вдячностію тих первістних добродїїв і скажемо им прилюдно щиро-сердечний спасибіг... Добродїями тими суть: О. Андрій Павлик подарував 7 зр. 50 ц., Пан Гандяк 3 зр., О. Сїчиньскій 1 зр., О. Петрушевич 1 зр., ученик з VIII кл. Левицкій 1 зр. Федик Володимир з V кл. 50 цт., П. Грабовеньскій 1 зр., Проф. Сальо часть своєї такси 1 зр. 67 ц., О. Авдикович складки з весїля 7 зр., Проф. Мриц передав для бідних учеників 5 зр., зібраних у П. Левицкого, будівничого в Добрачинї. Зложили: О. Цїпановскій 2 зр., П. Левицкій 2 зр., п. Марія Левицка 50 кр., Е. Черевко 30 кр., п. Хоминьскій 20 кр. Однак дари тоті скоро розійшли ся, бо на записавших ся 521 учеників четверта часть що найменше потребує бодай часової помочи. Тому відзиваємо ся і сего року до Вас патріоти рускі і просимо щиренько: запоможіть нашу бідну молодїж шкільну, чим ласка; — не спаде тоє зерно на скалу анї на пусту землю, але на рілю добру, здоровою наукою управлену, — і принесе плоди сторицею...
Від дирекції рускої ґімназії у Львові 25 вересня 1891. — Василь Ильницкій. 