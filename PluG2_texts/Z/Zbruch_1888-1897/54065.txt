◦ ◦ ◦ ◦ ◦ ◦ ◦ ◦ ◦ ◦

Посол Романчук вернув з Відня до краю і кілька днїв пробуде у Львові, а потім виїде на свіжій воздух.
Підвисшенє платнї учителїв наступить сего року в 140 місцевостях Галичини від 1 сїчня 1891 а то на підставі сегорічної конскрипції. Видаток сей винесе більше як 17.000 зр. а що сума ся не передвиджена соймом і не вставлена в буджет шкільний на рік 1891, то краєва рада шкільна звернулась до краєвого видїлу о додатковий кредит. В деяких місточках на пр. в Лютовисках, побільшить ся платня учителя з 300 на 450 зр. Всї учителі одержать надвижку платнї за минувшій час (т. є. від 1 сїчня 1891) з долини.
Комісія краєва для справ промислових. Маршалок краєвий, яко предсїдатель, запросив членів комісії краєвої для справ промислових на засїданє, котре відбуде ся в недїлю 26 н. ст. липня о годинї 11 перед полуднем з слїдуючим порядком дневним: 1. Справозданє з дїяльности секції адміністраційної і бюра комісії за послїдний квартал; 2. справи личні бюра комісії; 3. справозданє річне з дїяльности комісії за час від серпня 1890 до серпня 1891, котрі мають ся предложити соймови; 4. орґанізація нових шкіл промислових доповняючих в Бялій, Кентах, Подґуржу і Тернополя; 5. реорґанізація школи столярства і токарства в Станіславові; 6. внесенє взглядом удїлу Фонду краєвого в утвореню институції під фірмою: Галицке акційне товариство торговельне; 7. поданя о позички з краєвого фонду промислового; 8. просьби о стипендії промислові; 9. внесеня членів комісії.
Еміґрація до Америки. Анґлійскій ґенеральний консуль в Новім Йорку оголошує в послїднім своїм справозданю интересні дані о еміґрантах, котрі в р. 1890 висїли в новойорскім портї. Найбільше еміґрантів бо 68.058 було з Нїмеччини, відтак слїдує Италія, з відки вивандрувало 58.243 душ, з Австрії 53.445, з Россії 49.119, з Швеції і Норвеґії вивандрувало 83.860 душ. Еміґрація з Нїмеччини, Австрії і Россії взмогла ся в р. 1891 дуже значно. — Що до Галичини то еміґрація збільшає ся з кождим місяцем. В маю, як ми вже доносили, виїхало з Галичини до 300 осіб, в червни ж збільшило ся то число вже на 445 осіб, котрі через Освіцим переїздили. З них завернула експозитура поліції 24 особи для браку пашпортів або достаточних средств на дорогу. Найбільшій процент еміґрантів припадає на повіт ясельскій з 60 особами, друге місце занимає повіт пильзненьскій з 54 особами, відтак слїдують новосандецкій 35 осіб, сяніцкій 33 особи, коросненьскій і тарнівскій по 26 осіб, золочівскій 22 особи, скалатскій 21 осіб, мілецкій 19 осіб, кольбушівскій 15 осіб, долиньскій, новоторгскій і ропчицкій по 13 осіб, домбровскій і горлицкій по 12 осіб, самбірскій 10 осіб, всї инші повіти виказують понизше 10 осіб. В тім самім місяци вернуло зі Америки через Освіцим 360 осіб до Галичини, 24 до Буковини і 71 до Угорщини.
Дрібні вісти. Вінчанє Леонида Молчковского, скінченого богослова, відбуде ся дня 14 н. ст. серпня в Глїбовичах великих з панною Михайлиною Гвоздецкою. — Поїзд курєрскій, котрий 16 н. ст. липня ишов з Тулюзи до Парижа, вихопив ся з шин між стаціями Наяк і Лаґепі, при чім 12 возів розбилось і богато подорожних поранених. — Цїсар дарував громадї Телешниця повіту лїського 50 зр. на будову школи. — Намістник ґр. Бадені виїхав з Буска на инспекцію стаднини розплодової в Дроговижи. — Згубила ся в дорозї зі Львова до Угринова 12-лїтна учениця Катерина Цап, котра ще 15 н. ст. липня виїхала а до тепер нема єї в Угринові. — Дня 30 н. ст. липня відбуде ся в архикатедральній церкві св. Юра у Львові вінчанє п. Ив. Лешковича Бачиньского скінченого богослова, сина ректора гр. к. духовної семинарії о. Ол. Бачиньского, з панною Єл. Варв. Романовскою донькою п. Игн. Романовского віце-президента маґістрату. 