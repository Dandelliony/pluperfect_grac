Борба виборча.

У Львові, дня 16 н. ст. вересня 1893.   В Долинщинї, в окрузї виборчім майже чисто-рускім, заносить ся на завзяту виборчу акцію, подібну до тих, які переходили Русини давнїйше, перед заповідженою зміною системи, котра мала усмирити антаґонізм національний в краю справедливим увзгляднюванєм интересів національних, з котрого однакож вкінци виходить заєдно покривдженє прав народу руского.   Ми вже згадували, що заступництво сего руского виборчого округа пок. послом Мазараким було аномалією, але мали при тім надїю, що в нинїшних обставинах належало дїло виборче так повести, що-б тую аномалію усунути. Був би се доказ, що сфери правительственні хотять стояти на сторожи интересів і народу руского. Тимчасом довідуємось, що в горі роблять ся всякі приготованя, щоби при сїм виборі з рускої Долинщини вийшов Поляк послом на сойм краєвий. Фактом єсть, що шляхотскій комітет польскій, центральний і виборчій для всхідної Галичини, взяв уже виборчу акцію в Долинщинї в свої руки і що сими днями потвердив кандидатуру п. Витославского, управителя дібр бар. Попера і заразом маршалка ради повітової долиньскої. Щоби уможливити тую кандидатуру п. Витославскому, візвали компетентні сфери ц. к. старосту з Долини п. Навроцкого і зборонили єму кандидувати, а все дальше буде переводитись уже так, щоби гармоніювало з интенціями польского комітету виборчого. Акцію тую піддержать автономічні орґани, стоячі до диспозиції п. маршалкови...   Спитає може хто: ким єсть сей п. Витославскій? чим він відзначив ся коли-небудь на поли житя політичного, або які єго пересвідченя політичні та національні? На се питанє тяжка відповідь. Личність п. Витославского мало звістна межи Поляками, а вже цїлком незвістна Русинам. П. Витославскій єсть кандидатом длятого бо він один виказав ся відповідними средствами на свій вибір. Та обставина заважила найбільше на важках політики краєвої. Єго одного признано таким, що міг би повалити кандидата руского в тім окрузї, а сего досить в нашій Галилеї і се найбільше важкій арґумент для єго послованя з руского округа. І повторить ся то саме, чого були ми свідками від початку ери конституційної. Сила має побороти правду — і на тім конець. Сїльску руску курію має заступати чоловік, котрий зовсїм не компетентний заступати интереси селяньства, а тим менше интереси народу руского.   На таке заносить ся і такому дїлу наскрізь несправедливому прийдуть в поміч всї звістні чинники, котрі у нас рішають вибори посольскі.   В виду того не лишаєсь Русинам нїчо иншого, як лише сотний раз піднести кинену им рукавицю і станути до борби. Хід тої борби дасть ся передвидїти. В місточках Долина, Болехів та Рожнятів будуть форсовані на виборцїв жиди і личні товариші кандидата. З сел будуть старати ся компетентні чинники практикованими від давна способами форсувати на виборцїв самих зависимих. Отже Русинам повіта долиньского не вільно заложити рук, але треба станути до акції виборчої і до урни з всею енерґією і повагою, на яку дїло се заслугує!   Дѣло 