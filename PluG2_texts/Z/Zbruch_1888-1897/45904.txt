◦ ◦ ◦ ◦ ◦ ◦ ◦ ◦ ◦ ◦

Неконскрибований. Щоби дати міру, як могла випасти сегорічна конскрипція в Галичинї, наводимо факт, якій лучив ся вчера в однім домі у Львові. При улици Кривій ч. 6 переводив, не знаємо з чиєго порученя, якійсь урядник комісаріяту І. (з ул. Хорущиняної) спис мешканцїв в каменици в той спосіб, що приходив до партій і виповнював сам рубрики. На другім поверсї віднаймає п. К. одну кімнатку від пана Г. Коли той пан "комісарі" явив ся, панї Г. покликала пана К., щоби подав відповідні виповненя що до своєї особи до конскрипційного аркуша. П. К. прийшов до п. "комісара" і хотїв виповнити свою рубрику власноручно, але п. "комісар" відповів, що письмо мусить бути "однакове". П. К. просив про-те, щоб рубрику тую виповнив п. "комісар" по руски. Коли на відповідь п. "комісаря", що він не уміє по руски, п. К. заявив ще раз, що на такій спосіб він виповнить свою рубрику сам, — п. "комісар" заявив аподиктично: my nie możemy do tego dopuśсіć! Панови К. не оставало нїчого иншого, як лише вийти, не подавши свого націоналє до рубрик аркуша конскрипційного, а п. "комісар" лише відгрозив ся, що з ним — to nie z pisarzem sprawa! Ми цїкаві, що учинять тепер власти з паном К., котрий жив 31 грудня ба й до нинї жиє, а в конскрипції не записаний?
Огонь в копальни нафти. Дня 29 грудня с. р. займив ся з незвістної доси причини огонь в двох ямах нафтових копалень в Бориславі, на поли званім "Дучки", именно в ямах ч. 1519 і 1520 приналежних до Лейби Коппля. Огонь займив ся по 3-ій год. з полудня і в тій хвили побачили так сильний дим добуваючій ся з середини ями, що вже і не можна було погадати, як би дістатись до ями. Під землею було в тім часї чотирох ріпників, але до их ратунку не можна було задля диму приступити. По двох годинах зачав огонь добуватись поверх землї. Присутний на місци катастрофи инспектор копальнї повелїв засипати ями, з котрих добував ся огонь і дим, та в той спосіб не дав перекинути ся пожежи на сусїдні ями і будинки. Орґани поліції копальнї зарядили зараз в першій хвили средства, щоби добути ріпників з ям. Около 6-ої години вечером вже придушено огонь, але все таки не дозволено отворити ям, бо не було певности, чи огонь вигас в серединї. Ями будуть замкнені кілька днїв.
Городеньскій радї повітовій навкучилось вже сидїти в комірнім і винаймати приватний домик на поміщенє свого уряду, тож порішила вибудувати новий дім на один поверх з великою салею на балї, концерти і т. п. Будинок сей має коштувати 80.000 зр. Infavorem свого посла Ленартовича куплено у него старий дім і морг огорода, подарований єму бар. Ромашканом, за 8000 зр., виготовлено плян і кошторис на будинок, котрого будова буде коштувати 30.000 зр.
Львівскій Ординаріят митрополитальний оповістив до ч. 992 орд. слїдуюче припорученє: "Редактор часописи "Дзвінок", письма илюстрованого для дїтей і молодїжи, п. Александер Барвіньскій, заявив ту, що буде за цїлий час того видавництва підносити в нїм духа морально-реліґійного. Увзглядняючи ту єго добру волю, митр. Ординаріят в надїї, що ся часопись буде у всїм редаґована в дусї христіяньско католицкім, припоручає єї Всч. Священьству і для читалень. Виходить она у Львови (ул. Чарнецкого ч. 26) два рази місячно і коштує річно 4 зр." — Митрополича консисторія поручає також "Илюстровані житя Святих", видані о. Євг. Гузарем, "яко полезно і духовною властію одобрено сочиненіе" для священьства, вірних і читалень. Дістати можна их між иншим в Ставропіґійскій книгарни, у п. Стахевича в Станіславові і Тернополи та і у автора в Завалові по цїнї 3 кр. 70 кр. за оправну книжку і по 3 зр. 20 кр. без оправи; для селян, міщан, читалень і братств церковних по зниженій цїнї 2 зр. 50 кр.
Вояк замерз — як доносить перемиска часопись — підчас сильних морозів на польскі свята, стоячи на вартї перед одним перемиским фортом. Варта забула на сего вояка і він стояв довше на своїм місци, анїж був повинен.
Згуба. Уряд громадскій у Винниках під Львовом просить нас оповістити: Поміж Львовом а Винниками коло рогатки Личаківскої згубив хтось дня 23 грудня с. р. годинник-ремонтуар, котрий можна відобрати в урядї громадскім у Винниках.
Копець унії люблиньскої богато коштує д-ра Франца Смольку а жертволюбність Поляків заявляє ся малесеньскими датками на сю цїль. І так за сей цїлий рік 1890 зложено лиш 29 зр., субвенція міста Львова принесла 500 зр., а видано в тім роцї на будову разом з доставою каменя до 7000 зр. За весь час, від коли зачали будувати копець, с. є. від 1869 р., зложено 10.642 зр., а видано за сей час на будову 61.207 зр., тож цїлий недобір 50.565 зр. покрив д-р Смолька зі своїх власних фондів. 