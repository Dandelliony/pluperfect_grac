◦ ◦ ◦

Відень 23. вересня. Pol. Cor. потверджує вість, що цїсар нїмецкій приїде до Відня в гостину до Є. Вел. Цїсаря Франц Йосифа. Приїзд наступить або 9 жовтня вечером або 10 жовтня рано.
Инсбрук 23. вересня. Италіяньскі громади в Тироли вибрали всїх давнїйших послів крім Сальвадорого, замість котрого вибрано тепер Паролініого.
Гамбурґ 23. вересня. Вчера занедужало 180 а померло 97 осіб.
Константинополь 23. вересня. Урядово доносять, що 2000 софтів (студентів турецких) вивезено примусово до Ємен лиш длятого, щоби ухоронити их від нужди та небезпечности холєри.
Клюб староческій повідомив Молодочехів, що в теперішній порі єсть противний висиланю адреси до Корони.
Post доносить, що в наслїдок реорґанізації нїмецкої армії збільшить ся мирна стопа армії о 95.000 вояків, а видатки збільшать ся о 60 до 70 міліонів марок.
Россійскій посол в Константинополи запротестував против принятя Стамболова у султана і висланя Джемаль-бея на виставу до Пловдива. Кроком сим хоче мабуть Россія перешкодити гостинї кн. Фердинанда у султана. 