◦ ◦ ◦ ◦ ◦ ◦ ◦ ◦ ◦ ◦

В зарядї львівскої рускої семинарії духовної підготовляє ся зміна. Ректор о. Ал. Бачиньскій має уступити, а єго місце заняв би — як загально говорять — провізорично крил. о. Лев Туркевич. Удержуєсь при тім підозрінє, що деякі круги сильно дїлають в тім напрямі, аби заряд семинарії віддати Єзуїтови.
З-під Радехова доносять до одної з ґазет львівских, що там рух еміґраційний не пригасає. Жандармерія мала відкрити, що з села Синькова вибиралось за кордон кільканацять паробків з кількома дївчатами, і в пору тому запобігла.
Про холєру в Гусятинщинї доносить урядове справозданє: В Вільхівчику померла в послїдній добі одна особа на холєру. Нїхто більше не занедужав. В Шидлівцях занедужали дві особи серед познак рішучо холєричних. Не умер нїхто. В Боднарівцї не змінило ся нїчо.
Ревізії і арештованя з причини еміґрації. Як звістно, переведено сими днями ревізію у Ивана Ляховича в Нестюках коло Поморян, в золочівскім повітї, єго-ж самого арештовано, яко підозріного о еміґраційну аґітацію. Тепер доносять з Брідщини, що дня 11 н. ст. падолиста перевів комісар тамошного староства п. Нападієвич ревізію у Кіндрата Тацїя в Поникві а дня 28 н. ст. падолиста у Григорія Гнатюка в Гаях старобрідских. Перед кількома тижднями знов арештовано в Сасові поляка Франца Степана, підозріного також о такі-ж аґітації. Степан пересидїв довшій час у вязници, але вкінци випущено єго на волю, яко невинного.
Новими, блискучими, золотими 20 коронами виплачено оногди послам ради державної частину их дієт за місяць падолист. Міністер скарбу зарядив, щоби кождому послови на єго бажанє виплачено 50 зр. в золотї, отже пять штук по 20 корон. В сей спосіб подано можність кождому заступникови народу придивитись новим монетам. Посли без виїмки заявили жаданє золотих монет, а що палата числить 353 членів, то майже 1750 штук золотих монет розішлось в тім дни виплати. Розумієсь, що дальше виплачуватись будуть дієти в грошех теперішної австрійскої валюти.
Крадїж на зелїзници. На львівскій стації зелїзничій єсть маґазин, призначений на річи, які подорожні забувають в ваґонах. Відповідно до приписів зелїзничих продають ся ті річи на публичній ліцитації, єсли их властитель не відбере в означенім речинци. Отже в тім маґазинї відкрито дефравдацію, котрої виновниками були два функціонері: асистент маніпуляційний і кондуктор. Они поступали в той спосіб, що з початку міняли лїпші річи на гірші, а відтак, коли им сего було за мало, відчиняли за помочію підробленого ключа маґазин і виносили з него, що могли. Дефрандантів увязнено.
Рада міста Львова ухвалила на вчерашнім засїданю поручити маґістратови, щоби розслїдив справу уреґульованя улицї Садівничої на Байках і приймила до відомости реферат д-ра Стебельского про справу вибору комісії реклямаційної для виборів до ради міскої. Вибори розписано на 26 н. ст. сїчня 1893. До комісії вибрано радних: д-ра Ґольдмана, Чапчиньского, д-ра Дулємбу і Ґетріца. Списи виборцїв будуть виложені від 11 н. ст. грудня перед пополудни в бюрі совітника Люкаса. Крім того ухвалила рада удїлити 30.000 зр. субвенції на цїли вистави краєвої у Львові в роцї 1894.
Фабрикант фальшивих ґульденів. Ві второк вечером дня 29 н. ст. падолиста придержано у Львові вдову Анну Немецову в хвили, коли хотїла видати фальшивого ґульдена. При ревізії найдено у неї ще три фальсіфікати ґульденів і тогдї признала ся Немецова, що фабрикантом тих ґульденів єсть молодий чоловік, що у неї мешкає. Зараз удав ся до мешканя Немецової при улици Личаківскій ч. 58 концепіст поліції Лисаковскій і тут застав згаданого молодого чоловіка, занятого підроблюванєм банкнотів. Фальшівник називає ся Иван Станислав Янкевич і числить 22 роки. При ревізії найдено кілька літоґрафічних каменів, різні хемікалії і 14 цїлковито викінчених фальсіфікатів. Янкевича зараз увязнено і відставлено до поліції. При переслуханю подав до протоколу, що в 1886 роцї скінчив в Станиславові шесту клясу реальну а відтак покинувши школу удержував ся з діюрнів. В послїднім часї був діюрністом в видїлї краєвім. Перед місяцем стратив посаду, а не маючи средств до житя і не могучи платити Аннї Немецовій за винаймлюване у неї мешканє прийшов на гадку робити фальшиві ґульдени. Немецова також убога згодила ся на предложенє Янкевича, щоби пускати в обіг фальсіфікати. Виходила вечером до міста і купуючи видавала фальшиві гроші. Смерком удавало ся їй се, бо фальсіфікати були досить добре підроблені. В той спосіб, як каже Немецова, виміняла кількадесять ґульденів, хоч Янкевич доказує, що зробив всего 20 штук. Однако здає ся, що правда по сторонї Немецової, бо поліція виловила в послїднім часї кільканацять фальсіфікатів. Про се, як підробляв гроші, не хотїв Янкевич подати нїяких близших пояснень. Немецова має дві дочки і сина, а як показало ся, дїти не знали нїчого о цїлій справі, бо Янкевич замикав ся підчас роботи в своїй комнатї і приступ до него мала лише Немецова. 