◦ ◦ ◦ ◦ ◦ ◦ ◦ ◦ ◦ ◦

Послом до ради державної з міст Дрогобич-Стрий-Самбір вибраний д-р Ґустав Рошковскій, професор львівского університету. В Стрию на 232 голосуючих одержав д-р Рошковскій 223 голосів; в Дрогобичи на 428 голосуючих 423 голосів; так само в Самборі перейшов д-р Рошковскій майже одноголосно.
Демонстрація робітників, вправдї лиш в мінятурі, відбулась вчера рано у Львові. На пляцу Краківскім зібралось кількадесять робітників, жиючих з денного заробку і всї громадно вибрались перед намістництво. Там почались крики за "хлїбом і заробком". Поліція, повідомлена о тім, вислала аґентів і вояків поліційних, котрі товпу розігнали, увязнивши деяких єї проводирів.
Новий Санч погорів! Вчера, 17 н. ст. цвітня о годинї 2-ій з полудня займив ся огонь на північній сторонї міста, де мешкають переважно жиди. Огонь ширив ся дуже скоро, так що за кілька годин понад 150 домів погоріло до тла. Телеґрама надана о год. 11-ій в ночи подає таку вість: Огонь треває ще дальше. Доси погоріла до тла цїла часть жидівска міста, зложена з будинків старих і деревляних. Правдивим щастєм не погоріли: будинок судовий, маґазин войсковий, костел езуітскій і протестантскій. На ратунок наспіли сторожі огневі: з зелїзницї, Тарнова, Грибова і Горлиць, так що була велика поміч, але знов брак води не дозволяв успішного ратунку. По величезних трудах удалось якось зльокалізувати огонь, так що тепер нема вже небезпечности.
Испити зрілости. Wiener Ztg. оповіщує: Міністер віроісповідань і просвіти д-р барон Ґавч розпорядженєм з дня 8 н. ст. цвітня, висланим до всїх ц. к. краєвих рад шкільних зарядив слідуючі зміни в справі управильненя початку письменних испитів зрілости в середних школах та що-до улегшеня ученикам при испитах: 1) У всїх школах середних (ґімназіях і школах реальних), в котрих відбувають ся испити зрілости, мають розпочинати ся испити письменні в кождім краю рівночасно. 2) Абітурієнти згаданих заведень мають бути увільнені від науки шкільної в часї шести днїв, перед безпосередним зачатком устного испиту зрілости, а єсли би сей испит припав на час великих ферій, то в часї послїдних шести днїв звичайних року шкільного. — Се розпорядженє зачинає обовязувати вже в роцї шкільнім 1889/90.
Дрібні вісти. В Кракові почало виходити двотиждневе письмо Dzwon. Czas догадує ся, що єго редактором єсть кс. Стояловскій і тому перестерігає публичність. — У Відни помер фельдмаршал-поручник Ем. Варґа в 58 р. житя. Підчас битви під Кеніґрецом мав Варґа слїдити лїве крило Прусаків, а коли о год. 9 донїс Бенедекови, що величезна маса пруского войска надходить, не хотїв Бенедек єму повірити! Варґа, котрий був тогдї рітмайстром опирав ся при своїм донесеню а Бенедек сказав єму, що каже єго розстріляти. Хто знає, чи не була би инакше скінчилась та битва, коли б був Бенедек послухав донесеня Варґи. — В львівскій радї міскій зачались наради що-до будови нового будинку театрального на пляцу коло карного суду. — Видїл центральний товариства взаїмної помочи "Родина" порішив дня 12 цвітня с. р., що збори ради управляючої відбудуть ся у Львові 15 мая с. р. а порядок денний разом з справозданєм за р. 1889 розішлесь членам ради перед зборами. 