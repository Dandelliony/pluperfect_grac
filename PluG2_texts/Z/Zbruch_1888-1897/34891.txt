Фабрика кілків до чобіт. — Средство на сухоти.

Фабрика кілків до чобіт в Дебеславцях, пов. коломийского (після справозданя проф. Франкого до комісії краєвої для промислу). П. Антін Косиньскій, купивши в р. 1888 від коломийскої каси щадничої Дебеславцї, застав там будинки муровані, в котрих містилась фабрика цикорії. Але що фабрика цикорії не вказувала на добрий успіх, то п. Косиньскій, побачивши в околици великі лїси березові, рішив устроїти на разї фабрику кілків а відтак і инших виробів з дерева. Найшовши техніка досвідного на управителя фабрики, відреставрував будинки, закупив потрібні машини, законтрактував доставу сирого матеріялу з околичних лїсів камеральних і в маю 1889 р. пустив в рух фабрику під фірмою: "Перша надпрутска фабрика кілків американьских та инших виробів з дерева". Фабрика займає два муровані будинки одноповерхові, получені з собою деревляним ґанком. В партері головного будинку фабричного єсть машина парова о силї 10 коней, котел паровий, дві округлі пили до витинаня березових кружків, дві гиблярки до затесуваня кілків, два зелїзні зуби до полірованя кілків, машина до чищеня і сортованя, деревляна куфа до бліхованя дерева сїркою, сушарня, кузня, склад дерева, комнати до пакованя готового товару та канцелярія. На поверсї сего дому поміщено 6 ручних машин о шести ножах до лупаня кружків, вінду і мешканє директора фабрики. В другім будинку містить ся малий варстат і маґазин готового товару. Крім того суть ще два будинки, де мешкають робітники і урядники, стайня і ще один порожний будинок. Оба будинки фабричні огрівані парою, розведеною мідяними рурами. Фабрика дає стале занятє директорови, бухгальтерови, машиністови, двом наставникам і 58 робітникам, та уживає 16 коней до воженя кльоців і 8 візників. Робітниками суть переважно хлопцї і дївчата селяньскі, наймлені на цїлий рік (около 300 днїв робучих по 10 годин), за заплатою 30 зр. річно. Фабрика платить робітникам після місцевого звичаю заслуженину на цїлий рік з гори. Фабрика виробляє з березового дерева кілки американьскі, гранчаті на чотири боки, яких уживає ся в Австрії і всхідних краях. З-разу, коли робітники не мали ще достаточної вправи, денна продукція виносила до 100 клґ. а нинї піднесла ся до 300 клґ. а машина парова ще більше продукувала би, єсли би могла фабрика вложити більшій капітал. Придержуючись англійскої нумерації, у нас уживаної, фабрика виробляє кілки в 108 різних нумерах, висилаючи их або в етикетованих пакетах, або в мішочках. Кілки суть гладкі, сухі і рівні а що найважнїйше білі і добре затесані. Вироби фабрики продають ся по більших містах Галичини і Буковини, а фабрика обуви Френкля в Медлінзї також закупила значну партію кілків. Звільна зачинають кілки переходити до Россії і Румунії. Фабрика розвиває ся, бо має добрий і дешевий матеріял в Дебеславцях, Зарубинцях та в сусїдних лїсах камеральних; робітник пильний і вельми дешевий. П. Косиньскій гадає виробляти ще копита і листви шевскі, а єсли би се удалось то і вовну деревляну. На підставі справозданя п. Франкого поручила краєва комисія промислова краєвому видїлови дати п. Косиньскому значнїйшу позичку на розширенє его фабрики. Средство на сухоти. Париска академія медична розслїджувала, за-для великої смертельности з сухот, які суть можливі средства на ту страшну недугу. Найзнаменитші лїкарі відкрили, що найпевнїйшим средством знищити бактерії в мокрих плювотинах єсть кипяча вода або огонь. Доказали они, що бактерії не можуть жити і плодити ся в температурі висшій по-над звичайну в орґанізмі звірячім, с. є. понад 37°; 40° температури нищить их розвиток і множенє а 50° цїлком вигублює бактерії. Розходилось тому о винайденє средства зарівно успішного як і нешкідного для недужих, именно піддати бактерії в самих легких дїланю висшої температури а тим самим знищити в зародиші недуги. Опираючи ся на тім відкритю, впровадив д-р Вайґерт з Новім Йорку методу лїченя при помочи знаряду, котрий дозволяє сухотникам дихати воздухом о 100 до 150° Цельзія. Звільна привикає орґанізм людскій до такого диханя і недуга уступає. Лїченє на клініцї сею методою виказало, що скоро зменшав ся кашель, духота, горячка і плютє кровію, а збільшали ся апетит і вага тїла. Таку методу лїченя сухот заведено в деяких шпиталях француских а справозданя в фахових письмах медичних зазначують, що "недужі скоро привикали до лїченя сего рода і всїм приносили оно значну пільгу". 