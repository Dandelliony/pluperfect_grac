Торговельник душ. — Наші процесовичі. — Краєвий фонд промисловий.

Торговельник душ. Одним з найзнатнїйших а також і найнебезпечнїйших торговельників душ єсть Исаак Шефферштайн, числячій 58 лїт, родом зі Львова, караний вже кілька разів за таку торговлю живим товаром. Сей Шефферштайн єсть то світовий чоловік, бо все подорожує і то по Азії, Америцї a навіть раз був в Австралії. Як він зізнає, то ті подорожи єго мають на цїли торговлю виробами з золота, а противно виказують слїдства карні, бо показує ся, що Шефферштайн вивозив з Галичини дївчата і продавав их до домів розпусти або в Туреччинї або в Америцї, деякі навіть в Индіях і Австралії.
Хоч жінка Шефферштайна проживає у Львові, то він до неї не показував ся, бо бояв ся, що поліція прихопить єго і увязнить. В Галичинї а головно у Львові мав він чизленних аґентів, котрі доставляли єму живий товар до Буда-Пешту а з-відси він сам вже єго дальше передававть. В Буда-Пештї проживав Шефферштайн під різними прозвищами: Мойсей Вайнґартен, Шварц, Зільбер, Надлєр, Шапіра і т. п. Кореспонденцію з аґентами вів в той спосіб, що в листах нїколи виразно не подавав свого порученя, лиш уживав звичайні слова "товар", а в однім листї ужив слова "салямі галицке" що мало значити дївчата галицкі. Таку погану торговлю провадив Шефферштайн довгі лїта, знаючи зручно оминати бачність поліції, котра вправдї все глядала за ним, але без успіху. Аж вкінци минувшої осени приїхав Шефферштайн до Буда-Пешту, там єго прихоплено і віддано до Львова, де сими днями ставав перед судом. Трибунал признав Шефферштайна виновним злочиньства публичного насильства і засудив єго на сїм місяцїв тяжкої вязницї. Наші процесовичі. В селї Вербіжи процесує Петро Василя о морґ поля або о сплату 200 зр. Оба старі вже люде, але Петрови здає ся, що Василь за много взяв приданого і тому єго позиває. Шукає Василь адвоката, але попав лиш на якогось покутного писаря і гірко платив єму раз в раз за справу, аж діждав ся "декрету", с. є. рішеня в першій инстанції. А що Василь не знав читати і не знав чи виграв чи програв, попросив сїльского писаря прочитати письмо. Писар, щось в родї небилівского Андрійчука, вичитав, що Василь програв і мусить до 14 днїв заплатити 200 зр. Петрови. Почувши таке Василь загадав погодитись з Петром і пійшли оба до нотаря робити угоду. Але Петро завів Василя не до нотаря лиш до свого адвоката і той так знав боронити справи свого клієнта, що Василь підписав вексель на 200 зр., а ще наказав єму адвокат нїкому про се не говорити. Але Василь не видержав і показав комусь "декрет", та тогдї дізнав ся, що він виграв процес а Петро програв. От і новий процес. Петро позиває Василя за вексель, а Василь не хоче платити, хоч вже дав завдатку 50 зр., бо каже, що єго обманили. Та знов оба тягають ся по Коломиї і глядають поради. Цїкаве, як се все покінчить ся. Краєвий фонд промисловий. Після білянсу зложеного банком краєвим з кінцем 1889 р. краєвий фонд промисловий виносить тепер суму 20.6969 зр. 6 кр. З тої суми квота о 71.613 зр. єсть зложена на біжучій рахунок в банку краєвім а решту в квотї 135.356 зр. 6 кр. роздано на позички. Капітал випозичений можна подїлити на отсі ґрупи і обіймає: вісїм позичок промислови ткацкому в сумі 10.131 зр.; двацять шість позичок промислови шкіряному в сумі 78.342,56 зр.; чотири позички промислови деревянному в сумі 5.800 зр.; три позички промислови металевому в сумі 12.800 зр., і вісїмнацять позичок иншим галузям промислу в сумі 28.282,50 зр. 