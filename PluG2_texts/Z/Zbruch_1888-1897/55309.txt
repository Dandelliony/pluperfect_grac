◦ ◦ ◦ ◦ ◦ ◦ ◦ ◦ ◦ ◦

Синод провінціяльний у Львові відбудесь в місяци вересни, але котрого дня, не знати на-певно, длятого день 24-го вересня, поданий вчера одною ґазетою, не можна уважати за дату автентичну. Позаяк час уже короткій то можна леда день сподїватись урядового оголошеня дня відкритя синода.
Грім ударив минувшого тиждня в нову церков в Єзуполи. Впавши до середини, спалив стяжки на хоругві, єї саму осмалив, а жертку в долї розлупав. З-відси дістав ся до захристії, вибив кілька дїр в мурі, трема з них вилетїв на двІр, вирвав ґонти з даху і порозкидав. Шкода незначна.
Зміна власности. Володимир Гнївош, посол до ради державної, купив сими днями маєток Сїняву ві повітї сяніцкім.
Огнї. В Шидлівцях коло Гусятина в жнива, в саме полудне, коли всї люде були в поли, занялась хата і згоріли загороди трех господарів. Пожар розширив би ся був дальше і знищив би більшу половину села, наколи-б не енерґічна поміч капітана Дмитра Василєвича Иваненка. Він побачивши пожежу і знаючи, що нема кому ратувати забрав з касарнї салдатів, перейшов з ними границю і відвернув неминучу загубу від вбогого сельця Шидловець, в чім помагали єму ревно члени родини отця Н. Темницкого.
Прошеня о принятє до Бурси в Коломиї належить вносити до дня 29 н. ст. серпня до видїлу Бурси братства св. архистр. Михаїла. Залучити треба метрику, свідоцтво шкільне, свідоцтво убожества і по змозї деклярацію, о скілько би могли родичі платити на удержанє питомця.
Тренчиньскі-Теплицї — після спису до дня 12 с. м. — навістило вже 4150 гостей сего року, а що погода там красна і дирекція купелїв закладає у вересни пансіон, в котрім за 3 зр. денно можна буде мати цїле удержанє, купелї і мешканє, то сподїватись треба, що число гостей дійде до 5000, т. є. до числа, якого ще не було в тім місци купелевім. Будова лїчницї (Kurhaus) кінчить ся. Тепер ще прикрашують там салї до танцю, гри і музики, реставрацію і каварню. Торжественне отворенє сего будинку відбуде ся в слїдуючім роцї дня 1 мая.
Проєкт будови моста на Босфорі. В Царгородї займає ся тепер султаньска канцелярія проєктом, котрого осущенє мало би велике значенє для торговлї Азії і Европи. Розходить ся о будову моста по над Босфор між Царгородом а Скутарою. Мостом тим має переходити зелїзниця, трамвай, дорога возова і перехідь для піших. Довгота моста має виносити 2000 метрів. Будова ся була би важна о стілько, що получила би безпосередно зелїзницї малої Азії з зелїзницями европейскими, і тим самим причинила би ся до розширеня азійских шляхів зелїзничих. Проєкт будови предложили Джяно і Ґуріє предприємцї, за котрими стоять францускі і бельґійскі капіталісти. Розуміє ся, що капіталісти сі числять ту на великій зиск, але чи до будови прийде, то ще дуже непевна річ з огляду на звістну недбалість турецкого правительства.
Дрібні вісти. Намістник виїхав оногди в товаристві совітника будівцництва Морачевского до ставіславівского і залїщицкого округа будівляного, щоби оглянути водні будівлї на Днїстрі. — Великі поклади торфу, на 6 метрів завгрубшки, відкрито в Голошинцях коло Збаража і почато их копати. — Президент Буковини ґр. Паче виїхав за відпусткою до Любляни. — На ріцї св. Маврикія в Америцї заломав ся міст Port au Prince з причини повени ріки, при тім згинуло около 80 людей. 