◦ ◦ ◦ ◦ ◦ ◦ ◦ ◦ ◦ ◦

У Є. Е. митрополита Сильвестра відбула ся вчера нарада всїх трех владик руских. Єсть се в короткім часї уже друга така спільна нарада. З того видно, що епископат галицко-рускій мусить в нинїшній порі бути занятий дуже важними справами, обходячими руску церков і єї духовеньство. Нема сумнїву, що одною з таких справ єсть реформа рускої духовної семинарії.
Рівночасно з ревізією у редактора "Науки" у Відни відбула ся дня 19 н. ст. грудня також ревізія в мешканю редактора "Русской Правди" п. Григорія Купчанка і забрано всї листи і папери. Самого п. Купчанка не було у Відни, — він мабуть не повернув ще з Россії [недавно, — як писали часописи, — був він на зборі Славяньского благотворительного общества в Петербурзї]. П. Козарищука, як уже звістно, увязнено, а при тім забрано у него й папери, хотяй менше, як з мешканя п. Купчанка.
Ставропігійскій Институт, той поважний кільковіковий институт рускій, занимає нинї серед Русинів становище гідне сожалїня. З одної сторони не хоче станути на основі руско-народній і ми бачимо такі сумні прояви, що він урядує і свої видавництва друкує в "язичію", а коли ось-недавно уряд виміру належитостей звернув єго увагу, щоби свої письма слав до того уряду в язицї чисто-рускім, сеніор Ставропігії почав висилати до того уряду письма польскі [радше по польски, нїж чисто по руски!]. З другої знов сторони з Ставропігійского Института невдоволена радикальна партія т. зв. старих, котру репрезентує общество "Русская Рада" і дневник "Галицкая Русь". Ті радикали хотїли би, аби Ставропігія ишла з ними — які Нїмець каже — durch dick und dünn, а нинїшний старійшина Института зважитись на то не може, уважаючи справедливо, що Ставропігії годї переступати границї, по-за котрими станувши Институт міг би стягнути на себе навіть переслїдуваня. Длятого не диво, що "Галицкая Русь" у вчерашнім числї нападає на Ставропігійскій Институт тими словами: "Правду сказати, нинїшна Ставропігія зовсїм не та, якою була она в по передних віках, якою признав єї навіть бл. п. цїсар Іосиф П. ...Нинїшню Ставропігію можна назвати звичайним адміністратором домів і друкарнї, а назва церковного братства осталось їй лише з исторії і традиції. В нинїшнім своїм складї она не піднесла би протесту навіть тогдї, коли-б в церковних книгах введена була фонетика або єсли би книги ті заступлено латиньскими!" Чи може бути вже більша злоба, як такій докір, що Ставропігія позволила би заступити нинїшні церковні книги латиньскими! І такій докір вийшов против института, котрий всї свої виданя друкує язичієм "Галицкой Руси"! Зі всего виходить, що аби заспокоїти вимоги радикалів з партії т. зв. "старої" [а они нинї держать за чуб цїлу партію], потреба чогось більше, як самої неґації права до розвою нашої народности і нашого язика на основі питомій, рідній. Das ist der Fluch der bösen That....
П. Василь Лагола, родом з Переволочної в брідскім повітї, секретар львівского "Народного Дому", одержав на університетї в Чернівцях степень доктора прав.
Холєра. З повіта гусятиньского доносять, що там вже від кількох днїв не було нового випадку холєри. Один лише чоловік лїчить ся і приходить до здоровля. — Комісія санітарна у Відни перестала урядувати. При тій нагодї стверджено, що у Відни були лише чотири випадки холєри. Трех недужих померло, але лїкарі згодили ся лише в однім випадку, що недужій помер на холєру. На приготовленя до борби з холєрою і на бараки видано у Відни 300.000 зр. Ухвалено жадати від правительства, щоби на случай холєри заведено при поїздах межи далекими стаціями лїкарску поміч, щоби лїкар оглядав і слїдив именно заграничних подорожних. За те відпала би контроля на місци куди приїздять. — На Подоли померло від часу коли появила ся холєра до дня 5 н. ст. грудня 1653 осіб, а занедужало 2430. Пошесть ширить ся там ще й тепер сильно, бо від 13 падолиста до 5 грудня занедужало в 10 повітах подільскої ґубернії 693 нових осіб, а було давнїйших недужих 550 то разом всїх було 1243. З того померло 269, виздоровіло 548, а лишилось недужих 420. В инших ґуберніях все ще лучають ся поодинокі випадки холєри.
Нещастні пригоди. Дня 13 н. ст. грудня запалили ся ґази в копальни спілки Енґель і Шапіра в Дзвинячи при чім погиб 32-лїтний робітник Валентій Вненк. — Дня 15 н. ст. грудня в селї Кобаках, косівского повіта, пійшли в лїс на лови два паробки: Иван Кондревич і Иван Дупей, а що не уміли обходитись зі стрільбою то так довго маніпульовали аж Кондревич не застрілив Дупея, хоч мірив до заяця. — Служниця Ксенька Яхимець зі Шкла під Яворовом задушила свою 4-місячну дитину.
Львівскій маґістрат оповіщує, що має до безплатної роздачі якусь скількість брошурок д-ра Якубовского з Кракова п. з. Wskazówki żywienia і pielęgnowania dzieci w 1 roku życia. Хто хотїв би дістати таку брошурку має зголоситись в бюрі департаменту IX маґістрату в ратуши.
Дрібні вісти. Архикнязь Леопольд Сальватор був дня 19 н. ст. грудня на ловах в Старяві коло Хирова в товаристві кількох офіцирів. Убито 5 диків. — Кн. Лев Сапіга занедужав небезпечно на тиф в Більчи. 