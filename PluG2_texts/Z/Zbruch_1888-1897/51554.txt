Відозва. — Конспірація дїтей. — Атентат на наслїдника россійского престола.

Відозва.
Комітет ліквідаційний Банку рустикального постановив як найскорше стягнути всї довги того банку, хоч би грунти наших селян через продаж перейшли в чужі руки.
Таким способом 8.457 довжників а між ними кілька сот в самім бучацкім повітї можуть за безцїнь стратити свою рідну землицю-кервавицю і осиротити себе й свої дїти. Сповняючи христіяньскій обовязок, скликуємо на день 28-го нов. ст. мая с. р. в четвер (на Боже Тїло) на 2-гу годину по полудни до Бучача до готелю Векслєра збори патріотів бучацкого повіту, на котрі Впов. п. д-ра Антоневича, маршалка повітового, Впр. оо. духовних, світску интеліґенцію, наших честних селян і міщан та й всїх довжників згаданого Банку запрошуємо.
На зборах тих має вибрати ся комітет повітовий, котрий після сил і можности радою і дїлом буде нести поміч бідним довжникам.
На зборах обговорювати ся будуть крім того ще инші важні справи дотикаючі наших хлїборобів, про-те просимо всїх патріотів о численну участь.
Впр. оо. духовних і пп. начальників громад просимо оголосити прилюдно в громадах сю вашу відозву.
Від Видїлу політ. товариства "Народна Рада" в Бучачи дня 10 н. ст. мая 1891.
О. Иван Димушевскій, заступник голови товариства.
Теодор Косарчук, секретар товариства. Конспірація дїтей.
В 1858 р. великого шуму наробила у Львові т. зв. конспірація дїтей. В цвітни сего року донїс якійсь I. П., приватний учитель у одного з совітників висшого краєвого суду, що в бурсї ставропигійского института истнує тайне товариство, котрого члени старались і єго намовити до приступленя і присягнути на конфедерацію. Доносчика переслухав сейчас тодїшний намістник Голуховскій і президент апеляції Стройновскій. На підставі того переслуханя наступили арештованя в згаданій бурсї і в містї. Між иншими арештовано і учителя Пашковского, 18 учеників і зецерів ставропигійскої типоґрафії. Кромі того відбулись арештованя і в рускій духовній семінарії і межи народними учителями на провінції. З Поляків був вмішаний в аферу поет Роман Заморскій. Слїдство держано в великій тайнї. По кількох місяцях освободжено декотрих увязнених, а инших асентировано до карних баталіонів. Головні провідники конспірації чекали кілька лїт на засуд. Слїдство показало, що бурсаки хлопцї хотїли заснувати конфедерацію славяньских народів против Австрії, збирали ся на Високім замку на конференцію, мали оружє страшне — один старий заржавілий пістолєт і давний плян кріпости в Оломуцу. Вкінци показало слїдство, що в ночи на Ивана Купала ходили конспіратори до кривчицкого лїса шукати цвіту папороти, котрий має силу отвирати всякі замки. На підставі того матеріялу видано засуд смерти на головного конспіратора Д., а учитель Пашковскій дістав ся в тюрму. Але засудженого на смерть уласкавили, а Пашковскій сам собі відобрав житє в р. 1862. Инші члени конспірації попсули собі карієру за дитинні фантазії. Славне було тогди судівництво, нема що казати.
[Из згадок в "Dzienn. Pol."] Атентат на наслїдника россійского престола.
З далекого Всходу, з Япану, наднесли телеґрами вість, що доконано атентат на наслїдника россійского престола.
Молодий, 23-лїтний, наслїдник Николай Александрович вибрав ся 6 падолиста мин. року з Трієсту в подорож довкола світа. Вже з самого початку сеї подорожи не щастилось молодому царевичеви. Намірена гостина в Констатинополи не могла відбутись, бо тогдї як-раз зайшов т. зв. патріяршій спір між Зимним двірцем a Ильдіс-кіоском, а наслїдник престола мусїв свою гостину залишити. В дальшій подорожи довкола берегів полудневої Азії також не конче мусїло все добре укладатись, бо доходили глухі вісти, що царевич і єго окруженє все мусять пильно стерегтись перед атентатами, а навіть раз і стрілив царевич до якогось влїзливого жида, котрий неспостережено наблизив ся до него, щоби вручити просьбу... і от уже та подорож мала закінчитись — царевич мав уже лиш оглянути Япан, котрий не тілько своєю старинною культурою але і заведенєм у себе майже всїх культурних та державних здобутків европейских став ся предметом найбільшої цїкавости, а потім через Сибір вернути домів до Петербурга, — та нараз наспіла страшна вість про атентат.
Хоч минуло вже кілька днїв від часу тої подїї, все таки не знати про ню в Европі нїчого позитивного. Урядові телеґрами успокоюють, а приватні відкривають широке поле здогадам. На острові Ніпон над рікою Йодо лежить місто Кіото, а цїкаве оно з многих взглядів, тож і наслїдник престола рішив ся єго оглянути. Кіото, святе місто, єсть тим для Япанцїв, що Мекка для Арабів. Давнїйше було оно столицею Мікада (царя япаньского) і числило по над 600.000 мешканьцїв; тепер числить их лише пів міліона. Єсть там кілька тисяч святинь, в одній позолочена статуя Будди, висоти 25 метрів, а в иншій святини єсть аж 686 золотих идолів, — все то лиш останки з давної слави, бо таких святинь було 33.000. Околиця міста прегарна, именно озеро Біва має величавий вид. І як-раз над тим озером лучив ся атентат на царевича. Япанцї не радо глядять на то, щоби Европейцї заходили до их святого міста, а сфанатизовані уважають навіт се святотатством. Тож можливе, що один зі сторожів святинї в своїм фанатизмі рубнув наслїдника широким а коротким мечем в голову. Берлиньскі ґазети подали, що злочинець був поліційним аґентом япаньским, а навіть жандармом з окруженя царевича. По першім ударі хотїв убійник в-друге рубнути царевича, але грецкій князь Юрій відбив удар палицею, а самого напастника повалив на землю. Царевич — після россійских телеґрам — сам телеґрафував о пригодї до вітця і успокоював о станї свого здоровля, звіщав, що рана легка та що він думає відбувати дальшу подорож без зміни проґрами.
Лондоньскі ґазети доносять, що рана царевича має 3 цалї довготи, але не глубока. Царевич лежить в Токіо, куди удали ся посли россійскій і нїмецкій. Злочинець має бути божевільним, і ненавидїти всїх чужинцїв. Сам мікадо япаньскій має зїхати до Токіо відвідати царевича.
Супротив всїх неясних звісток про атентат і супротив поголоски, мов би атентату доконав таки жандарм з окруженя царевича, не диво, що в епропейскій прасї виринули здогади, чи ся подїя не єсть продовженєм більше нїж 30-лїтної борби революціоністів з абсолютизмом. Коли в 1867 р. рознеслась вість про атентат Караказова на царя Александра II., нїхто анї не гадав, щоби се було початком довгого ряду атентатів. А все-таки ті атентати закінчились смертію Александра II., а зачались наново з вступленєм на престол Александра III. і хоч як пильновано нового володїтеля Россії, то все таки він перевів першій десяток лїт свого панованя в страшній обаві о своє житє, а катастрофа під Борками нагадала єму, що потайна борба не скінчилась. Тож не дивуватись, що вість про пригоду наслїдника в Япанї де-хто уважає за продовженє атентатів... 