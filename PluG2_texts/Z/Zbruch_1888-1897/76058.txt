Спір маґістрату міста Бяли о язик нїмецкій перед державним трибуналом.

В польских ґазетах находимо ось якій комунікат видїлу краєвого про повисшу справу:
Минувшого року візвав видїл краєвий обіжником маґістрати галицких міст до предложеня замкнень рахункових за 1891 р. та буджетових прелімінарів на 1892 р. До сего обіжника долучив видїл краєвий друкований взорець, якій заряди міскі мали лиш числами виповнити. Се порученє виконали всї міста, лиш маґістрат міста Бяли перетолкував друкований взорець на язик нїмецкій і сей взорець з реляцією, виготовленою рівнож по нїмецки, предложив видїлови краєвому. Видїл краєвий діставши повисше письмо, звернув єго маґістратови міста Бяли з порученєм — щоби свою реляцію разом з виказом рахунковим предложив до 14 днїв в язицї польскім, а заразом щоби на будуче уживав язика польского в письмах до видїлу краєвого у тих всїх случаях, в котрих сей маґістрат буде виступати яко орґан, підпадаючій контроли видїлу краєвого. Маґістрат міста Бяли намагав ся ще наклонити видїл краєвий, щоби відкликав повисше розпорядженє, але видїл краєвий відкинув се предложенє маґістрату.
То-ж маґістрат міста Бяли, чуючи ся покривдженим в своїх правах язикових, внїс против повисшого порученя видїлу краєвого жалобу до трибуналу державного. В мотивах своєї жалоби піднїс маґістрат між иншим, що місто Бяла було основане на праві маґдебурскім, що язик нїмецкій повинен бути уважаний за язик краєвий в Галичинї з огляду на значне число (100.000) мешканцїв народности нїмецкої, вкінци закидає маґістрат бяльскій видїлови краєвому, що замість старати ся о піднесенє промислу і торговлї в Галичинї кидає жар національної заглади між згідливу суспільність громадску.
Против повисшої жалоби міста Бяли внїс видїл краєвий через свого синдика адвоката д-ра Стан. Бєлиньского оборону до трибуналу державного. В своїй оборонї піднїс видїл краєвий передо всїм, що маґістрат міста Бяли не має активної лєґітімації вносити жалобу. Маґістрат не може предпринимати нїяких чинностей правних, бо єсть лиш орґаном дорадчим і екзекутивним бурмістра, з обсягом дїланя точно означеним в законї громадскім, а від ради громадскої не дістав маґістрат нїякого уповажненя до внесеня повисшої жалоби. Мабуть сам маґістрат був пересвідчений, що не має права вносити жалобу в имени ради громадскої міста Бяли, бо побоюючись, що предложенє сеї справи в радї громадскій буде безуспішне і що діскусія викаже безосновність поглядів маґістрату, а в наслїдок того не прийде до ухвали, котрою уповажнено би маґістрат до внесеня жалоби, — постарав ся маґістрат о підписи на жалобі певного числа членів ради громадскої, але се не може бути уважане за ухвалу ради. Між підписаними суть прозвища чисто польскі як: д-р медицини Жигмонт Матїй Квєціньскій, Франц Ґізіцкій, Емиль Крупа, а підписали ся також: посол сойму галицкого Франц Стшиґовскій, та Фердинанд Чижик, Антін Данєльчик і Рудольф Люкас.
Другу квестію формальну піднїс видїл краєвий, що жалоба маґістрату не була внесена до трибуналу в приписанім речинци, бо по 14 днях від дорученя маґістратови рескрипту видїлу краєвого. То-ж за-для тих формальних взглядів повинна жалоба бути відкинена без розправи. Однак єсли би трибунал помимо того війшов в meritum жалоби, то видїл краєвий виказав в своїй оборонї, що жалоба маґістрату також під мериторичним взглядом безпідставна.
Після гадки видїлу краєвого, не можна мотивувати жалоби, відкликуючись на 19-тий арт. основних законів з 21 грудня 1867 р. Видїл краєвий приняв в 1891 р. реґулямін, ухвалений радою громадскою міста Бяли, до відомости. В §.2-ім того реґуляміну признано язик нїмецкій за язик, в котрім мають полагоджуватись справи і вестись розправи як в радї громадскій так і в маґістратї, хоч як сам маґістрат признає в жалобі, 1/5 часть населеня міста Бяли польска а доохрестні місцевости заселені Поляками. Сему польскому населеню, котре мусить полагоджувати часто справи в радї міскій, а ще частїйше в маґістратї міста Бяли, як раз прислугує право після згаданого артикулу основних законів домагати ся, щоби єго справи були полагоджувані в язицї польскім, котрий в Галичинї чей-же єсть краєвим. І єсли видїл краєвий помимо того не піднїс закиду против §.2-ого реґуляміну м. Бяли, то се свідчить о великій толєранції в справах національних. Впрочім видїл краєвий признав маґістратови міста Бяли право до вношеня нїмецких подань тогдї, коли виступає яко сторона, а лиш коли яко підчинений орґан видїлу краєвого зносить ся з тим видїлом, повинен уживати польского язика, с. є. того, якого уживає сам видїл краєвий.
Подібні погляди висказав трибунал державний вже в 1882 р. при нагодї порішеня жалоби видїлу дорогового в Опаві против розпорядженя шлеского видїлу краєвого в справі урядового язика. Тогдї орік трибунал, що опавскій видїл дороговий не має лєґітимації до вношеня жалоб против видїлу краєвого, бо в наслїдок свого підчиненого становища не може вносити жалоб против розпоряджень видїлу краєвого. Супротив твердженя маґістрату міста Бяли, що се місто було основане на праві маґдебурскім, піднїс видїл краєвий, що се право за часів польскої держави прислугувало майже всїм містам польским. Відтак піднїс видїл краєвий, що при 1½% населеня нїмецкого в Галичинї не можна уважати язика нїмецкого за краєвий в Галичинї. У Відни і в цїлій Долїшній Австрії число населеня, уживаючого язик ческій, виказує о много висшій процент, а все таки не можна казати, мов би язик ческій був там краєвим язиком. Маґістрат Бяли взяв ся також розсуджати квестію, чи видїл краєвий єсть урядом (Amt) чи властію (Behorde), але се не довело до успішного результату, бо-ж доказана річ, що видїл краєвий єсть властію.
На прочі виводи маґістрату м. Бяли видїл краєвий не уважав відповідним подрібно відповідати в своїй оборонї, бо пристрастний тон сих виводів свідчить — після гадки видїлу краєвого — з одної сторони о недостачи правних арґументів, а з другої о недостачи поважаня, яке повинно бути супротив верховної власти і хиба обчислений на обаламученє позакраєвого населеня нїмецкого. Вкінци видїл краєвий уважає непотрібним відповідати на ті закиди, бо се нарушило би єго повагу, тим більше, що маґістрат в сїм случаю не представляє анї репрезентації громадскої анї населеня міста Бяли, лиш на власну руку поважив ся поучати репрезентацію краю о єї обовязках.
На основі повисших виводів внїс видїл краєвий в своїй оборонї, щоби трибунал цїлком відкинув жалобу маґістрату міста Бяли. 