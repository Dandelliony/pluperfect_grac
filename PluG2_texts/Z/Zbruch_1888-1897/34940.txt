вибір посла до ради державної з міст Стрия, Дрогобича і Самбора. — Місто Бучач має руску торговлю і цукорню.

Вже за кілька днїв, бо в четвер дня 5 (17) с. м., відбуде ся вибір посла до ради державної з міст Стрия, Дрогобича і Самбора на місце покійного Гавзнера.
Русини тамошні не поставили доси, отже очевидно і не поставлять свого кандидата, хотя в Стрию єсть до 4.000 а в Дрогобичи до 5.000 Русинів і хотя в обох містах давнїйше був раз вибраний Русин послом соймовим: в Стрию бл. п. Лавровскій, в Дрогобичи д-р Антоневич.
Зі сторони польскої виступають два кандидати: д-р Рошковскій, професор львівского університету, і п. Евг. Абрагамович, ц. к. адюнкт судовий в Стрию. Проф. Рошковскій єсть властиво Варшавянин і, як Варшавяне взагалї, чоловік з ліберальнїйшими поглядами від галицких Поляків, а именно також і з обєктивнїйшими поглядами на справу руску. П. Евг. Абрагамович єсть чоловіком в політицї зовсїм незнаним. Скоро Русини не здобули ся на свого кандидата, нехай бодай звяжуть того кандидата, на котрого свої голоси віддадуть, що буде підпирати их справу, бодай так, як н. пр. посол Гнївош, о котрого виступленю перед кількома недїлями ми згадували. Місто Бучач має руску торговлю і цукорню. О тім довідуємо ся від одного подорожного, котрий пише: "Сими днями був я в Бучачи. Щоби напитись доброї кави, пораджено менї потупити до цукорнї п. Гофінґера в осередку міста, тим радше, що цукорню тую обняв недавно "якійсь новий чоловік зі Львова". Вступаю і зараз на вступі бачу свого чоловіка, сердечного Русина, п. Клим. Рогозиньского, сина руского душ пастиря, бувшого патентованого учителя народного, бувшого відтак склепового повітової "Народної Торговлї" в Сяноцї, а пізнїйше управителя комнати до снїдань центральної "Народної Торговлї" у Львові. Довідуюсь відтак, що торговлю і цукорню в Бучачи п. Рогозиньскій набув від давнїйшого властителя торговлї і цукорнї; що товари для неї побирає частію в центральної Народної Торговлї у Лвові, а частію просто від продуцентів і фабрик. А що п. Рогозиньскій тїшив ся симпатією у всїх, хто єго лише знав близше, то надїяв ся я, що єго торговля і цукорня викажесь і хорошим успіхом. Говорять, що "до доброї керницї стежка утоптана"; те саме сказати можна вже тепер о торговли і цукорни п. Кл. Рогозиньского в Бучачи. Був я там чотири днї, а до торговлї і цукорнї п. Рогозиньского в Бучачи заходив я то на снїданя, то на підвечірки і кождим разом бачив я також ту пильну і приязну услугу, з якою спішить не лише сам властитель склепу, але і єго челядь. Щоби собі як так помогти перед святами, змушений був до помочи в цукорни упросити свою тету, жену одного священика. Коротко скажу: торговля і цукорня п. Кл. Рогозиньского тїшить ся вже тепер симпатією не лиш у Русинів але і у Поляків. Пожаданою єсть річею, щоби цукорня п. Рогозиньского заосмотрила ся в пожадані газети для гостей. І як радуємо ся торговлею і цукорнею симпатичного Русина в Бучачи, так желаємо єму сердечно: Щасть Боже!" 