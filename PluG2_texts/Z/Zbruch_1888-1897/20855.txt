Неоправдана драча з народу руского. — Вежа Айфеля.

Неоправдана драча з народу руского. Староста бобрецкій Курилович, яко продсїдатель бобрецкої окружної ради шкільної, розіслав до місцевих рад шкільних повіта бобрецкого такій урядовий окружник з дня 15 лютого до ч. 1177: "Wzywa się Radę szkolną miejscową do uiszczenia z funduszu kar szkolnych kwoty 6 złr. jako zalegającej nalezytości za dostawione c. k. Radą szkolną lwowsko-zamiejską w roku 1887 heliograficzne portrety JW. Pana Namiestnika F. Zaleskiego i JW. Pana Marszalka krajowego śp. Dra Mikołaja Zyblikiewicza. Z c. k. Rady szkolnej okręgowej w Bóbrce dnia 15 lutego 1889. Przewodniczący Kurylewicz." Щось подібного не могло би дїятись в жаднім краю короннім Австрії, хиба в одній нашій Галилеї! Що має школа спільного з геліографичними портретами хоч-би і "Jaśnie Wielmożnych" панів Зибликевича та Филипа Залеского і де то сказано в законї, що их портрети мають купуватися за гроші з Фонду кар шкільних?! Розумна і совістна була-б рїч закупити за 6 зр. того Фонду ґльоб або мапу до школи, — дїти могли-би щось з того научитися, — а що научаться з портрету пана Филипа Залеского, з єго физіономії, або з бороди небіщика Зибликевича? Урядове стяганє з руских громад такої доважної суми за такі рїчи, як портрети "Jaśnie Wielmożnych" Залеских та Зибликевичів, не дасться нїяк оправдати, — дїєся се без найменшої рації, і ми дивуємось, як можуть ц. к. старости яко предсїдателї окружних рад шкільних видавати такі окружники, якій ось видав п. Курилович! Тї портрети виготовив портретист львівскій Чехович, а инспектор Керекярто понакидав их школам, — нехай же і відповідає п. Керекярто, а не фонди шкільні, котрі мають инше призначенє, як скуповувати портрети "Jaśnie Wielmożnych"...
Вежа Айфеля, та дїйстна вежа вавилоньска в новочаснім Вавилонї, як иногдї люблять Париж називати, вже готова. Минувшої недїлї по полудни вивішено на самім єї вершочку хоругов, а 21 вистрїлів з пушок дало Парижанам знати, що будова вежі дійшла щасливо до висоти 300 метрів від землї. Щоби мати понятє о висотї сего дїла теперїшної штуки будівничої, досить порівнати вежу Айфеля з найвисшими доси будинками на світї. Вежа кольоньского собору єсть 160 метрів висока, собору штрасбурского 142 м., вежа при церкви св. Стефана у Відни має 136 м.; найвисша пирамида Хеопса була колись 146 м. висока, а тепер ще має 137 м.; найвисші дерева, які звістні на світї, дерева мамутові (Sequoia gigantea) з рода дерев шпилькових доходять иногдї до 144 метрів, а що-ж они всї против вежі Айфеля?! Париска вистава буде могла дїйстно заимпонувати хоч-би лиш тою одною вежою. Нинї она ще в серединї не викінчена і богато ще треба буде коло неї робити, але сам будинок вже стоїть. Ціла вежа дїлиться на чотири части — плятформи. Перша плятформа, в котрій будуть поміщені францускі і заграничні реставрації, каварнї, цукорнї і т. д., піднимає ся на 38 метрів по-над землю; друга плятформа єсть з висотї 115 м., трета в 207, а четверта в 273 м. Щоби вийти аж на четверту плятформу, треба ити сходами три чверти години, а чим висше в гору, тим більше стрімкі і крутїйші стають сходи. Та гостї, ще схотять оглянути вежу, не конче будуть мусїли мучитися, бо механичний піднос буде их підоймати аж на четверту плятформу. На тій четвертій плятформі устроїв собі инжинир Айфель малу канцелярію, коло неї астрономичну обсерваторію і кабинет физикальний, а відтак ще окрему комнату, з котрої елєктричним світлом буде освічувати цілий Париж. 