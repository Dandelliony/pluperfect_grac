◦ ◦ ◦ ◦ ◦ ◦ ◦ ◦ ◦ ◦

    Справозданє посольске пос. Заячківского відбуло ся вчера в Товмачи при досить значній участи селян і духовеньства. Зборам проводив декан з Вільшаницї о. Калиновскій. Виборцї по вислуханю справозданя удїлили послови повне вотум довіря. — Опісля відбули ся передвиборчі збори довірочні для обговореня кандидатур до ради державної і акції виборчої.   Презідент міністрів ґр. Каз. Бадені, прибуде до Львова дня 10 с. м. [в середу] рано і мешкати-ме кілька днїв в палатї свого брата, краєвого маршалка.   Затвердженє вибору. Цїсар затвердив вибір Фр. Вольфарта, властителя дібр, на маршалка, а о. Теод. Кордуби, пароха в Бережанах, на віцемаршалка ради повітової в Бережанах.   Консерваторами архівалій, чинними в Галичинї з початком року 1897., назначені намістництвом з Русинів: о. Ант. Петрушевич, катедральний кустос митрополичої капітули, для руских архівів в повітах: Бібрка, Богородчани, Борщів, Бучач, Чортків, Долина, Дрогобич, Городенка, Гусятин, Калуш, Коломия, Коссів, Надвірна, Підгайцї, Рогатин, Рудки, Самбір, Скалат, Снятин, Станиславів, Старе-місто, Стрий, Товмач, Теребовля, Турка, Залїщики та Жидачів і д-р Ис. Шараневич, ц. к. професор університету у Львові, для повітів: Броди, Бережани, Чешанів, Городок, Камінка струмилова, Яворів, Львів, Мостиска, Перемишляни, Рава-руска, Сокаль, Тернопіль, Збараж, Золочів і Жовків.   По причинї снїжних заметей здержано від 6-ого с. м. рух всїх поїздів на шляху Острів-Березовиця-Підвисоке.   Щастє пяницї. Подорожні, що їхали оногди вечіриим поїздом з Вороненки, занепокоїли ся наглим задержанєм поїзду межи Надвірною і Тарнавицею. Показало ся, що поїзд наїхав на лежачого на шинах улана, а уміщений перед льокомотивою плуг усунув єго з шин, зранивши в голову. Раненого забрали до ваґону і вернули з ним на стацію, де їдучій припадково війсковий лїкар, користаючи из знаряда, зложеного в ратунковій скринцї, заосмотрив уланови рану. Та рана на твердій голові улана була, видно, незначна, коли він не хотїв зняти з голови чака, кажучи, що єму не позволяє служба, хоч та сама служба позволила єму впити ся і упасти на шини. Серед загального сміху витягнено єму на стації в Станиславові з кишенї фляшку горівки. Але з тяжкою бідою всаджений до лєктики улан не хотїв в нїй так довго уложити ся, доки єму не вернули забраної фляшки.   Дрібні вісти. Командантом перемискої кріпости, на місце пок. ґен. Рошковского, именований ґен. Едв. Пухера, маршал-поручник і командант дивізії краєвої оборини у Львові. — Обильні жерела нафти відкрито в повітї кременецкім на Волини.   Дѣло 