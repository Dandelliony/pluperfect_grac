Веселка.

Літературна збірка. Зложив Андрій Молодченко. Львів, 1887.
Світлі та щирі для простих людей Украйінці зложили під таким титлом книжку для руских школярів на Украйіні, та уряд росийский не то що не позволив єі надрукувати в Росіі а й заборонив єі мати кому небудь, коли вона була надрукована у нас у Львові, — хоть у сій книжці нема нічогісінько противного навіть росийским законам. Так то тепер приходиться пригостити Веселку нам, австро-угорским Русинам, котрим трохи вільнійше дихати.
Більша частина Веселки зложена з руских простонародних пісень, оповідань, приповідок то-що та з письменних творів руско-украйінских писателів, як Шевченко, Марко Вовчок і инші. Решту доробили ті, що сю книжку укладали, а укладав єі цілий гурт і то довго. Тим то в Веселці усе дібране, усе добре обдумане і гарно впорядковане, — одним словом гарний се будиночок і з щирого золота. Найперше росказано в Веселці за рідну оселю — за хату і рід, за двір і всяку домашну твар і птицю, за город і сад: далі говориться за село — як воно виглядає вздовж і впоперек, за гуртове житє в селі, за громадске порядкованє в селі (за сільский уряд і збори, за церков, школу); після того описано поле, потім ліс, а врешті річку і став. Таким чином, перед дитиною справді гей би веселка, розвиваєся картина за картиною — від близших і більше понятних до дальших або менше понятних, так що книжка вповні застосована до зросту розуму у дітей. Особливо звернено в ній увагу на товарискі, громадскі й людскі справи, так що, поступаючи після Веселки, дитина стане розумна і добра не тілько для рідних, а й для всеі громади, для всего народу і для всіх людей. От через що ми найбільше й хвалимо Веселку і горяче поручаємо єі всім руским роди чам, що дбають за своі діти, і всім нашим школярам і школяркам. Веселка справді найліпша руска книжка для школярів такоі ще у нас ніколи не було. То ж повинна вона бути в кождісінькій рускій хаті, де тілько є яка письменна душа, повинна скрізь лежати на столі, немов діточе евангеліє. Купуйте ж Веселку всі, звеселіть тим наших братів на Украйіні, покажіть, що йіх праця на щось придатна, а колись бодай ті, що вивчаться на Веселці і таких инших руско-украйінских книжках, найдуть спосіб помочи братам Украйінцям, — скасувати ті невільні порядки, при котрих тепер на нашій питоменній землі заборонені навіть певніші школярскі книжки в нашій мові. 
Веселку можна замовляти через редакцію "Народа" за 80 кр., а передплатникам "Народа" опускаєся за 50 кр. із пересилкою. Додамо, що Веселка — величенька книжка: в ній 211 сторін і друкована вона на дуже гарнім папері.
М. П.   [Народ, 1890, ч.3, 15 лютого, с.53-54] 