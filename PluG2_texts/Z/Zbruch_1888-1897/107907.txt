Справа жіночої одежі.

  На жіночім конґресї в Берлинї розбирано також квестію жіночої одежі.   Першій промавляв доктор медицини Шпонер і майже всї части жіночого одягу скритикував з практичних, санітарних і моральних оглядів. Насамперед спідниця — она спинює свобідно ходити і причиняє ся до забираня пороху. Спідниця повинна би бути зроблена так, щоби стопа могла висувати ся, в кожду сторону отже найменше на 10 центіметрів відставати від землї. Дальше д-р Шпонер зганив гальки, котрі шіснацятий вік видумав на те, щоби женщини лекше могли удавати, що они широкі в клубах. Ще гіршій корсет. Бесїдник демонстрував єго шкідливість на кредковім образку Венери медицейскої. Хто — питав він — счислить народи, вичислить имена, котрі виповіли війну корсетови? А однак якій малий результат, мимо довгого говореня і писаня. За мало уваги звертає ся також на те, що корсет стїсняє ся ще більше під тягаром спідниць. Для теперішної ґенерації став ся корсет конечним, бо наші доньки і жінки мають мушкули хребтові занадто слабо розвиті. Доперва тогдї, коли наші дївчата через ґімнастикованє тїла розвинуть ся фізично нормально, будуть могли обходити ся без корсету. Волосє на голові треба би завивати як найнатуральнїйше, а то без помочи зелїзка, а накривати мягким фільцовим капелюхом або хусткою не якимись гнїздами птичими та цїлими огородами цвітів. Наконець шпильки до волося, вуальки, невідповідні плащі і за високі обцаси були предметом бесїди професора, по котрій буря оплесків роздягла ся по сали.   Ще більше і голоснїйше признанє добула собі панї Capa Прельсон. І она признала, що теперішний одяг женщин анї практичний, анї не причинює ся до здоровля. Спідниця лишить ся все символом жіночої безрадности і залежности. Один славний лїкар сказав, що доти не повірить в еманцепацію женщин, доки они цїлими годинами будуть мусїли шукати кишенї в спідници. Нинїшна мода приневолює тримати ся так штивно, що вкінци можна б повірити в гіпотезу Дарвіна, що дїти родять ся з штивними руками. Мужескій одяг є рішучо практичнїйшій, але він анї не так гарний, анї естетичний. Длятого новий одяг жіночій не повинен брати взірця з мужеского. Жіночій одяг в будучности має бути иншій. Костюм циклістки єсть практичний і шиковний, але що з того, коли на жаль він примінений до смаку зіпсованого корсету. За найздоровшій і найвідповіднїйшій треба признати одяг королевої Людвики, поминувши лиш декольте. Отже бесїдниця припоручила заложити досвідну стацію для розумного жіночого одягу.   В дискусії забирали ще голос: д-р Краєвска з Босни против корсету; д-р Хатіцеан з Тіфлісу обговорював справу жіночого строю з становища кліматольоґічного. Панна Бона Пайсер радила одяг циклісток, до котрого не треба гальки і корсету. Останна говорила панна Карстен і з жалем заакцентувала, що жінка доси все ще остає в дуже великій неволи у кравчихи.   Дѣло 