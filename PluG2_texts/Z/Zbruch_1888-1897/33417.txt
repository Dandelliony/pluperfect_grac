Справа вадовицка. — Дуже цїкава исторія. —  З Буківска пишуть. —  Житє бутє студенток в Циріху.

Справа вадовицка. В пятницю минувшого тиждня закінчили говорити оборонцї обжалованих а прокуратор зачав свою репліку, котра продовжалась через два днї, пятницю і суботу. В репліцї заявив прокуратор, що до цїлого сего процесу дало товчок міністерство війни з обави, щоби аґенти еміґраційні не забирали і дальше людей та тим способом зменшали силу войскову монархії. Нинї промовлять оборонцї в-друге.
Дуже цїкаву исторію голосно розказують собі у Львові — исторію, що кидає ярке світло на відносини шкільні в Галичинї. Ото — говорять — п. Станіслав Костецкій, инспектор шкіл в окрузї залїщицкім, зголосив ся в лютім сего року до видїлового испиту з руского язика викладового перед екзамінаційною комісією у Львові. В назначенім речинци п. инспектор явив ся перед комісію екзамінаційну і піддав ся испитови. Але яке-ж було зачудованє комісії, коли п. инспектор, навіть на стілько не знав руского язика, кілько знає хлопчина, що скінчив сельску школу, бо не умів навіть коньюґації найзвичайнїйшого глагола. Розуміє ся — испиту не здав. Але тут заходить друге важнїйше питанє: як такій пан — може бути вже тілько лїт инспектором чисто руского округа шкільного?! Щось подібного може дїятись тілько на нашій нещастній Руси галицкій...
З Буківска пишуть нам: І у нас нужда з причини неврожаю як усюда. Тілько-ж наш Лемко проворний, запобігливий і глядить наперед — тож ся нужда не вдарила єго так обухом, тим більше що він до біди привик. Правда, много худоби пійшло марно, — правда, що вівсика та бандурки на яр мало, але коб Господь дав весну, то при земнім коріни, зарібках в лїсах та грошенятах американьских якось перевеснуємо. О роздїлї запомог та позичок у нас мало що чувати та не дуже якось о се розпитують ся. — Товариство касинове в Буківску, що то, як доносило "Дѣло", справило Різдвяні свята громадї Токарня, хоче і дальше пособити горю. Ото через цїлий піст що недїлї уряджує вечерки вокально-деклямаційні а дня 19 марта томболю та весь дохід призначує для бідних в повітї, мабуть на пасху. Піднести годить ся, що переважна часть фантів на томболю має бути працею рук жіночих і що власне жінки піднесли гадку устроїти томболю.
Житє бутє студенток в Циріху — такій відчит виголосила панна Dr. med. Анна Блюм у Відни на запросини віденьского товариства для ширшого образованя женщин. На відчитї явились майже виключно женщини. Панна Блюм явилась в звичайній гладкій сукни і з волосєм гладко зачесаним на зад. На початку відчиту заявила, що не держить сего відчиту для якої агітації, а просто, щоби представивши вірно житє студенток в Циріху, бодай в части усунути ті пересуди против студенток. На початку зимового півроку 1864/65 по раз першій можна було вступити женщинам до університету в Циріху, і тепер єсть на видїлах медичнім, правничнім і фільософичнім сего університету записаних 83 студенток з Нїмеччини, Австрії, Россії і Америки. Имматрикуляція студенток виконуєсь під тими самими условіями, як і студентів, що-до попередного наукового образованя вступного. Студентцї прислугує так само титул "академічний горожанин", і хоч з-разу студенти добачали в тім конкуренцію що-до своїх прав, то тепер вже се якось минуло і студенти та студентки поводять ся по товариски. Товарискість та вже дійшла до того, що при испитах помагають собі взаїмно. Рідко коли поважать ся студенти бути прикрими для своїх товаришок; хоч Швайцарцї не суть так приветливими взагалї для женщин, що Австрійцї або Нїмцї то строга наука, найбільше в анатомічній сали препараційній, так сильно занимає всю гадку і чувство, що не можна нїяк уважати на такі дрібницї. Анатом монахійскій, Бішоф, доказував вправдї, що спільна наука мущин і женщин нищить увагу, та се цїлком неправда, бо, після гадки прелеґентки, спільними зносинами зискуєсь свобідні і не вимушені форми, а спільна виміна гадок підносить і оживляє оба поли. Професори, хоч принципіяльно противні жіночим студіям, задержують при испитах найстрогійшу обєктивність. Студенти мають признанє і поважанє у мешканцїв Циріха за-дла свого внутрішного житя і поведеня, і лиш Россіянки з самого початку вельми різнились від прочих студенток своїм недбалим і опущеним видом поверховним. В Циріху рішилось — кінчила свій відчит панна Блюм, що женщини беруть участь в суспільнім змаганю соціяльнім. А хоч женщини, яко сумний продукт стародавного вихованя, оказують на внї же якусь обаву, нерішучість, то най их одушевить висказ: Das ist der Weisheit letzter Schluss: Nur der verdient sich Freiheit wie das Leben, der täglich sie erobern muss. 