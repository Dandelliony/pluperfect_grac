◦ ◦ ◦ ◦ ◦ ◦ ◦ ◦ ◦ ◦

"Клюб Русинок", котрого статути минувшого року "Дѣло" подало, відбуде перші свої загальні збори в недїлю 12 н. ст. лютого о годині 3-тій з полудня в комнатах "Рускої Бесїди" при улици Вірменьскій ч. 2. На порядку дневнім: вибір видїлу, справи товариства і внесеня членів. Основательки запрошують всїх Русинок, котрим дорога цїль Клюбу ["утворити огнище житя интелєктуального, оживити духовий рух Русинок, скріпити і піднести у них народного духа і розбудити товариске житє"] на ті збори і в члени "Клюбу Русинок". — Барвіньска, Герасимовичева, Озаркевичева, Савчакова, Шухевичева, Федаківна, Вахнянинівна — основательки.
Дальшій виклад для женщин відбуде ся завтра в недїлю дня 5 н. ст. лютого с. р. о 3-ій годинї з полудня в комнатах "Рускої Бесїди" у Львові. Викладати буде дальше проф. Коцовскій з исторії літератури рускої.
Нещастна пригода. Дня 29 н. ст. сїчня рано в копальни "на пучках" в Бориславі упала брила покладу земного зі значної висоти на голову Данила Болонного в закопі і тяжко єго ранила. Брила випала з коша, коли єго робітник Сташко Рецик витягав на верх, а Болонний був в закопі. Смертельно раненого відвезено до дрогобицкого шпиталю.
Самоубійства у війску. Почавши від 1 н. ст. жовтня 1892 р. лучило ся в перемискім ґарнізонї 18 намірених самоубійств, що закінчили ся тяжким ушкодженєм тїла і 8 самоубійств, в котрих наступила смерть. З виїмкою 4 случаїв, причиною згаданих ушкоджень тїлесних і самоубійств була неохота до войскової служби.
Дрібні вісти. Дня 9 н. ст. лютого відбуде ся в Чорткові вінчанє п. Симеона Билинкевича, окінченого богослова, з панною Лидією Стефанією Мацїлиньскою, дочкою п. Теофіля Мацїлиньского, урядника почтового. — В Коломиї померла нагло в 52-ім роцї житя Густава Турчиньска, жена професора ґімназіального Емерика Турчиньского. — Цїсар дарував громадї Соколє і Телешниця санна, в повітї лїськім 100 зр. підмоги на будову школи.
Пригода на зелїзници. Один подорожний, їдучій зі Львова до Черновець в ночи з 30 н. ст. сїчня, доносить, що між стаціями Ходоровом а Бортниками зіпсувало ся колесо від передпослїдного ваґона, де в III клясї їхало 28 подорожних. Ваґон вискочив з шин і точив ся спорий кусник дороги по-при шини, тягнучи за собою послїдний віз, котрий однако удержав ся на шинах. В послїднім возї було 60 подорожних і хиба перетяженю треба приписати, що також не вискочив з шин. Що обійшло ся без нещастя треба завдячити кондукторови, котрий стоячи на ступенях вискочившего воза, потягнув шнур сиґналовий і задержав ще вчас поїзд. Вискочившій з шин ваґон відпято і поїзд рушив щасливо в дальшу дорогу.
З Городка пишуть нам: Знайте о тім, що не йно в Хирові знайшли ся такі славні метеорольоґи, що передвістили люті морози на перші днї сего тиждня, але і в нашім Городку батьки міста назначили днї (сей второк і середу), коли се нещастє мало людей постигнути. Щоби ж нещасливий рід людскій устерегти від неминучої загибелї, казали попередного четверга яко в днину торгову вибубнити та обвістити, "всїй вселенній"; щоби люде поперед заосмотрились в пальовину, воду і припаси харчу, бо як настануть критичні днї, то буде така лють на дворі, що птахи будуть падати неживі на землю, а людям повідмерзають носи, руки а навіть волосє. Та хоч заповіджені критичні днї оказались насупак зовсїм лагідними і настав такій відмяк, що в середу над вечером навіть рісний дощ упав, то таки наші метеорольоґи не збились з пантелику та кажуть, що тут не змилив поліцайскій бубон, але "каляндар" чи несамовитий Фальб так покрутив. — Адр. 