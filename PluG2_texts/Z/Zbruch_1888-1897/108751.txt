◦ ◦ ◦ ◦ ◦ ◦ ◦ ◦ ◦ ◦

Управа руско-народного театру подає до відомости дальшій репертуар свій в Снятинї: в недїлю 15-ого с. м. "Украдене щастє" драма Ив. Франка; ві второк 17-ого оперета "Барон циганьскій" в четвер 19-ого народна комедія "Вихованець"; в суботу 21-го мельодрама "Галька"; в недїлю 22-ого народна драма "Не ходи Грицю на вечерницї".   Д-р Теофіль Гвоздецкій, бувшій асистент клініки недуг внутрішних в Кракові і секундар загального шпиталя у Львові — обняв сими днями посаду лїкаря окружного в Липици долїшній, пов. рогатиньского. Можна надїяти ся, що д-р Гвоздецкій в короткім часї зєднає собі між Русинами Рогатинщини симпатії і признанє в кождім напрямі, як що-до своїх фахових здібностей, так і під взглядом співдїланя для справи народної.   Рух телєґрафічний для загального ужитку, з обмеженою службою денною, заведений буде з днем 19 с. м. взглядно з днем отвореня руху зелїзничого на шляху Тернопіль–Копичинцї на стаціях зелїзничих: Острів–Березовиця, Прошова, Струсів, Теребовля, Деренівка і Хоростків.   Продаж спеціяльних папіросів в каварнях вже дозволена містерством скарбу. Продаж обмежає ся поки що не отсі сорти папіросів: Club штука 3 кр., La fleur по 3 кр. і Yaka по 4 кр., а відтак на три роди египетских папіросів по 2½, 3½ і 5 кр. за штуку. Висшу оплату за папіроси, анїж приписану тарифою, не вільно побирати.   Обманьства. Від ц. к. Міністерства зелїзниць державних одержуємо отсе письмо до оповіщеня: В кількох галицких судах відбули ся в послїднім часї карні розправи, при котрих виявило ся, що деякі торговцї збіжа хотїли в обманчій спосіб користати з тарифових знижень для меленого збіжа, а то так, що предкладали зарядам зелїзниць фрахтові листи на збіжеві посилки з фальшованими потвердженями, що спроваджуване ними збіже єсть мелене, між тим як в дїйстности спроваджували они збіже немелене. З тої причини засуджений був львівским судом краєвим Сїмхе Габерман з Pави рускої за злочин наміреного обманьства після §.197, 200 і 201 та 8 з. к. на три місяцї вязницї, заостреної постом раз в тиждни. Відклик від того вироку відкинув найвисшій суд у Відни і потвердив засуд суду львівского. Також засудив суд тернопільскій за такій сам злочин Сімху Лянденберґа з Тернополя на місяць вязницї. Кілька подібних процесів веде ся тепер в галицких судах.   Від видїлу "Рускої Бесїди у Львові", дістаємо з просьбою о поміщенє слїдуюче письмо: Минулого тиждня подала "Буковина" звістку, мов би видїл Рускої Бесїди дав без жадної причини димісію пани Стечиньскій, вдові по бувшім артистї руско-народного театру. Позаяк "Буковина" до нинїшного дня не помістила спростованя, висланого їй уповновластеним до того референтом театральним заявляє видїл сею дорогою, що повисше донесенє "Буковини" є просто неправдиве. Видїл не дав димісії пани Стечиньскій, але противно, пані Стечиньска сама внесла під днем 26 жовтня с. р. просьбу до видїлу з жаданєм увільненя єї з дружини театральної і звороту кавції до дня 5 падолиста с. р. Просьбі тій видїл не тілько не мав права відмовити, але радо вдоволив єї вже з тої причини, що панї Стечиньска яко одинокій мотив до уступленя з дружини pyско-народного театру подала в згаданій просьбі, що їй трафив ся "випадок заробити собі красчій шматок хлїба". [Панї Стечиньска не виступала вже від початку сего року на сценї, отже три місяцї перед смертію чоловіка, а була тілько касієркою театральною, за що побирала 30 зр. місячно.] В слїд за повисшою на неправдивих информаціях, опертою звісткою "Буковини" появилась тота звістка і в "Народній часописи", котра надто зі своєї сторони робить видїлови закид, мов-то заряд [видїл?] був причиною того, що деякі члени дружини театральної уступали. За "Народною часописію" накинув ся і "Галичанин" на видїл з доносом, мов то під єго управою театр розбиває ся [тимчасом дав він представленя в Снятинї] і пр., а надто з своїми клеветами на видїл "Рускої Бесїди" і на єго референта справ театральних, котрий єсть тілько виконавцем постанов видїлу, "Галичанин" посунув ся так далеко, що просто приписує видїлови вину смерти бл. п. Стечиньского! Кождий розумний чоловік мусить признати, що против таких напастій і клевет годї бороти ся. З своєї-ж сторони видїл впевняє всїх бажаючих добра руско-народній сценї, що найщиршим бажанєм видїлу є і буде: довести до того, щоби нашу сцену поставити на становиско їй належне, чого годї було осягнути через елєменти просто деструктивні, котрі, уступивши з театру, уміють тепер найти собі легковірних, а при тім розвоєви народної сцени несприяючих людей, ще помішуючи радо клевети і неправди в орґанах до і диспозиції стоячих, та накидаючись на працї видїлу, служать интересам личним, а не справі народно-рускої сцени. — Від видїлу "Рускої Бесїди" у Львові.   Дрібні вісти. В заставничім банку в Амстердамі вкрав один з урядників пів міліона [по вислїдженю крадежи відобрав собі житє], а в філії банку ліоньского в Брунселї здефравдовано два міліони франків. — Склад вин Нагірняка [М. Пассона] в Чернівцях при улици Паньскій купив п. Власюк, бувшій начальник складів "Народної Торговлї" — а опісля самостійний купець в Бережанах. — В Тироли, Италії, Чорногорі і Сербії виступили ріки з берегів і наробили богато шкоди.   Дѣло 