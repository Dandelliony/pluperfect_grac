Відозва.

Від лїт 15 займаючись наукою дяківства, прийшов я до того пересвідченя, що старинні і дорогоцїнні напіви церковні чудесної мельодії що раз упадають і никнуть по наших церквах, а з появленєм новамодного чотиро-голосного співу майже цїлком, особливо напіви литургійні гинуть, а з часом могло би прийти до того, що й слїду не стало би з наших старих народно-церковних мельодій. Причиною того упадку уважаю брак такого підручника — співанника церковного, котрий би обіймав мельодії, напіви зі всїх чинів і частей нашого богослуженя.
Вже з молодих лїт, коли я ще учив ся співу, не раз я собі думав, що добре би то було, щоби була така книжка, в котрій би містили ся всї церковні співи, а що такої книжки не було можна знайти, то я нераз не жалував нї труду нї часу, щоби пійти де почути красний спів і якої красної пісни навчитись. І справдї, я вже в молодих лїтах від старих співаків дуже богато скористав, однакож того й до нинї не можу віджалувати, що я тогдї належито не вмів того оцїнити, а ще більше жалую, що не вмів-єм тих солодких мельодій, які я чув, усїх від старих наших учених дяків і любителїв співу церковного під ноти записати. Доперва пізнїйше, коли я зачав візнавати той дорогій скарб нашої церкви і нашого народу, а маючи нагоду бути в многих сторонах Галичини і чути різні співи, взяв ся я записувати деякі мельодії, котрі уважав-єм за лучші і незвичайні, і зібрав-єм до сего часу спорий збірник різних церковних мельодій зі всїх чинів і частей нашого богослуженя.
Потребу такого співанника узнали світлі люде, особливо з духовного стану, до котрих я відносив ся о пораду, необходимою і конечною, бо такій співанник не тілько що задержав би старинні напіви і мельодії церковні, але причинивсь би до розширеня співу церковно-ритуального, а що більше, могла би з часом наступити однообразність співу по наших церквах в цїлій Галичинї. Але позаяк не єсть можливо бути одному чоловікови по церквах всїх сторін нашого краю, щоби всї напіви церковні чути і их зібрати, — то я звертаю ся вперед до нашого світлого духовеньства, до пп. академиків, богословів, учителїв і півцїв церковних, котрі все мають то в уживаню, і взагалї до любителїв пісни церковної з усильним прошенєм, щоби такі мельодії, котрі не суть загально звістні, а лише в поодиноких церквах уживані і котрі до сего часу ще не печатані, а лише з уст до уст передають ся і в старинних, а може де і в новоуложених рукописях знаходять ся, як в рукописних Ирмологіонах і т. п. — зволили ласкаво підписаному прислати з приміткою: де тая мельодія скриваєсь і, по змозї, від кого она походить. А так єсли Господь позволить, що се дїло доведесь до кінця і побачить світ Божій, — буде се неодному приємно побачити і свою дорогоцїнну перлу [котра би мала з часом може й загинути] вкупі помежи другими строчками мельодій. Напіви мельодій можуть бути веселі або сумні і зі всїх частей і чинів нашого богослуженя, т. є. з вечернї, повечерія, литії, утренї, литургії Златоустого, Василія Вел. і преждеосвящених, канон пасхи і всякі инші пісни. Позаяк незадовго маю упорядкувати свій Збірник, на чисто переписати і дати до апробати духовній власти, щоби можна було приступити до друку, длятого прошу о скору присилку, щоби і надіслані мельодії можна було в своє місце уложити. [Всї рускі ґазети прошу о ласкаве повторенє сеї відозви.]
Игнатій Полотнюк, управитель і учитель хору катедрального в Станіславові. 