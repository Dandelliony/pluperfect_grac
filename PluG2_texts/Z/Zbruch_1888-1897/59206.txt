◦ ◦ ◦ ◦ ◦ ◦ ◦ ◦ ◦ ◦

В справі крадежи в тернопільскій касї ощадности пишуть з Тернополя, що там увязнено вчера яко підозріних о крадїж: ліквідатора Джемоховского, касієра Сковроньского і практиканта Екгарда.
Обікража церкви. Невислїджений доси злочинець закрав ся нічею до церкви в Підгірцях і забрав з скарбони церковної 6 зр. готівки. Слїдство заряджено.
Намїстник ґр. Бадені візитував вчера нїмецку ґімназію у Львові межи 8 а 10 годиною. Намістник був на годинї язика польского в клясї VII-а, на исторії в клясї VI, на годинї язика нїмецкого в клясї VIII і на годинї математики в ІІ-а.
Базар имени Зибликевича. Громада міста Перемишля, виконуючи ухвалу тамошної ради громадскої, о котрій ми свого часу доносили, отворила сими днями склеп, в котрім мають продавати ся виключно вироби краєві. Склеп має назву: "Базар имени Зибликевича" і заосмотрений між иншими полотнами з ткацких варстатів в Хотинї, Блажовій, Виламовичах, коронками з краєвих шкіл в Закопанім і Канчузї, кошикарскими виробами з Виснича і майоліками з Коломиї.
Крадїж грошевого листу, обнимаючого 4600 зр. а висланого з Праги до Коломиї, о чім ми свого часу доносили, починає вияснюватись. Лист пропав в амбулянсї межи Львовом а Коломиєю і підозрінє упало на возьного львівскої почти Ив. Колесницкого. Зроблено у него ревізію і найдено дуже богато накрадених ґазет з почти і прібок різного рода, пересипаних купцями. Грошей не найдено нїяких, але за-для оправданого підозріня арештовано єго. За викритє злодїя назначено нагороду в висотї 1000 зр.
Памятник для покійного посла Томащука, яко дуже заслуженого коло справи централізму, рішили поставити централістичні посли. Роботу памятника віддано різьбяреви Іосифови Ляксови.
Побоєвище. При зрівнуваню терену в селї Городнику коло Радовець на Буковинї, надибано в значній глубинї богато костей людских, при котрих лежало оружє, переважно середновічні мечі. Директор радовецкої ґімназії, совітник шкільний Клявзер, оглянув мечі і з написів на них та з инших признак дійшов до результату, що кости і оружє походять з 14 віку, а місце се єсть побоєвищем з войни Русинів з Поляками.
Новий віцепрезидент краєвої диренції скарбу п. Коритовскій розіслав сими днями до всїх бюр обіжник, в котрім остерігає урядників, щоби не висилали до него нїяких послів, тїток анї стриків з просьбою о протекцію, бо се і єму неприятно і нїчого интересованим не поможе а противно може им зашкодити. Коли, як з сего обіжника показує ся п. віцепрезидент забирає ся до реформ, то не вадило би пригадати собі і на тих урядників, що навіть испитовані практикують 2 і 3 роки безплатно, заки одержать 400 зр. адютум. Таким чином держава визискує працю тих бідаків, що нераз мруть голодом, мимо того, що працюють так само як кождий урядник. Начальники бюр потїшали безплатних практикантів вже від кількох місяцїв, що вишлють их до Заболотова, Ягольници і Монастириск відбирати тютюн. За сю тяжку роботу (бо при відбираню тютюну треба від рана до ночи стояти на морозї) платять по кількадесять зр. місячно; але хоч праця тая не конче приятна, то все-ж таки тїшили ся безплатні практиканти тим, що бодай через два місяцї одержувати будуть якусь платню. Тимчасом стало ся инакше, бо сими днями довідали ся они, що на 26 їдучих до відбираня тютюну призначено лише трех безплатних практикантів, прочі-ж суть або адютовані або урядники. Ся вість дуже сумна вразила всїх тих бідаків, котрих надїї нагло розвіяли ся. Один з поминених однако відважив ся пійти з жалобою до п. віцепрезидента і представити єму свою справу. П. віцепрезидент признав слушність жалоби, приказав виплатити єму запомогу і вислав єго на комісію. Ся постанова п. Коритовского додала і прочим відваги і они надїють ся, що він вгляне в цїлу справу і поправить их положенє. Поправити-ж положенє тої катеґорії урядників дало би ся на нашу думку лиш тим, єсли би знесено безплатну практику і надїлено кождого практиканта відповідним адютум. 