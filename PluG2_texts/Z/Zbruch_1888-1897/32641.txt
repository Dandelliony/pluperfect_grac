Соціяльна політика нїмецкого цїсаря.

Звістні два розпорядженя нїмецкого цїсаря, видані в видї двох приказїв кабінетових, до кн. Бісмарка і до міністра торговлї, викликали як в цїлій Нїмеччинї так і за границею таку сензацію, що толки о них не сходять з порядку дневного. Вже сама интродукція до сих розпоряджень була того рода, що мусїла на себе звернути увагу і викликати гадку, що в Нїмеччинї заносить ся на якійсь важний крок у внутрішній політицї. Як звістно, хотїло правительство нїмецке конче переперти в парляментї закон о соціялістах, але оно переконало ся ще перед парляментарним залагодженєм і сего закона, що то єму не удасть ся. То переконанє було мабуть і безпосередною причиною, що правительство нїмецке, а головно найпершій дорадник нїмецкого цїсаря, кн. Бісмарк, рішив ся вступити на иншу дорогу, на дорогу практичнїйшу, котра би могла скорше і основнїйше довести до усуненя тої небезпечности, яка проявляє ся вже від многих лїт в руху робітничім, а котра в хвили якогось збройного конфлікту могла би значно ослабити силу держави. Заким отже ще розписано нові вибори, розійшлась була поголоска, що цїсар заінавґурує их якимсь важним маніфестом. Маніфест вправдї не появив ся, але за то появили ся згадані два розпорядженя цїсарскі.
Але були ще і другі причини, котрі наказували правительству нїмецкому вступати в соціяльний політицї на нашу дорогу, а именно: межинародний рух робітничій і підпиранє соціялістичної акції виборчої в Нїмеччинї заграничними соціялістами а відтак ще змаганє Швайцарії залагодити робітниче питанє в дорозї межинародної конференції. Мала републиканьска Швайцарія бралась залагодити справу, котра в Нїмеччинї сталась пекучою, а котрої залагодженє без иніціятиви Нїмеччини, хоч-би і при єї участи могло би було випасти в єї некористь або бодай не так, як то було би догідно монархічному принципови Нїмеччини.
Нїмеччина отже розпочала акцію. Насамперед увільнено кн. Бісмарка, "на єго власну просьбу" від уряду міністра торговлї, а на єго місце покликано Берлепша, чоловіка добре обзнакомленого з рухом робітничим в Нїмеччинї, котрий при нагодї страйків в Вестфалії мав нагоду показати свої здібности. Опісля відбув ся у кн. Бісмарка звістний пир парляментарний, на котрім цїсар Вильгельм розговорював богато о справах робітничих з Штумом, котрий єсть сам властителем великих заведень промислових, а котрий в многих точках що-до справ робітничих не годиться з поглядами кн. Бісмарка. На конець появили ся звістні розпорядженя цїсарскі і то без контрасиґнати канцлера.
Розпорядженя ті викликали в Нїмеччинї між партіями політичними величезний заколот а за границею призадуманє. Нїмецкі картельовцї остовпіли; они як-раз сполучили ся длятого, щоби при надходячих виборах не дати соціяльним демократам і спорідненим з ними вольнодумцям прийти до сили, а тут як-раз виступив сам цїсар з проєктами, котрі соціялістам признають фактично значінє великої партії політичної. Але і межи соціял-демокрагами і вольнодумцями викликали сі розпорядженя немалу сензацію; тілько-ж соціял-демократи приняли цїсарскі рескрипти яко справу, котра для них єсть як би рівнодушна, бо питанє соціяльне мусить бути скорше чи пізнїйше, через держави чи без держав залагоджене, а вольнодумці повитали ті розпорядженя яко свій власний проєкт, доказуючи, що они завсїгди були противні соціялізмові але і завсїгди домагали ся того, щоби держава взяла ся до управильненя соціяльного питаня і справи робітничої. Але вольнодумцїв огірчив немало той факт, що мимо східности их проґрами з виступленєм цїсаря власти правительственні виступають против них мало що не гірше, як против самих соціялістів. Коли в Бокенгайм мали відбута ся передвиборчі збори, на котрих проводир вольнодумцїв мав виголосити бесїду, поліція без всякої причини заказала збори і то вже тогди, коли саля була наповнена виборцями. Замітним єсть і то, що як-раз картельовцї суть найбільше невдоволені з виступленя цїсаря в справі робітничій a Post доказує, що соціяльна демократія може як-раз тепер статись небезпечною, бо она зорґанізуєсь в законну партію.
Nation. Ztg. звернула увагу на то, що на розпорядженях цїсарских нема контрасиґнати канцлера, з чого можна вносити, що межи цїсарем а кн. Бісмарком настала незгода що-до залагодженя соціального питаня.
На то відповідає Koln. Ztg., що то не суть прецї розпорядженя видані для якогось цїлого населеня ані розпорядженя видані до якихсь тїл парляментарних а звичайні прикази яких видає ся богато, тілько що их не оголошує ся; такі прикази не потребують контрасиґнати. Впрочім найлїпшим доказом на то, що межи цїсарем а кн. Бісмарком нема нїякого непорозуміня єсть то, що кн. Бісмарк рядив спільно з цїсарем над тими розпорядженями і що він певно буде першій котрий буде старати ся их сповнити.
За границею звернули розпорядженя цїсарскі передовсїм на то увагу, що Нїмеччина взялась залагоджувати справу робітничу в межинародній дорозї очевидно длятого, щоби удержати на внї своє значінє міродайної нинї в Европі держави. Нїмеччина не хотїла датися випередити в сїй справі якійсь другій державі, а коли-б було так стало ся, то ледви, чи Нїмеччина була би взяла участь в конференції, котру скликала би була якась друга держава. Дальше звернено увагу і на то, що в рескриптї цїсарскім згадуєся лиш про Францію, Анґлію, Бельґію і Швайцарію яко держави найбільше интересовані в робітничій справі; про Австрію і Италію нема і згадки. Що се має значити? — питають всї, але відповіди на то не легко знайти. Одні кажуть, що в рескриптї вичислено лиш ті держави, що суть найбільшими конкурентами Нїмеччини на всесвітнім торзї; другі кажуть, що Нїмеччина порозуміла ся вже давно з державами, що суть єї союзниками і длятого не треба було их ще раз вичислити. По чиїй сторонї тут правда, годї знати.
Цїкава річ яке становище займуть тепер в сїй справі найбільше интересовані держави Швайцарія і Франція. Як звістно вийшла була перша гадка скликаня межинародної конференції від Швайцарії і она хотїла скликати ту конференцію на день 5 мая. Чи Швайцарія відступить тепер від свого проєкту? На се питанє дають по трохи відповідь найновійші вісти з Берлина. Після них був швайцарскій посол в Берлинї, полковник Рот, запрошений в суботу на обід до цїсаря a Koln Ztg. догадує ся, що се відзначенє для швайцарского посла було подякою за ті приготовленя, які поробила Швайцарія, щоби в конференції могли взяти участь всї держави, котрі вже навіть на то і згодили ся. Швайцарска рада звязкова казала також урядово сконстатувати, що розпорядженя цїсарскі появили ся скорше як запрошенє Швайцарії і цїсар нїмецкій не міг ще нїчого знати о тім запрошеню, коли видав ті розпорядженя. Виходило би з того, що Швайцарія готова пристати на пропозицію нїмецку.
В Франції суть погляди подїлені. Одні доказують, що проєкт нїмецкого цїсаря мусить розбити ся о опір Франції і Анґлії другі признають важність розпоряджень цїсарских і кажуть, що Франція не може мовчком поминути проєкту нїмецкого. Всї же зазначають велику зміну політичної ситуації в монархічній Европі і доказують, що тепер настануть якійсь межинародні права соціялістичні з цїсарем на передї.
Взагалї справа скликаня межинародної конфиренції ще не всюди зовсїм вияснила ся і для того годї ще щось певного о нїй сказати. 