◦ ◦ ◦ ◦ ◦ ◦ ◦ ◦ ◦ ◦

Преосв. епископа д-ра Пелеша заинституував Впреосв. митрополит Сильвестер на епископство перемиске в минувшу суботу. Того-ж дня, в роковини смерти цїсаря Фердинанда відправив митрополит в святоюрскім храмі в присутности достойників войскових і властей поминальну службу Божу, а до парастаса станув еп. Пелеш з крилошанами. По богослуженю еп. Пелеш був у намістника ґр. Баденього.
Зміна територіяльна. Міністерство справедливости призволило на вылученє громады Солина з обсягу суду повітового в Балигородї а на прилученє єї до суду повітового в Устриках долїшних.
Хмароломи. По градах настав час хмароломів. В послїднім числї занотували ми вість о хмароломі в околици Бирчи. Нинї доносять о хмароломах в инших сторонах краю. І так в Вибудові коло Бережан обірвала ся 23. н. ст. червня хмара, а вода в місцевім потоцї піднеслась на чотири сяжнї і поробила величезні спустошеня в огородах і полях. В селї стояла вода два метри высоко по хатах та забрала дві шопи, стїни лїпленої коршми, богато возів і всїляких инших прирядів господарских а також кілька штук худоби. Щастє, що підчас хмаролому не було вітру, бо буря знищила би була цїле село. Тогож самого дня навістив хмаролом села Заставну, Юрківцї і Дорошівцї положені над Днїстром на Буковинї. В многих хатах стояла вода по вікна.
Польскі "Соколы" виїхали оногди осібним поїздом до Праги на виставу. Виїхало 170 львівских "соколів" і 100 осіб з провінції. Допускають, що по дорозї прилучить ся ще 300 осіб.
Стрий. На концерт "Бояна" явилась надзвичайно численна публика. Концерт випав славно; присутні оплескували френетично поодинокі продукції. До Лавочного виїхало двіста осіб. Піснь "Верховно світку" лунає широко.
Дрібні вісти. Виставу ческу в Празї звидїло вчера (28 н. ст. червня) 88.000 осіб. — В суботу відбуло ся в львівскій волоскій церкві вінчанє п. Ив. Браника, проф. ґімн. з Черновець з панною Конст. Янушевскою. — Стрийска рада повітова призначила для стрийского відділу товариства господарского 250 зр. підпомоги на піднесенє хову худоби. — Величезні хмари саранчі появили ся в Индіях всхідних, де єї до тепер нїколи не було. — На Кавказї появили ся шайки розбійників, котрі нападають не лиш на подорожних, але й на почтові поїзди; до тепер не удало ся властям розбишак зловити. — Д. 23 н. ст. червня вискочив з шин межи Бидґощею а Наклом в Нїмеччинї поїзд курієрскій, при чім 4 особи тяжко а 40 легко ранені. — Д. 23 н. ст. червня повибивав град засїви в повітї живецкім. — Нова парова гарбарня отвирає ся в Ряшеві 2 н. ст. липня. — Президент суду окружного в Ряшеві Анд. Любашек підчас візитації суду в Ланьцутї, 25 н. ст. червня був ражений апоплексією. 