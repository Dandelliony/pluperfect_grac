Спір домашний ґрафів Потоцких.

В роцї 1880 умер в Парижи ґр. Маврикій Потоцкій, полишаючи величезні маєтности, котрими подїлили ся спадкоємцї, на основі приватної угоди. Старшій син Август одержав маєтність батьківску Яблонну і инші, палату в Варшаві, маєтність Затор, положену в Австрії і половину величезної маєтности Березина, обіймаючої взагалї 112.000 десятин ґрунту. Молодшій брат Евстахій одержав другу половину Березини і мав по смерти матери одїдичити єї маєтність. Крім того зобовязали ся оба брати сплатити сестрам своїм, Август сестрі Наталії 300.000 рублїв a Евстахій другій сестрі Марії, замужній ґрафини Замойскій 150.000 рублїв. Матери мали оба братя платити річну ренту 30.000 рублїв а то: 20.000 Август а 10.000 Евстахій. Результат подїлу був такий, що молодшій Потоцкій, Евстахій, мав платити річно 10.000 рублїв матери а 7.500 р. сестрі, яко процент від 150.000 рублїв, разом 17.500 р. між тим як єго доходи виносили всего 14.500 рублїв. З тої причини мусїв затягати довги а коли видїв, що гіпотека обтяжена ними, зажадав від брата нового подїлу маєтку. По довших переговорах віддано справу мировому судови з 11 членів, вибраних виключно ґр. Августом. Суд мировий признав, що першій подїл був неважний, бо Евстахій не був ще тогдї повнолїтний, та що треба спадщину на ново подїлити. Але Август не хотїв так легко позбути ся красної маєтности і намовив довжників Евстахія, що ті виставили на ліцитацію половину Березини, належачу до Евстахія. Перед тим однакож внїс був до царя просьбу, щоби єму, яко австрійскому підданому, вільно було купити від брата єго половину маєтности. Цар не увзгляднив просьби a тогдї ґр. Август, підкупивши кількох капіталістів, щоби здержували ся від ліцитації, купив через підставленого приятеля свого, бар. Вурфа, на єго имя половину Березини (більше як 112.000 морґів) за 105.004 рублї. Справа вийшла незадовго на верх і прокураторія в Миньску обжалувала ґр. Августа і управителя єго маєтностей Климкевича о обманьство. Розправа мала відбути ся ще в серпни а відтак в жовтни, але не могла відбути ся, бо Климкевич утїк. До розправи візвано також бар. Вурфа, якогось полковника Козловского і підставлених при ліцитації купцїв. 