Дирекція женьскої семинарії учительскої у Львові оголошує:

  На рік шкільний 1892/93 буде приняте до I кляси лише таке число учениць, на яке §.4 статута орґанізаційного дозволяє; до кляс висших будуть приняті лиш ті кандидатки, що вже ходили до семинарії і одержали добрий поступ.   Вписи до всїх кляс семинарії, на курс фреблївскій, до чотирох кляс школи вправ з язиком викладовим польским, до першої і другої кляси школи вправ з язиком викладовим руским будуть відбуватись дня 29, 30 і 31 н. ст. серпня від 9-ої до 12-ої перед полуднем. До огороду фреблївского будуть в сїм роцї шкільнім приняті лише ті дїти, що ходили до него в роцї шкільнім 1892/3.   Кандидатки, зголошуючі ся до кляси 1-ої семинарії, або на курс фреблівскій мають предложити при вписї: 1) метрику уродженя на доказ, що скінчили 15 (на курс фрелївскій 16) лїт житя, 2) свідоцтво фізичного уздібненя до званя учительского, виставлене державним лїкарем, т. є. повітовим, або фізиком міским у Львові і Кракові, 3) свідоцтво з відбутих наук і 4) родовід виготовлений в двох примірниках. Кандидатки, зголошуючі ся на II, III і IV рік предложать родовід в двох примірниках і свідоцтво шкільне з послїдного півроку, на котрім має бути посвідченє дотичної дирекції, єсли-б кандидатка переходила з иншої семинарії. Без тих документів не буде нїяка кандидатка вписана. Зі зголошуючих ся до принятя до 1-ої кляси будуть мати першеньство ті кандидатки, що при найсовістнїйшім испитї вступнім викажуть лїпше приспособленє, а при рівнім вислїдї испиту ті, що суть старші віком, зголошують ся другій або третій раз і скінчили висшу клясу. Уздібненє до науки співу, т. є. голос і слух музикальний, суть конечним услівєм принятя.   Испит вступний буде відбуватись з тих предметів: з реліґії, з язиків: польского, руского і нїмецкого, з исторії, з ґеоґрафії, фізики, исторії природної, рахунків і рисунків ґеометричних. Крім того предложать кандидатки пробки каліґрафічні, рисункові і проби робіт ручних. О спосібностях музикальних пересвідчать проби голосу і слуху. Кандидатки, зголошуючі ся на курс фреблївскій, будуть при испитї питані з тих самих предметів, з виїмкою язика руского. О обсязї потрібних відомостей з кождого предмету можна информуватись в орґанізаційнім статутї для семинарій учительских (§.10). Тут звертає ся лише увагу, що по руски мусять кандидатки плавно читати і писати, річ перечитану добре розуміти і оповісти так по польски як і по руски; по нїмецки-ж плавно читати, ортоґрафічно писати, річ перечитану розуміти, легкі описи і повісти власними словами оповісти, а крім того в обох тих язиках виказати знанє найзвичайнїйших форм граматичних. Школа вправ з язиком викладовим польским єсть 4-клясова, а дїти, що в нїй покінчили з добрим успіхом 4-ту клясу, можуть перейти до V-ої кляси, котрої небудь школи міскої.   В школї вправ з руским язиком викладовим буде сего року І-ш а і ІІ-га кляса. В слїдуючих лїтах будуть отвиратись постепенно дальші кляси аж до 4-ої включно.   Оплата піврічна виносить в польскій і рускій школї вправ 2 зр., в огородци фреблївскім 2 зр. 50 кр. [а крім того 1 зр. на ручні роботи]. Однако можна дістати увільненє від оплати шкільної, а то на основі просьби, внесеної до краєвої ради шкільної на руки дирекції, а підпертої свідоцтвом убожества, а взглядно також добрим свідоцтвом шкільним. Хто отже хотїв би бути увільнений від оплати шкільної, має зложити при вписї замість оплати, згадану просьбу.   Испити вступні до 1-ої кляси і на курс фреблївскій, також поправки з поодиноких предметів розпічнуть ся письменною частію испиту в пятницю дня 1 н. ст. вересня о 8-ій годинї з рана. Позаяк заведенє має також наглядати, щоби ученицї замісцеві мешкали в відповідних домах під совістною опікою, длятого повинні родичі і опікуни порозуміти ся в тій справі з дирекцією заведеня.   Дѣло 