◦ ◦ ◦ ◦ ◦ ◦ ◦ ◦ ◦ ◦

Слїдство в справі Пшишлавичевої, що убила своїх синів, веде судья п. Кранцберґ. Підчас слїдства показало ся з актів, що в 1875 роцї родичі убійницї отруїли власну дочку, а зятя при помочи паробка убили. За те засуджено их на смерть, а потім змінено им кару на 18 і 15 лїт вязницї. Видко з того, що дочка их, Пшишлевичева, допустила ся убійства своїх дїтей в приступі унаслїдженого божевільства.
Проби з голубами почтовими роблено сими днями між Перемишлем а Будапештом під наглядом войскових властей. Проби випали добре; 100 голубів пущених зі стації в Перемишли о 5-тій годинї рано, прибуло в різних порах. Шість перших прилетїли до Будапешту о годинї 10-тій мін. 45, відбули отже подорожї 566 кільометрів в 5 годинах і 45 мінут, т. є. два рази скорше як поїзд курієрскій. В Будапештї контролював прибутє голубів ґенерал-майор Шмідт.
З Зборівщини пишуть нам: В сїм роцї вийшов заходом і коштом товариства "Просвіта" новий "Народний рускій Молитвенник". Виданє найдешевше [за 20 кр.] представляє ся вельми гарно: папір добрий, три влїплені образки відповідають вповнї нашому обрядови і смакови естетичному, язик чистий. Що-до змісту — такій малий і дешевий Молитвенник вельми богатий: є там і молитви щоденні ранні і вечірні, Тайна покаяня, цїлком осібний віддїл [річ дуже практична для сїльских священиків, котрі будуть могли і при сповіди присилувати каючих ся відмовляти покути з книжочок], молитви на всякі потреби [добре би було, щоби там знайшлась також молитва о благо Руси і взагалї слова, котрй б навчали нарід любови народности], служба Божа з тропарями, де-що з утренї і з вечірнї, а вкінци й піснї, де бодай слова: Будь Русинам охорона, зглянь на них з небесного трона оком милости!" — пригадують нам нашу Русь. А вже-ж не дасть ся заперечити, що і в таких справах, як виданє Молитвенників, "Просвіта" веде перед в користь народу! — П. Б.
Дрібні вісти. Цїсар дарував громадї Підмихайловичі, в повітї рогатиньскім, 50 зр. на внутрішне устроєнє церкви. — Архикнязь Леопольд Сальваторі відвідав дня 11 н. ст. липня заведенє купелеве в Любіни. 