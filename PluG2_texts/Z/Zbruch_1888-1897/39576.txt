Медичний факультет у Львові. — Кара за неосторожну їзду. — Жиди в Россії.

Медичний факультет у Львові. Сенат львівского університету, попираючи справу основаня медичного видїлу у Львові, вислав сими днями до міністерства просвіти меморіял, в котрім заявляєсь за внесенями видїлу фільософічного і приймає их за свої. Внесеня ті суть: 1. Системізувати катедру анатомії тїла людского враз з демонстрацією на оказах. 2. Системізувати катедру фізіольоґії з гістольоґією, а також і вибудувати просекторію, на що як раз міска рада львівска визначила 30.000 зр. і місце під будову, а сойм без сумнїву, як говорить ся в меморіялї, додасть краєву субвенцію. 3. Надати спеціяльній комісії, котру установилось би у Львові, право испитувати риґорозум медичного. — Єсли би міністерство згодилось на ті внесеня, то на разї мали би ми у Львові два перші роки видїлу медичного.
Кара за неосторожну їзду. Візник трамваєвий Лука Чарнецкій, їдучи 10 марта с. р. о год 11-ій рано коло касарнї Фердинанда на Городецкім і побачивши з далека віддїл войска на шляху трамваєвім, не дав знаку і наїхав так нещасливо на рядового вояка 80 полку піхоти, Юл. Брейчука, що той доси ще лежить у войсковім шпитали, ампутовано єму ногу а тепер показуєсь потреба ще раз ампутовати. Брейчука, котрий скалічів в службі, спенсіоновано і він буде побирати, єсли подужає, річно 36 зр. пенсій а крім того 96 зр. річно яко додаток за калїцтво (Verwundungs Zulage). Візникови Чарнецкому виточено процес о провину против безпечности житя з §.335 з. к. Розправа відбула ся минувшої суботи перед львівским трибуналом карним. Обжаловував заст. прокуратора Гайдерер, Чарнецкого боронив д-р Дулемба, а в имени Брейчука виступав д-р Лєман. Ще і в имени войсковости виступав капітан 80 полку і домагав ся засудити Чарнецкого на заплату 25 зр. 69 кр. за знищений мундур Брейчука а крім того на заплату тої згаданої пенсії, яку фонди державні будуть виплачувати Брейчукови. Чарнецкій не признав ся до вини, бо, як говорив, давав знаки, а причиною сеї пригоди було се, що тогдї було ховзко. Переслухано 12 свідків, котрі зізнали на некористь обжалованого. Чарнецкого засуджено на одномісячний арешт з постом раз в тиждни та на заплату коштів процесу карного. Що-до претенсій войсковости і Брейчука відослано на дорогу цивільну. Д-р Лєман виточить тепер товариству трамваєвому в имени Брейчука процес цивільний о відшкодованє за втрачену ногу. Брейчук єсть одинаком а отець єго немічним старцем.
Жиди в Россії. Відомо, що новими законами в Россії заказано жидам поселятись в деяких місцевостях, обмежено число жидів-студентів в наукових заведенях і взагалї вилучено жидів з-під многих законів, котрі загально обовязують кождого россійского горожанина. Тепер же одержав Berl. Tagblatt таку допись з Петербурга: Голова (бурмистр) Одесси, Зелений, видав розпорядженє, що жиди, котрі будуть неприлично заховувати ся на місцях публичних або єсли кого-небудь обидять, мають бути карані в дорозї адміністраційній, с. є. без суду. Таке саме розпорядженє видав також ґубернатор могилівскій. Коли обіжник ґубернатора прийшов до "уїздного" (повітового) міста Мстислава, скликав маршалок повітової шляхти, кн. Мещерскій, найзнатнїйших жидів з місточка і в присутности властей оповістив им, що в Россії крім законів державних суть також приписи адміністрацийні, що обіжник ґубернатора дає єму у руки широку власть і тому подає жидам до відомости, що єсли они не залишать своей неприличности і будуть зухвалими, єсли их дїти будуть виправляти крики по улицях, то провинивші ся без взгляду на особу будуть публично вибиті різками. А присутний прокуратор додав: Кажемо вас по просту на ринку вибити. Маршалок повторив ще раз і додав, що для приміру будуть вибиратись як раз найзнатнїйші жиди і то при найменшій нагодї. — Кажуть, що в наслїдок тих вістей упав курс рубля на берлиньскій биржи. 