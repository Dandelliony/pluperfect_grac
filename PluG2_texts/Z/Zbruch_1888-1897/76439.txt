◦ ◦ ◦

На засїданні головного видїлу тов. "Просвіта" дня 1 лютого полагоджено між-иншими отсі справи: Порішено взяти участь в устроєню вечерка в память Тараса Шевченка. До комітету вечеркового виделєґовано ин. дра К. Левицкого і о. сов. Ал. Тороньского. Принято до відомости, що за місяцю сїчень видрукована вже книжочка о. И. Охримовича "Дещо про землю" і розіслана членам. За місяць лютий порішено друкувати книжочку Загірної п. заг. "Сократ". Рішено піднестись до вп. дра Юрія Конколника в Станиславові в справі популярної "Гіґієни" для видавництва товариства. Рішено віднести ся до вп. п. Василя Лукича зі Станіславова з просьбою, щоби взяв редакцію літературної части калєндара також на рік 1893. Принято помічника до канцелярії товариства.
З любови. У Відни покінчив ся тепер в судї оден драмат любовний. Він був фармацевтом, звав ся Еміль Пелічек, она була урядничкою від зелїзницї і звалась Вільгельміна Гайд фон Гайдеґ. Обоє жили разом. Минувшого року став Пелічек підозрівати любку, що зраджує єго. Дня 15 падолиста м. р. сварив ся з нею і в пересердю зажив морфіни. Тогди Вільгельміна кинулась єму на шию і просила, аби ще й її отруїв. Так довго плакала, налягала, аж пока він не дав і їй морфіни. Самому від морфіни нїчо не сталось, хиба трохи занедужав; онаж смертельно захорувала. Зміркував то Пелічек над раном, страшно злякав ся, встав чимскорше і побіг до аптики по антидот, аби отруя милій не шкодила. Вертає, а она вже небіжка. Тогди він пішов знов до аптики, хотїв купити стрихніни, аби отроїтись, але єму в тім перешкодили, зловили єго і ось тепер засудив єго суд на рік тяжкої вязницї за отроєнє Вільгельміни.
Кн. Лев Сапіга помер вчера рано в Більчу по довгій і тяжкій недузї. Покійник був другим сином кн. Адама Сапіги і родив ся 1856 р. в Парижи, виховував ся в Крачиницї, а скінчивши школи у Львові осїв на селї і взяв ся до рільної господарки. В 1883 р. подружив ся він з своєю своячкою княг. Тересою Санґушківною, донькою кн. Павла а сестрінницею кн. Евстахія Санґушка, маршалка краєвого, і обоє жили дальше на селї, де полюбивши сїльскій нарід щиро відносили ся до него і не мало доброго робили для него. Кн. Лев брав також участь в житю публичнім, послїдної каденції був вибраний послом до Сойму краєвого і з цїлою ревностію сповняв свої обовязки. Покійник интересував ся дуже справами рускими, був щирим прихильником Русинів і их національного руху, говорив часто по руски а навіть учив по руски і своїх дїточок. B сїчни занедужав він тяжко, але перебувши якось щасливо недугу поїхав він до Більча, де дістав тифусу і мучив ся майже три місяцї, докиаж смерть не перемогла єго сильної натури. Покійник полишив четверо сиріток, три доньки і одного сина. Вічна єму память і пером земля! 