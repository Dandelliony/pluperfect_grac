◦ ◦ ◦ ◦ ◦ ◦ ◦ ◦ ◦ ◦

Посвященє нової церкви відбулось дня 13 н. ст. жовтня в Мозолівці, пов. підгаєцкого. Чин освященя довершив о. декан Стеткевич з околичним священьством. Хор місцевий, заложений учеником о. Витошиньским, хоч ще молоденькій, відспівав досить удачно деякі піснї. Піднести треба, що церков вибудована не примусовою чи то урядовою конкуренцією, а добровільною угодою громади з двором. Ба, ще треба знати, що властителї Мозолівки, паньство Криштофовичі, цілком різняться від нинїшної шляхти польскої. Дбають они о добро хлїборобів, не пхаються силоміць в посли, не задовжують маєтку, а противно видирають землю з жидівских рук, дбають про просвіту селян, чого приміром се, що на нову церков зложили добровільно 1000 зр. Честь також місцевому священикові, о. Застирцеви, що довершив будови сеї церкви без конкуренції, а при тім дбає про свою громаду, бо основав читальню, хор, братство тверезости і щадничу касу тиждневу.
Наданє стипендій. Цісар надав, на предложенє краєвого видїлу, дві стидендії по 1000 зр. річно з фондації имени Франц Іосифа, на рік шкільний 1889/90 пп. 1) Викторови Чермакови докторови философії і 2) Жигмондови Лисевичеви, докторови прав. — Кн. Адам Сапіга надав дві стипендії з фондації свого отця, річно по 500 зр., призначені для студентів, що по укінченю наук в краю загадують дальше образуватись фахово в заграничних заведенях, пп. Денисови Кричковскому, архитектови і Станисл. Деканьскому, медикови.
Другій шлях на зелїзници Кароля Людвика між Дембицею а Перемишлем вже закладаєся. Управу будови віддала дирекція п. Кар. Монному, старшому инжинирови, а до помочи єму придано инжинирів пп. Жмурка і Фірґанка. П. Жмурко має відданий шлях між Дембицою а Гряскою, а п. Фірґанк від Гряски до Перемишля. На тім другім шляху треба вибудовати два мости на Вислоці і Сянї. Именно коло мосту на Сянї буде много роботи, бо крім причілків теперїшного мосту треба вибудовати в водї три нові стовпи. Поклад мосту конструкції зелїзної буде подібний до покладу мосту на Вигорї. В самім Перемишли заберуть під другій шлях частину пляцу, де суть понтони войскові і частину огороду Реформатів.
Дрібні вісти. Вінчанє д-ра Петра Стебельского, адюнкта в львівскім судї карнім, з п-ю Софією Зіма, донькою директора галицкої каси щадничої, відбудеся дня 19 н. ст. жовтня о 12 год. в полудне в костелї Доминиканів. — В реставрації при ул. Рїзничій показував кельнер Ґринфельд револьвер, а присутний тому капрал артилерії Абрагам Альвайль хотїв пересвідчитися, чи револьвер не єсть набитий і при тім звернув цівку в сторону вояка від піхоти Осію Мандельберґа. Роздався вистрїл і куля поцілила Мандельберґа тяжко в голову. — В Варшаві помер Иван Мечковскій, звістний фототраф. Покійного призивали на двори цісарскі для фотографованя, приміром підчас зѣзду трицісарского в Скирневицях. — В Кракові отроїлась дитина пп. Скомпских, зївши цукорки, куплені в однім крамі краківскім.  