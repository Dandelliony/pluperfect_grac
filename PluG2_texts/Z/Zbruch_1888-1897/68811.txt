◦ ◦ ◦ ◦ ◦ ◦ ◦ ◦ ◦ ◦

Памятник на могилї бл. п. о. Стефана Качали вже уставлений, а дня 14 с. м. відбулось посвяченє єго при участи родини покійного, десятьох священиків і селян з Шельпак. Памятник, виконаний львівским різьбарем п. Марковским, виглядає дуже гарно. Він уставлений на малім курганї, на котрім вмуровані два степенї, а на них взносять ся три тесані каміня, кождий висоти одного метра. На верху стоїть прегарно різьблений хрест. Під хрестом вирізане в камени лице покійного, а понизше напись на мармурі з днем смерти. На другім степени уставлена дївчина природної величини в україньскім костюмі з прегарним лицем а очима звернена до покійного. В правій руцї держить она вінець і підносить єго в гору. Памятник враз из спровадженєм і уставленєм коштує звиж 1000 зр. Цїла різьба з каменя виглядає дуже артистично, за що п. Марковскому належить ся повне признанє. — З—т.
Концерти "Львівского Бояна" в купелевих закладах в Ивоничи [2 серпня] і в Риманові [4 серпня] заповідають ся красно, а попит за білєтами змагає ся. В Риманові на весь час побуту запросила "Бояна" в гостї властителька ґрафиня Анна з Дзялиньских Потоцка, єї повозами весь персонал приїде і відїде з Риманова. Ивонич буде у вечер концерту освітлений елєктрично, а й зі сторони гостей приладжують ся в обох місцевостях всякі несподїванки, та — гонорова дискреція наказує промовчати до часу. — С. К.
Міністер справ внутрішних именував старостами секретарів галицкого намістництва: Еразма Зарембу, Володислава Махневича і Фердинанда Павликовского, а комісарів повітових: Людвика Бернацкого і Здислава Ґепперта секретарями того-ж намістництва.
Огнї. Дня 15 н. ст. липня ударив грім в хату Ивана Грицишина в Задїльску, повіта турчаньского. При сильнім вітрі обхопив огонь в одній хвили 5 домів, власність братів Ивана, Стася, Михайла і Пилипа Грицишиних і их стрика Симеона. Хати погоріли до тла. Жінцї Ивана, Євцї, сидївшій на печи, скинув грім чіпець з голови, але їй самій не зробив нїчого. У Стася згоріли дві ялівки. Лише один з погорілцїв був убезпечений на 500 зр., другі потерпіли шкоди на 2000 зр. На місци хати, де грім ударив, найдено по огни богато жужелицї. Нарід каже, що в тім місци убив грім чорта.
Черновецка рада міска ухвалила вислати депутацію до цїсаря в часї єго побуту у Львові, щоби віддати цїсареви честь в имени столицї Буковини.
Огляданє Велички. Дня 14 і 15 н. ст. серпня буде устроєне огляданє славних копалень соли у Величцї. Білєт для одної особи без зїзду і виїзду паровою машиною виносить 2 зр. 50 кр. зі зїздом і виїздом 2 зр. 80 кр.
В справі львівскої школи промислової був президент міста Мохнацкій у Відни, щоби за підпомогою польского "кола" спинити намірене правительством знесенє віддїлу керамічного і різьби на метали. Як до львівских часописей доносять, заявив міністер Ґавч депутації, що зажадає в тій справі справозданя від краєвого правительства, і єсли опінія того-ж буде прихильна, то й він прихилить ся до жадань громади міста Львова і згадані віддїли не будуть знесені.
Бійка з жандармами лучила ся в селї Маґурі на граници Буковини і Семигороду. Причину до бійки подали румуньскі пастухи, що украли у одного семигородского Саса пару коней. Двох жандармів одержало приказ зловити злодїїв і привести их до війта. Позаяк було се в недїлю були румуньскі селяне численно зібрані в корчмі. Коли довідали ся о арештованю злодїїв, прибігли перед дім війта і тут жадали, щоби жандармів обезоружено. Жандарми не хотїли віддати оружя і прийшло до бійки в котрій жандарми убили двох людей а 25 осіб ранили. Між раненими єсть також кілька женщин, що брали участь в розрусї. Жандармам прийшла ще вчас патруля на поміч і їй удало ся завести лад. Тепер веде ся слїдство судове.
Дрібні вісти. Цїсар дарував громадї Запитів, в повітї львівскім 100 зр. на будову школи. — Цїсар приказав, щоби один з фортів перемискої кріпости носив назву Саліс Соліо по вічні часи. — Презенту на латиньску парохію Заршин, в повітї сяніцкім одержав кс. Іосиф Томек, довголїтний вікарій при катедрі латиньскій в Перемишли. — Дня 2 н. ст. серпня відбуде ся в Балинцях, повіта коломийского, вінчанє п. Теодора Курпяка, окінченого богослова і звістного співака, з панною Марією Шмигельскою, дочкою тамошного пароха. 