◦ ◦ ◦ ◦ ◦ ◦ ◦ ◦ ◦ ◦

Загальні Збори "Рускої Бесїди" в Тернополи відбулися дня 29 н. ст. грудня. До видїлу увійшли: Д-р Емиліян Гладишовскій, лїкар повітовий яко голова; Александер Гриневецкій ц. к. адюнкт суд. яко заступник голови; Изидор Мидловскій ц. к. адюнкт суд. яко господар; Антоній Стахевич купець яко касієр; Иван Матїїв, проф. при семинар. учит. яко библіотекар Данило Стахура канд. адв. яко секретар і Климентій Топольницкій, ц. к. комисар дир. скарбу, заступниками вибрано: проф. Юлія Гецева, Николая Чернявского концеписту дир. скар. і Станислава Чикалюка канд. нот. На внесенє п. Стахури заименовано п. Теофиля Окуневского посла на сойм краєвий почетним членом Руской Бесїди в Тернополи.
Инфлюенца шириться у Львові дуже скоро і займає чим раз більші круги. Не маєже майже дому, де би хтось не занедужав на сю модну пошесть. На щастє проявляєся инфлюенца лиш слабими атаками. Занедужавші дістають горячку, біль голови, ломанє в костех особливо в суставах і катар, але по двох або трох днях приходять знов до себе, хоч загальне ослабленє остаєся ще на довшій час. На нещастє теперїшний стан воздуха сприяє дуже пошести. Від кількох днїв так потеплїло, що снїг по улицях майже зовсїм стопився і стоять лиш великі калюжі води і болота. Найвисша температура доходила вчера до +5°C., а вечером і в ночи настає така мрака, що мимо освітленя улиць панує в містї пітьма єгипетска. Очевидно стан такій воздуха єсть дуже шкідливий і збільшає лиш число недужих. По декотрих урядах занедужало вже тілько людей, що не стає сил до роботи. На львівскій почтї занедужало н. пр. нараз аж 20 осіб. Так само шириться инфлюенца сильно і по других містах.
В Золочеві на двірци наїхав поїзд товаровий підчас сильної мраки на машину пересуваючу вагони на стації і розбив єї, а в наслїдок того вискочили два вагони з шин. При сїй пригодї покалічилося легко трох людей з служби зелїзничої.
В Новім Садї на Угорщинї заколов ножем редактор сербскої "Застави", Яза Томич, редактора "Браника" Михайла Димитрієвича. Між обома редакторами панувала вже від давна ненависть, а то головно длятого, що Димитрієвич мав розголошувати, що Томич оженився лиш длятого з донькою звістного Милетича, давнїйшого властителя "Застави", щоби достати в свої руки єго тисячі і газету. Димитрієвич мав навіть грозити, що на доказ того оголосить письмо жінки Томича з часу, коли она була панною. То так розсердило Томича, що він візвав Димитрієвича на поєдинок а коли Димитрієвич поєдинку не приймив, напав той на него на двірци і заколов ножем. Димитрієвич закінчив до години житє, а Томича зараз на місци зловлено, розброєно і відставлено до арешту. Дім єго замкнено і опечатано. Томич признався до вини і оправдуєсь великим роздразненєм, котре пійшло з-відси, що Димитрієвич не приняв поєдинку.
Дрібні вісти. В Підгайцях помер дня 7 н. ст. сїчня тамошний староста Фердинанд Попель. — Після листу наспівшого до комитету Емина-паші подорожник нїмецкій Петерс жиє і єсть в дорозї до озера Барного в центральной Африці. 