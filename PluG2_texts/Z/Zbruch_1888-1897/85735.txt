◦ ◦ ◦ ◦ ◦ ◦ ◦ ◦ ◦ ◦

Рускій народний театр, перебуваючій — як звісно — в Бродах, дав доси отсі представленя: "Вихованець", "Галька", "Не ходи Грицю та на вечерницї", "Барон циганьскій", "Ґаспароне", "Безталанна", "Дай серцю волю", "Запорожець за Дунаєм" і "Украдене щастє". З огляду матеріяльного не поводить ся театрови добре, а то задля загальної нужди. Найбільшим поводженєм тїшила ся штука Франка "Украдене щастє". Театр має перебути в Бродах ще до 15 н. ст. сїчня.   Ревізії перевела оногди у Львові поліція у підозріних о соціялізм ремісників Еліясевича і Друкера. Ревізії відбули ся під наглядом комісаря поліційного Венца і Урбановича і не довели до нїякого вислїду.   Міністер віроисповідань і просвіти надав — як доносить Wiener Ztg. — приватній ґімназії єзуїтскій в Бонковичах під Хировом, почавши від року шкільного 1893/4 на три роки право назви ґімназії, дальше право заведеня публичного, а вкінци право відбувати испити зрілости і виставляти важні в державі свідоцтва зрілости. Ті права надав міністер єзуїтскій ґімназії з застереженєм виповнюваня правних приписів.   Самоубійства в войску. З Мостів великих пишуть нам, що сими днями відобрало собі там двох уланів житє за-для лихого поведеня з ними старшини войскової. — У Відни застрілив ся в шпитали войсковім молодий поручник уланів, ґр. Алойсій Гардеґ, перенесений недавно зі Львова. Причиною самоубійства мали бути тяжкі клопоти фінансові.   Напад на суд. З Кутів доносять, що дня 22 н. ст. грудня програв в тамошнім судї справу селянин Софрон Близнюк. По розправі судовій пійшов Близнюк до близького шинку, а підпивши собі там, вернув і повибивав в будинку судовім вікна. Напастника очевидно арештовано. Єсть се вже другій случай нападу на кутскій суд в сїм роцї.   Зміна власности. Добра Цївків, Нїмстів, Мощаницю, Диків, Улазів і Козівку, в повітї чешанівскім, простору 17.000 морґів, купив оногди перемискій адвокат д-р Ґанс для бар. Генрики з Бруницких Ватманової від спадкоємцїв Іосифа Лявфера.   Замкненє войскового шпиталю. Міністерство оборони краєвої в порозуміню з міністерством війни, рішило рескриптом з дня 16 н. ст. падолиста знести цїлковито шпиталь войсковий в Станиславові, а то з причини хиб будівляних і гіґієнічних, котрі не дали ся усунути.   Дрібні вісти. Львівскій комітет ратунковий зібрав доси на навіщених повенею 18.040 зр, 60 кр. і 1 рубель россійскій. — Зі Станиславова утїк торговельник деревом Авраам Фіш, сфальшувавши на перед вексель на шкоду Ліпи Гальперна, Осії Борала і Берля Вайберґа на суму 8000 зр.   Дѣло 