◦ ◦ ◦ ◦ ◦ ◦ ◦ ◦ ◦ ◦

Кн. Евстахій Санґушко приїхав оногди до Львова і станув в готелю Жоржа. Приїзд єго стоїть, очевидно, в звязи з кризою маршалківскою. Вчера конферував кн. Санґушко довшій час з намістником ґр. Баденім, а конференція, кажуть, була зовсїм успішна. Нинї має намістник виїхати в справі кризи маршалківскої до Відня. Правительство, видко, спішить ся з полагодженєм кризи маршалківскої. То відчуває лївиця соймова, бо пос. Грос скликав на день 2 вересня засїданє клюбу лївицї, на котрім має клюб уконститууватись і зложити проґраму акції.
Справа п. М. Козловского наближаєсь до кінця. Сими днями доручено єму акт обжалованя львівскої прокураторії, в котрім закидаєсь єму провину, що ухиляв ся від войскової служби. Судова розправа відбуде ся 14 (26) серпня під проводом сов. Дуневича. Як ми вже подали, д-р Ст. Федак приняв оборону обжалованого і в тій цїли віднїс ся телеґрафічно до директора ґімназії в Калиши, щоби прислав декрет принятя п. Козловским россійского підданьства і зложеня присяги вірности Россії.
З-під Ходорова пишуть нам: Дня 17 с. м. посвящено нову муровану церков в селї Малехові коло Роздолу, прилученім до парохії Берездівцї, поставлену за бл. п. пароха о. Ст. Білиньского, а викінчену тепер за адміністрації о. Ковальского. Акту посвященя довершив о. декан ходорівскій з другими священиками. Село Малехів годить ся піднести і похвалити, позаяк числить ледви 430 душ обряду руского, при тім небогате, а двигнуло церков муровану котра помістить до 300 людей. Велике посвященє з их сторони а ще більша любов того, що своє власне. Всї они сполучились разом з війтом і діждались тої радістної хвили, складаючи добровільно без конкуренції жертви на єго руки на тую високу цїль, самі на своїм поли вибудували цегольню і так зібравши потрібний матеріял, взялись до дїла. — Много причинив ся до сеї церкви ВБлаг. ґр. Кароль Лянцкороньскій, властитель тої місцевости, бо він жертвував весь камень на фундамент і ґонти, відтак, люструючи в зимі сего року свої добра, поступив і до старенької валячої ся церкви деревляної в Малехові знов жертвував 300 зр. на докінченє роботи коло церкви, і річ певна, що єсли-б не сей дар, не були би парохіяне дождались так скоренько тої радости, яку мають тепер. Честь таким Добродіям! Мешканцї Малехова, заохочені тим, поспішили ся з своєї сторони, мимо переднівку тяжкого в сїм роцї, з другими жертвами на украшенє дому Божого і при добрій воли доказали того, чого надїялись.
Зміна гербу ґр. Млодецкого з Манастириск. Варшавскі ґазети подають: Папа Лев ХІІІ задля особистих взглядів і прихильности для ґр. Іосифа Млодецкого, котрий прибув до Риму з богомольцями, хотячи дати родови Молодецких вічну памятку своєї ласки, змінив им вчасти их герб Półkozic. Цапок лишив ся в гербі, але замість ослячої голови, дав им папа льва, що спиняє ся на задних ногах (символ имени папи), і дві срібні лилії Печчих (герб родини папскої). В декретї папскім згадуєсь про ґр. Млодецкого, пана на дванацяти селах в Українї і в Манастирисках в Галичинї. Герб новий поміщений під горностаєвою мантією княжою. — Тепер мусить ґр. Млодецкій старатись о затвердженє сеї зміни гербу у властей австрійских і російских.
Злодїї на зелїзницях. Шайка злодїїв зелїзничних розгостилась послїдними часами найбільше поміж Львовом а Волочисками, Берестем а Kiївом, та Казятином а Одесою. Не було майже дня, щоби когось не обікрали. Але недавно зловили зелїзничного злодїя Александра Беження, а тепер знов зловили єго любовницю Байлу Фрайткопф, молоду, принадну і елеґантних манір женщину, котра знала заходитись зручно при молодих панках, котрі хотїли забавитись з нею підчас їзди зелїзницею в донжуанів. Проворну злодїйку зловив аґент австрійскох поліції, Іосиф Пєкошиньскій, в Бродах. Фрайткопф обікрала була в Радивилові якогось п. Ж., забираючи єму мошонку з 2.700 рублями готівки, золотий годинник і різні документи. При злодїйцї найдено ті гроші і віддано их п. Ж.
Дрібні вісти. Громада Тулави, пов. снятиньского, одержала від цїсаря 100 зр. підпомоги на будову школи. — Дня 4 н. ст. вересня відбудесь в Успеньскій церкви у Львові вінчанє п-и Михайлини Гушалевичівної, доньки висл. катихита рускої ґімназії, з п. Петром Янкевичем, укінченим богословом. 