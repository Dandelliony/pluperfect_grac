Кривда чи крутарство?

Як раз нинї тиждень тому помістив був "Галичанин", орґан львівских москвофілів передову статью під заголовком "Кривда нам!" в котрій нїби то виступає в оборонї кривди наших селян, яку заподїяла им ліквідація упавшого кредитового заведеня селяньского або т. зв. рустикального банку. Звістно загально, що згадана ґазета воює лиш неправдою і лиш тим стоїть, що знаходить людей, котрі, або не в силї самі правди дійти, вірять їй таки слїпо на слово, або котрі так само як та ґазета любують ся в неправдї. В справах, в котрих годї чогось доказати числами, трудно виказати ті крутарства, якими послугує ся згадана ґазета, але там де говорять числа, виходить правда на верх як олива і крутарства москвофільского орґану показують ся в цїлій своїй поганій наготї. Правду сих слів побачимо як раз в згаданій статьї "Кривда нам", коли єї близше розберемо. Не будемо тут наводити в цїлости пустих фраз, якими воює "Галичанин"; наведемо лиш ті місця, котрі нїби то здають ся бути опертими на самих фактах.
Коли селяньскій банк упав, стратили властителї листів і асиґнат половину свого капіталу. "Правда — каже "Галичанин" — они дістали обіцянку, що добута з ліквідації сума буде рівномірно роздїлена межи всїх вірителїв. Що однако дїє ся? Нинї по десятилїтній ліквідації в банку остались лиш такі довжники, котрих майна нїхто не хоче купити... Що в банку вже не много роботи, видко из того, що всї дїла залагоджують ся чотирома урядниками. Незважаючи однак на то, що майже нема вже предметів до ліквідації, управа єї остає ся вже десятий рік в своїм первістнім складї. І так при чотирох урядниках і при дїлах банку, представляючих вартість в висотї 200 до 300.000 зр. остають ся при ліквідації три куратори: др Згурскій, др Мархвицкій і Зима, і беруть кождий по 2.500 зр. на рік. Им до помочи придані три адвокати, дістаючі кождий по 2000 зр. річно. Дальше адміністраційний директор п. Кляйн і бухгальтер п. Маєвскій дістають близько по 3000 зр. річно, а кромі того по 400 до 500 зр. титулом ремунерації. Одна адміністрація зїдає таким способом близько 20.000 зр.... Кромі того якось нечути нїчого о обіцяних доплатах до 50 проц. одержаних вірителями банку".
Отсе головні закиди, здавалось би оперти на фактах, які "Галичанин" робить комітетови ліквідації. Пригляньмож ся им тепер близше. У нас єсть під рукою саме тепер видане справозданє комітету ліквідаційного, на підставі котрого можемо числами виказати неправдивість того, що пописав "Галичанин": крім того засягнули ми й информацій з компетентного жерела, котрі також покажуть річ в зовсїм иншім світлї.
"Галичанин" каже, що в банку остались лиш такі майна, котрих нїхто не хоче купити. До сего передовсїм мусимо то запримітити, що комітет ліквідаційний, переймаючи дїла банку, не мав, а так само не має і тепер, на цїли лиш продавати маєтки селяньскі. Комітет ліквідаційний поставив був собі від самого початку задачу рахувати край від катастрофи, яка грозила єму через упадок селяньского банку, і осягнуть то, можна сказати, вповнї. Просимо лиш зважити на слїдуючі числа из сегорічного справозданя: Дїйстна сплата довгів в готівцї не числячи коштів судових і инших належитостей повинна була виносити 6,212.275 зр., тимчасом ліквідація признала должникам так значний опуст, що они заплатили всего лиш 4.227.031 зр. Закуплених самим банком господарств було по конець 1892 р. 1.366 на 595.624 зр.; з тих спродано 1.100 на 551.825 зр. При тім треба зважити ще й то, що майже всї відпродані реальности вернули назад до рук первістних властителїв або их родин. Доси лишило ся ще закуплених самим Заведенєм 266 господарств на 43.799 зр.
Дальше каже "Галичанин", що в банку вже не богато роботи, бо все залагоджують лиш чотири урядники, що дїла банку представляють вартість 200 до 300.000. На підставі віродостойних информацій і на підставі виданого справозданя можемо ось що на то сказати:
Число урядників і функціонарів як в бюрі центральнім так і на повітах, а також правних заступників в кредитовім Заведеню селяньскім в ліквідації представляє ся так: 1) в бюрах центральних: начальників 2, каса 1, секретаріят 1, гіпотека 2, конціпієнтів і мундантів 6, бухгальтерія 7, протокол 2, реґістратура 1 — разом 22; 2) в бюрах повітових: у Львові 2, в Чернівцях 4, в Чорткові, Коломиї і Перемишли по 3 — разом 17; 3) заступства віддані адвокатами за провізією: в Кракові, Сяноцї, Самборѣ, Станіславові, Бережанах, Рогатинї і Турцї; 4) куратор листів 1, ліквідаторів 3, адвокатів 3. — З того чей видко ясно, що роботи мусить бути досить, коли аж тілько треба до неї людей, а чотири урядники певно не дали би собі тут ради. Яка єсть вартість дїл банку, можна зміркувати з того, що єго активи виносять 2,003.00 зр. Дальше треба знати, що банк має ще 6.667 довжників, 266 власних господарств і веде 4.165 процесів. Се чейже найлїпшій доказ, як богато ще роботи в банку і що до неї потреба богато сил, більше, як то представляє собі "Галичанин"; тому і не дивота, що кошти адміністрації в 1892 р. виносили 78.032 зр., хоч в порівнаню з попередним роком зменшили ся о 7.959 зр.
Погляньмож тепер, якій єсть остаточний результат дїяльности Комітету ліквідаційного. Асиґнат касових в обізї було по 31 сїчня 1884 р. 697.350, а по 31 грудня 1892 р. лиш 1.550, отже зменишло ся о 695.800; 6 прц. і 5 прц. листів заставних, було в тім самім часї 6,895.200, тепер вже их нема; обліґацій комунальних в обізї було 83.400, тепер их нема; вильосованих листів перед 1884 р. було 346.800, тепер 12.000, значить ся, о 333.900 менше; вильосованих обліґ. комунальних з 1884 р. було 6.300, тепер нема: купонів лист. сїчн. 1884 було 36.244, тепер нема; векслїв в обізї 356.780, тепер нема: залягаючих відсотків від асигн. було 12.763, єсть ще 244; вірителїв в рахунку біжучім було 357.401, єсть ще 4.914.— Стан позичковий зменшив ся в часї теперішної ліквідації о 5,336.326 зр., в число довжників спало о 28.070.
Річ очевидна, що за таку дїяльність повинні поодинокі функціонери діставати відповідну нагороду, котру впрочім признано би им і в судовій дорозї. Але чи они дїйстно дїлають так в некористь селян, як то виходило би з представленя "Галичанина?" У відповіди на то наведемо лиш такі приміри:
На загальних зборах членів і вірителїв розвязаного кредитового заведеня селяньского дня 26 марта 1884 р. поставив був др Искрицкій, котрого чей "Галичанин" знає, внесенє: "Визначає ся тром членам ліквідаторам винагороду по 2500 зр., членам же заступникам ліквідаторів під условієм, коли будуть сповняти уряд синдиків Заведеня і вести віддїл гіпотечний по 3000 зр.; крім того для всїх шести членів оден % від дїйстної стягненої в дорозї ліквідації суми. Внесенє ухвалено одноголосно, а тогди др Мархвицкій заявив: всїм уповажненим в имени ліквідаторів і заступників ліквідаторів заявити, що ухваленої ремунерації 1% не приймаємо, уважаючи єї за незгодну з нашим становищем. Нехочемо, щоби нам коли небудь можна було зробити закид, що ми поступали енерґічнїйше, щоби одержати більшу провізію. Той сам др Мархвицкій будучи через три місяцї куратором тогож заведеня, був в нїм занятий через 87 днїв, стягнув більше як міліона і не взяв за то анї крейцаря, хоч мав повне право до винагороди. Чи совітно поступив собі "Галичанин" роблячи закид адміністрації селяньского банку в ліквідації, нехай тепер самі читателї осудять.
Що до доплат до 50 прц., одержаного вірителями банку, то мусимо сказати, що комітет ліквідаційний і на то не забув; в справозданю своїм каже він: "Дальші доходи з ліквідації, о скілько не будуть мусїли бути ужиті на кошти заряду, будуть збирати ся на викупно асиґнат на доплату листів і асиґнат касових, однакож на результат в тім напрямі мимо найлїпшої охоти комітету, рожево задивляти ся не можна, бо зближаємо ся до ліквідованя останків активів, з природи річи, що раз менше вартих. Наконець мусимо сказати, що комітет робив також заходи, удаючи ся до Видїлу краєвого і Рад повітових, щоби они відкупили решту довгів в своїх повітах і дали тим можність довести ліквідацію до кінця. Декотрі повіти, от н. пр. Богородчаньскій взяли ся були до дїла і нїхто не скаже, що та акція вийшла на некористь селян.
З сего всего можуть тепер переконати ся читателї, що "Галичанин" лиш крутарством хотїв доказати кривду, яка нїби то дїє ся нашим селянам. Нехайже тепер кождий переконає ся о правдолюбивости сеї ґазети. В сїй справі говорять числа а не пусті фрази. 