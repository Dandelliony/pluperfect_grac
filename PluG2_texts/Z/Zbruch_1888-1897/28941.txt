◦ ◦ ◦ ◦ ◦ ◦ ◦ ◦ ◦ ◦

В справі введеня в житє фонду на закупно землї, основаного пок. о. Ружицким, відбулось оногди засіданє комитету, зложеного зі одноручників управляючого Совіта Народного Дому і членів, вибраних на зборах общ. им. Качковского в Калуши. По довших нарадах щодо организації фонду, рїшено, щоби основати финансове товариство, регистроване в судї яко заробково-господарске, а для перегляду статутів, виготовлених ще в 1886 р. д-ром Королем вибрано підкомитет, зложений з адвокатів: Короля, Добряньского і Литиньского та професора Ив. Костецкого. Підкомитет має, переглянувши статути, предложити их комитетови а той приступить до организації товариства.
Видїл медичний в черновецкім университетї. Буковинці не вдоволяються самими петиціями і интерпеляціями до правительства, щоби отворено видїл медичний в черновецкім университетї, лиш беруться до тої справи основно і енергично. Недавно тому підчас послідної сесії буковиньского сойму порїшено дати на основанє видїлу медичного 80.000 зр., а тепер міска рада в Чернівцях і з своєї сторони докинула на сю ціль 20.000 зр.
Новий будинок почтовий, котрий єсть устроєний досить невідповідно і невигідно для публики, оглядають від двох днїв відпоручники министерства торговлї: генеральний инспектор почт Кох і совітник секційний Вандерлян. П. Кох признав, що єсть богато недогідностей і приказав их зараз усунути та заповів, що постараєся завести т. зв. Packetpostbestellung. Намістник гр. Бадені оглядав вчеpa також львівскій будинок почтовий. — Як звістно, вибудовано в Чернівцях сего року також новий будинок почтовий за 150.000 зр., котрий хоч представляєсь з внї дуже хорошо, то у внутри виказує великі недогідности, бо — як пише черновецка Gaz. Pol. — до будови ужили плян виготовлений перед 10 лїтами і не відповідаючій вимогам теперїшного устрою почт і телеграфів.
Огнї. Мале і бідне село Стїнка коло Гологір, пов. золочівского, погорїло сими днями. Погорїло 31 домів і шкода майже цілком неубезпечена. — В Ожидові, де вже чотири рази горїло в сїм році, погорїла сими днями знов одна селяньска загорода. — В селї Демни, пов. жидачівского, погорїло оногди кілька селяньских загород.
Кости передпотопного звіра, як здаєся, мамута, викопано случайно в селї Охримівцях, пов. збаражского. Ті кости, при интервенції староства, відослано до музею гр. Дїдушицких у Львові. Селяне розказують, що вже перед роком в тім самім місци найдено подібні кости, різної форми і величини, але их попсовали або дїти, або засипала земля, що усуваєся зі стрімкого берега.  