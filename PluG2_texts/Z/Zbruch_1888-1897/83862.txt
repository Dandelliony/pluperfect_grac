Голос Украінців в справах Австрійскоі Русі.

  Ми, Украінці дивимось на Галичину з Буковиною не тільки як на частину нашоі батьківщини, а ще й як на таку, де тепер, поки нема політичноі волі в Россіі, наша інтеллігенція і народ можуть показати примір організаціі, котра може вести нашу націю по дорозі поступу освічених націй Европи.   З цього погляду ми гаряче бажаємо побачити в Галичині початки такоі організаціі. Але ж, на лихо, ми бачимо в Галичині незгоду в прямуванню народу й більшоі частини інтеллігенціі.   Народ там тяготиться важкими соціально-економічними обставинами до того, що массами хоче кидати свій край і йти в Россію, де стан народу не ліпший. Але поряд с таким фантастичним виходом певна частина народу в Галичині вже дійшла до думки поліпшити свій стан через державні реформи, а для того, що б вони були можливі, хоче добитись реформи виборчоі в громадах, повітах, в краю і державі на підставі поголовного виборчого права. Така реформа окрім того тільки й може вивести Русинів і як національність із теперішнього придавленного стану, бо тільки вона дасть Русинам таке число депутатів у соймі й раді державній, яке Русини мусять мати одповідно до йіх числа. Простий народ в Галичині це вже почина розуміти, але з партій інтеллігентних тільки одна радикальна рішуче агітує за поголовним виборчим правом через печать, віча, петіціі. В остатні часи до такоі агітаціі пристають і люде партіі т. зв. москвофільскоі, але ж загал партіі т. зв. народовскоі, або украінофільскоі не тілько держить себе одсторонь од такоі агітаціі, але просто противиться йій. Яко Украінці, ми вважаємо таку політіку народовців противною загальним украінським інтересам і од усього серця бажаємо зміни єі і рішучого приступу народовців до агітаціі в користь поголовного виборчого права.   Подібно до вище сказанного стоять в Галичині і справи культурні. В остатні часи ясно показався сістематичний намір польских пануючих кругів привернути Русинів-уніатів до римского католіцізму, при помочі уряду і самоі уніацкоі церковноі ієрархіі. Цей намір викликує невдоволення проміж Русинами, котрі до того починають тяготитись опікою духовенства над просвітою, привілегіями єго і недостачею в краю світскоі просвіти. Це невдоволення проявля себе ріжно: намірами иноді цілих громад переходити на православіє, протестантство, або вписатись в число безвірних. Очевидно, що єдиний розумний вихід із сеі всеі колотнечі може бути т. зв. поділ церкви од держави, то б то повна воля особам виходити з усяких примусових церков і воля громад рішати свою належність до якоі церкви і правити церковним маєтком. В користь такого устрою, котрий поки що рішуче проведений в діло в державах Американських і до котрого зближаються усі освічені держави Европейські, вже проявилась агітація і в Галичині навіть з боку самого простого народу. В інтеллігенціі галицкій такого устрою церковних справ бажає партія радикальна, але єму противляться москвофіли й народовці. Ми й тут мусимо сказати свою думку, що вважаємо одповідним для всеукраінских інтересів, що б галицька інтеллігенція стала рішуче за повну волю в релігійних справах, то б то за поділ церкви од держави.   На решті ми розуміємо, що однаковість політичних, соціальних і культурних тенденцій єсть річ неможлива і що через те в усякому народі довго, коли не завше будуть жити партіі, котрі вестимуть проміж себе боротьбу за більшість у громаді. Тільки ж треба бажати, що б та боротьба велась чесно, між инчим без накликання на яку партію переслідування державного, а окрім того треба б, що б ніяка партія не стремила до того, що б зробити не можливою навіть конкурренцію з нею других партій перед самою громадою, котра мусить рішити, кому оддати свою підпору. В політичній науці виробилась одновідна такому бажанню сістемма т. зв. пропорційного представительства. Воно й установлено законами во многих кантонах Швейцаріі, але й до того в більше освічених державах політичні партіі не вживають нечесних способів боротьби (насильства поліцейского, підкупства і т. и.) або навіть показують таку толлерантність, що не виключають зовсім менших партій з політичних корпорацій, і для того залишають другим партіям певні виборчі округи, вписують в своі виборчі списки певних кандідатів з других партій і т. и.   Ми бажаємо подібноі чесности конкуренціі і толлеранціі і од політичних партій серед земляків наших, Русинів Австрійских, поки і в Австріі закон виборчий не встановить обовязково пропорційного представительства.   Від редакціі. Повищу відозву прислано нам для опублікованя з одного з університетских городів Украіни. Є і підписало 62 чоловік, майже по-рівну, з таких категорій 1) люде з окінченим середнім образованєм, 2) люде по дорозі до вищого образованя і 3) люде з окінченим вищим образованєм. Фамілій, звісно, ми не можемо опублікувати. Годячись в основі з сею відозвою, ми бажали би почути про неі слово від Украінців ще з инших сторін, а також від Русинів инших політичних руских партій в австрійскій Русі. Застерігаючи й собі слово в сій справі, ми мусимо виразити свого радість, що предці раз, наші брати Украінці починають виходити з байдужлости до того, що робиться в австрійскій Руси. Тимчасом завважаємо, що в одній точці, а іменно що до відносин народовців до виборчоі реформи, ся відозва трохи спізнена. Вона очивидячки писана й підписувана ще до звісток про стрийске віче і проєкт правительства в справі загального голосованя. На стрийскім вічу народовска опозиція заявилась, хоч не сміло, за загальним голосованєм, на котре зважились і инші народовці після правительственного проєкту, коли вже йім не було иншого виходу (перше вони домагались тілько безпосередного голосованя з сільских курій і побільшеня числа послів, а не розширеня виборчого права для ширших народних мас). Та все ж таки се мало зміняє суть діла. Народовці в загалі і тепер далеко не йдуть тут так далеко, як ми, що ставимо поголовне, безпосередне і тайне голосованя в усіх парламентарних тілах, від чисто громадских до державних. Тай агітація народовців за сим правом доси слаба. Бажати б треба, щоби бодай від тепер народовці твердо стояли за загальним голосованєм і розвили за него жваву агітацію по вічах і т. и.   Народ 