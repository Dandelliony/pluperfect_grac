Огнї. — В справі нових униформів для урядників. — Нова недуга.

Огнї. З Збаража пишуть: Ледво мешканці Збаража прочуняли по двох страшних пожарах, з котрих першій займився дня 9 червня с. р. і погорїло понад 90 домів, а другій в два тижднї опісля знищив понад 20 домів, коли дня 2 н. ст. падолиста рано о 5-тій годинї знов дали дзвони знати о новім нещастю. В першій хвилї переполох був великій, бо горїла стайня і два доми жидівскі на горбку, тому і видавалося, що передмістя горять. І хто знає чи би се не сталося, єсли-би не дощ, котрий лив цілу ніч, бо в Збаражи нема і гадки о ратунку мимо науки, яку одержали по першім пожарї. Вправдї на даний знак прибігло кількох стражаків огневих а пара коней магистратских притягла наперед сикавку а відтак бочку з водою, але се нїчого не значило на такій пожар. Заки та пара коней другій раз вернула з бочкою, то майже вже було по пожарї, бо для браку криниці в містї і на передмістю треба воду доставляти з рїки або ставу. Пожар пригашено і при тім згорїли три конї і вівця. Алярмів пожарових не хибне в Збаражи майже щодня, а причиною се, що з двацять лямп нафтових, котрі освітлюють місто, майже щоденно одна запалюєся, а властиво нафта в нїй займаєся. Огонь пригашують в сей спосіб, що першій лїпшій жидок кричить на ціле горло "сі брент", а на то збігаються жидки з камінєм і кіями, та в страшний спосіб кричучи розбивають лямпу на дрібні кусники. — В Будининї коло Белза погорїли в ночи 26 н. ст. падолиста чотири загороди селяньскі. Погорїло все сегорічне збіже і паша, а шкода була лиш в малій части убезпечена.
В справі нових униформів для урядників удались сими днями високопоставлені і старші урядники віденьскі, між иншими Шмерлинґ і гр. Белькреді до гр. Таффого і поспитали єго, чи нові приписи мусять виконуватись точно і без зміни, та чи не можна дати якої полекши в ношеню униформів хоч би лиш для старших урядників з огляду на их здоровлє, бо приміром двірскі совітники найвисшого трибуналу судового і администраційного мають що дня публичні розправи, на котрих мусїли-би появлятись в униформах. Президент министрів гр. Таффе заявив, що приписи о ношеню мундурів мусять перевестись точно і строго. В наслїдок того справляють собі вже всї урадники нові униформи. Важне питанє ще також і в тім, чи урядники, що идуть за рік або два на пенсію, мають також справляти собі нові униформи.
Нова недуга. Россійскі газети подають, що в Петебурзї і Москві появилась нова епидемична недуга і шириться в школах і Фабриках з такою силою, що позамикано навіть деякі фабрики. Недуга називаєся з италійского influenza. В Европі появилась та недуга епидемично в р. 1862, 1762, 1782, 1787, 1803, 1833, 1838 і 1840. Инфлюенца єсть заразлива а познаки єя ось такі: дрощі, сильний біль голови, катар, ослаблені і вохкі очи, біль горла, хрипка, кашель, тяжкій віддих, підвисшена теплота тїла до 40 ст., брак апетиту, прїтє тїла, і взагалї неправильне травленє; часом ще і червінка та висипка на лици. Недуга треває три до сїм днїв, рїдко коли на ню умираєсь, бо умирає лиш 2% хорих і то дїтей. Инфлюенцу лїчать хиною, обильною поживою, зимними обкладами та чистотою одежа і воздуха. Причиною недуги має бути нечиста вода до питя. 