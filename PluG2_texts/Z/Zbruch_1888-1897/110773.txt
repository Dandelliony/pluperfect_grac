◦ ◦ ◦ ◦ ◦ ◦ ◦ ◦ ◦ ◦

    На засїданю математично-природничої секції Наук. тов. им. Шевченка дня 15 с. м. вибрано головою проф. Ивана Верхратского, заступником голови д-ра Щасного Сельского а секретарем Ивана Раковского. Рішено видавати орґан неперіодичний під заг. "Збірник секциї математично-природничої Наук. тов. ім. Шевченка". Редакцію того орґану секційного віддано проф. Ив. Верхратскому і проф. Вол. Левицкому. Дальше рішено віддати до друку працї проф. Вол. Левицкого: "Про переступ чисел е і n" і "Докази истнованя интеґралів рівнань діференціяльних".   До веденя слїдства в справі війскового шпіоньства, що єго викрито перед кількома днями у Львові [Ванічек, Бартман і тов.], виделєґовано віденьскій суд краєвий, перед котрим і відбуде ся розправа. На слїдчого судью назначено радника краєвого суду д-ра Креґчі-ого, що вів було слїдство против радника двору Тшцєнєцкого в буковиньскім процесї о цлові дефравдації. Д-р Креґчі прибуде до Львова, щоби на місци роздивити ся в цїлій тій справі і переслухати свідків. Увязнених, капітана Ванічка і поручника Бартмана, відставлено вчера вечером під сильною війсковою ескортою з львівского карного суду до Відня.   На черновецкім університетї було записаних в зимовім півроцї с. р. 390 слухачів. З того було 274 родом з Буковини, 80 з Галичини і 36 з инших країв. Після народности було 195 Нїмцїв (між ними жидів 136), 98 Волохів, 38 Русинів, 44 Поляків і 14 з инших народностій. Після реліґії було 117 православних, 66 католиків, 27 греко-католиків, 163 жидів і 17 инших реліґій. На теольоґічнім видїлї було 56 слухачів, між ними лише 4 Русинів, так що Сербів було більше, бо 5. На правничім видїлї було 284 слухачів, з того 27 Русинів. На фільософічнім видїлї було 40 слухачів, між ними 7 Русинів. Фармацевтів було 10, але між ними не було нї одного Русина.   З телєґрафічного бюра. Міністерство торговлї розпорядило, щоби управи почт і телєґрафів, сповняючи бажаня адресатів, доручали им вечірні і нічні телєґрами другого дня рано, а телєґрами, що надходять в недїлї і свята, в понедїлок або першого дня по святах рано.   З театру ґр. Скарбка у Львові. В суботу буде повторена "Галька" в знаменитій интерпретації п. Мишуги і панї Конарскої, котрі ві второк загально подобали ся.   Дрібні вісти. Стоваришенє державцїв хлїборобів має повстати в Галичинї заходами п. Мир. Богдановича. Перші збори того стоваришеня відбудугь ся в місяци мартї у Львові.   Дѣло 