Письмо з Відня про торжественне цїсарске відкритє ради державної.

Відень 11 н. ст. цвітня.
Година 11-та. Мимо безнастанної слоти докола замку цїсарского товпить ся нарід віденьскій приглядаючись віздови репрезентації державної до замку. З усїх боків заїзджают на подвірє (Schweizerhof) виставні екипажі та всякого рода фіякри з репрезентантами ради державної. Докола замку розставлена пікета гузарів, на подвірю баталіон войска з музикою повнить сторожу гонорову.
Несповна в пів години заповнили ся всї прегарними ґобелінами прикрашені апартаменти, припираючі до салї тронової, репрезентантами одягненими в золотом шиті фраки двірскі, в уніформи войскові, в народні строї та в чорні фраки, дожидаючи нетерпеливо прибутя верховного майстра церемонії ґр. Гуніяді.
О годинї 11½ зявив ся майстер церемоній з ознакою свого уряду — з булавою, а о 11¾ вступили члени палати панів і послів, під проводом президента палати панів ґр. Травтмансдорфа, до салї тронової.
Величава тая саля заповнила ся в одній хвили по самі береги строями всякого рода. Просто против входових дверей стоїть трон цїсарскій. Пурпуровий балдахин, високій, горою прикрашений струсовими перами, взносит ся по-над кріслом, золоченим, уставленим на триступіннім підвисшеню, а перед кріслом троновим уставлений золочений столик. Вздовж стїн прикрашених золоченою орнаментикою та вложеними в пляфонах чудовими ґобелінами, уставлені льожі та трибуни для публичности. Трибуни ті о годинї 11-ій заняли вже запрошені на се торжество гостї. Світ жіночій в значній там перевазї, в строях невибагливих, без всякого убраня на голові.
По правій сторонї від трону станули члени палати панів, по лївій сторонї посли. По тамтій переважали строї уніформові, — по сїй чорні фраки, з виїмкою польских контушів, ческих чамар та народних строїв послів селян з країв альпейских. Заповнила ся і трибуна для дипльоматії. Видно там було: нїмецкого кн. Райса, француского Декре, Ґалімбертіого, кн. Лобанова, полковника Ґранта, Драґуміса, перского посла Нерімана кана, сербского Симича і др. На сали гамір.
По-при трон уставила ся ґвардія цїсарска в живописних строях своїх: угорска в золотом шемерованих червоних мундурах, в ковпаках з китами, в тигрових деліях та жовтих чоботах, австрійска в шоломах срібних та уніформах багряних — уставилась по обох боках трону з витягненими шаблями.
З ударом години 12-ої вступив на салю тронову верховний майстер церемонії ґр. Гуніяді і ударив своєю з слоневої кости булавою тричи о поміст, звіщаючи тим, що цїсар надходить з двором. Високі двері салї тронової розтворились.
По переду входили міністри в ґалевих строях, ступаючи в такім порядку: міністер фінансів Штайнбах з міністром Залеским, потому міністер справедливости Шенборн з міністром торговлї Бакегемом, дальше міністер просвіти Ґавч з міністром оборони краєвої Вельзерсгаймбом, опісля міністер Пражак з міністром рільництва Фалькенгайном, а за ними всїми міністер-президент ґр. Таафе сам — без пари. Потім входили архикнязї: Кароль-Людвик з синами Францом і Оттоном, Альбрехт, Райнер, Вільгельм... За ними поступали найвисші достойники двору: найвисшій майстер двору кн. Гогенльоге з булавою, найвисшій маршалок ґр. Сечен і з мечем державним, майстер церемонії ґр. Гуніяді, найвисшій конюшій кн. Турн-Таксис. Всї они в строях двірских з емблєматами своїх урядів. Після них вступив на салю цїсар Франц-Іосиф окружений капітанами ґвардії своєї. Між ними були ґр. Найперґ, кн. Турн-Таксис, ґр. Пальфі, кн. Віндішґрец, ґр. Пар... Цїсар убраний був в повний уніформ маршалка польного. Идучи через салю; держав капелюх ґене ральскій в руках. Хотяй зовсїм уже осивілий, ступав певною ходою.
Скоро тілько цїсар вступив на салю, зараз на зазив президента палати панів ґр. Травтмансдорфа загреміла цїла саля триразовим грімким "Hoch!" В тій же хвили зазвонили в усїх церквах віденьских звони, а компанія гонорова давала сальви.
Цїсар вступив на естраду. По правій єго сторонї засїли архикнязї, по лївій міністри. Найвисшій маршалок двору ґр. Сечені з мечем державним, кн. Гогенльоге, капітан арсіер ґарди кн. Віндішґрец і капітан ґвардії трабантів ґр. Найперґ станули по правій сторонї престола, а по лївій сторонї заняли місця головний коморний, капітан угорскої ґвардії ґр. Андрій Пальфі, цїсарскій ґенерал-адютант ґр. Пар і три угорскі ґвардисти.
Коли весь двір заняв місця, цїсар накрив голову капелюхом, а міністер-президент, приступивши до трону, передав цїсареви, з глубоким поклоном, списану річ тронову. Цїсар, взявши єї, відчитав, сидячи, голосом звінким і доносимим.
В двох місцях, а именно при уступі, де бесїда о запевненім супокою на внї, і при уступі, де апелює ся до толєранції сторонництв супротив себе, загреміли серед репрезентантів держави оклики: bravo!
По відчитаню річи тронової опустив цїсар з цїлою світою двірскою салю тронову. Похід поступав в тім самім порядку, в якім вступав до салї тронової. Цїле торжество тревало не довше 20 мінут. Коли цїсар виходив з салї тронової, саля греміла окликами: Hoch! — Многая лїта! — Niech żyje! — Slava!
От Вам опис того импонуючого і величавого торжества, котре повтаряє ся що шість лїт при отворюваню ради державної. 