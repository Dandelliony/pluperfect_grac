Серед куликівского багна.

З судової салї.
Сензаційна справа підпалу чужого дому і власних движимостей о. Айталя Ковальского, куликівского сотрудника, скінчила ся. Судьї присяжні на поставлені им два головні і одно евентуальне питанє відповіли уневинняючи обжалованого. Трибунал, зложений з сов. Спендаковского яко предсїдателя і вотантів cудьїв Франкого та Новацкого видав вирок увільняючій, а прокуратор Хилиньскій заявив, що не зголошує жалоби неважности, а тим немов хотїв бодай в части дати яку-таку сатисфакцію обжалованому, котрого він, на підставі многих дрібниць і обставин мусїв обжаловувати з обовязку свого уряду.
Сидячи через всї днї розправи в сали судовій і слїдячи за справою з напруженою увагою, ледво чи найшов би ся чоловік, котрий би був міг набрати певного пересвідченя, що о. Ковальскій винен так тяжкого закиду, як підпаленє.
О. Айталь Ковальскій, прийшовши на сотрудництво до Куликова, з передчасним остереженєм, що в Куликові треба добре уважати з ким пристаєсь та де і що говорить ся, наняв собі мешканє у 45-лїтної вдови Анни Лозиньскої. Нараз в місяци вересни повстають підклади огню в тім домі і то тричи в протягу 10 днїв: раз на подї, раз в коморі, а третій раз у власній хатї о. Ковальского. Через всї три ті подклади поливано підпальні предмети нафтою, третій раз мабуть і не нафтою, а якимсь инчим пальним плином. Через зізнаня самого о. Ковальского, що входи і вікна були за кождим разом позамикані, набрав куликівскій судья п. Бордольо (Италіянець)підозріня, що підпалником не був хто иншій, як сам о. Ковальскій.
Підозрінє з инчої сторони, від людей, котрі навіть майже не знали о. Ковальского а знали єго лише з доброї репутації, з єго ввічливости, звернулось було против слуги о. Ковальского, 15-лїтного Дмитра Горбачевского, і єго були й арештували в першій хвили, однак о. Ковальскій запевнив, що на него не має нїякого підозріня, не знаючи причини, котра би сему дала повід. Противно о. Ковальскій мав єго за "доброго хлопця", хоть підчас розправи можна було замітити, — що і панї Ковальска зізнала, — що именно Дмитро аж разячо випереджував самого прокуратора в своїх зізнанях в некористь о. Ковальского і подавав факти будь зновлені, котрі суперечили з зізнанями других домівників, будь в кождім взглядї пересолені. Так н. пр. сама невістка Лозиньскої, Гаська, зізнала, що зараз по першім огни они не мали світла, о. Ковальскій дав им свою свічку, а собі при нїй (она єму присвічувала) налив нафти до лямпи і нею світив. Дмитро-ж свічив так, щоби видавалось, що таки о. Ковальскій брав нафту, аби поливати предмети. Дмитро казав, що хибувало нафти тілько, кілько йде на один раз до лямпи, — але оборонець д-р Федак в своїй знаменитій оборонї справедливо замітив, що нафта входила в гру через всї три випадки огню, отже йшло єї тілько, що потрібно би що-найменче кілька літрів; як би-ж був о. К де-небудь брав нафту, то в такім Куликові се би не укрило ся, сли не укрили ся всї инчі дурницї, які втягнено в акт обжалованя.
Куликівскій судья п. Бордольо взяв першій підозрінє на о. К—го тому, що не знав, хто би то міг бути підпалником, і з сего почав уже торочити все з єго окруженя і житя; що могло лише кинути на него яку тїнь. Звістно прецїнь, що треба лише кинути яку-небудь тїнь на чоловіка, а вже потрафить ся щось винайти з єго житя, що видасть ся неясним і некористним. Треба-ж знати Куликів! Мале то місточко — дїйстно, як показала розправа, пекло, — лябіринт самих низьких найнїкчемнїйших сплетень, интриґ, денунціяцій, низьких приват і очорнювань, котрі, вправлені зручними факторами в рух, мусять необоротного чоловіка довести сли не на Кульпарків, то перед судові крати, як стало ся з о. Айталем Ковальским. Там кождий одержує анонімні, повні найнїкчемнїйших инвектив листи; там кождий, скоро приходить, мусить асекуруватись від огню; там кождий мусить уважати: коли, де і що сказав; там кождий мусить уважати, в якій вступає дім, чи дім той не має припадком яких ворогів; там кождий священик мусить мати процеси; там властиво не сміє нїхто з нїким жити на добрій стопі. Так звана деяка интеліґенція бавить ся в такі сплетні, від яких поважнїйшому чоловікови стає аж огидно.
В актї обжалованя проти о. Ковальского увійшли, завдяки такій интеліґенції, як прим. Малик, тамошний крамар, і брати Гащици, аптикарі, такі річи, на котрі чоловік здвигне хиба плечми. Малик н. пр. посудив о. Ковальского о крадїж ґульдена тому, бо не знав, хто ґульдена украв, а о. Ковальскій був на той час в склепі, платячи власне того ґульдена за вино, а Малик каже, що по відходї о. К—ого той ґульден десь пропав. Братя Г—ци зробили о. К—го картярем і ошуканцем хоч они самі научили доперва о. К—ого грати в карти, бо о. К—ій прийшовши до Куликова тої штуки не умів, і хоч признали, що він завсїгди програвав, мимо того посудили єго о шахрайку в картах Жигмонт Гащиц, брат аптикаря, львівскій фармацевт зробив перед судьєю слїдчим о. К—ого брехуном тому, що о. К—ій мав сказати, що єго брат офщиром, а він (Гащиц) чув знов від людей, що лише драґоном.
Взята була також в акт обжалованя справа, котра з підпаленєм як показала розправа не мала найменчої звязи, і котра, як сказав д-р Федак, не повинна була виходити по-за Куликів, будучи справою чисто личною, домовою, нарушуючою родинні відносини дому бл. п. пароха куликівского о. Децикевича і відносини супружі о. Ковальского.
Нїякій свідок не зізнав найменчої дрібницї, котра би могла кинути підозрінє, що о. К—ій був підпалником, анї нїхто не міг прийти бодай до якого-такого заключеня: в якій именно цїли, на що мав о. К—ій підпалювати? Противно, все промавляло за тим, що при куликівских відносинах о. К—ій був сам наражений з власним житєм на неминучу погибіль, бо коло ліжка, де спав, підпалено шафку, в котрій находив ся парох і набиті кулями патрони. Ба деякі свідки своими зізнанями просто вказують, що именно тої ночи блукали якісь підозріні люде в тих місцях.
Оборона д-ра Стефана Федака була так ясна, так переконуюча і рішуча, що битком наповнена авдіторія, ґалерія, судьї присяжні а навіть трибунал слухали цїлого виводу з як найбільше напруженою увагою. Вердикту cудьїв присяжних вижидала численна публика дуже нетерпеливо, а коли єго оголошено, в сали настав гомір великого вдоволеня. Старенькій батько обжалованого, о. Тит, по відчитаню вердикту розплакав ся і вийшов из салї, не могучи видержати зворушеня. Галицким писателям дав би Куликів канву до не одної повісти або роману — в котрих послужив би до студії наших суспільних відносин. 