З Вижниці. Прощанє судії п. Вол. Ясеницкого.

Заповіджений музикально-декламаторскій вечерок в честь Вп. совітника Володимира Корнича Ясеницкого з нагоди відходу єго з Вижниці на нову посаду до краєвого суду в Чернівці — відбувся в Вижници в недїлю 29 н. ст. грудня 1889 р. величаво і незвичайно святочно.
Вечерок устроїла місцева pyска читальня а до участи запросила всї читальнї цілого повіту та й близші з других повітів, а в виконаню самої програми вечерка взяли головну участь Вп. о. Александер Манастирскій з своїми школяриками з Паньскої Долини і сами члени читалень вижницкої, чорногузкої і ростіцкої. Від 6-ої години вечером почала наповнятися обширна саля місцевого касина людьми всякого стану. Бачили ми тут самий цвіт рускої интелигенції духовної і світскої, місцевої і доокрестної, міщаньство та селян навіть з далеких гір путилівских; особливо-ж урадувало кождого Русина, що на отсїм патріотичнім вечерку було також і наше жіноцтво сильно заступлене. Перед 8-ою годиною вечером вступив на салю наш Вп. сов. Ясеницкій з родиною. На сам вид єго вирвалось з сотки грудей грімке: "Слава!" — котре гомонїло через добрих пару хвиль.
Відтак піднеслася занавіса а на естраду хорошо пристроєну, виступив голова читальнї місцевої Вп. о. Семанюк і в гарно виголошеній бесїдї пояснив ціль вечерка, підносячи великі заслуги сего щирого патріота і правдивого народолюбця, котрий на своїм становищи яко судія повітовий в так короткім вже часї, — бо лиш всего 4 роки занимав се місце — зумів погодити строгі обовязки свого уряду з обовязками Русина-патріота. Вижницкій цілий повіт, сказав бесїдник, спав сном пяного, всїма забутого мужика; аж з приїздом сего великого патріота в Вижницю, почало лунати світлом тверезости та науки, світлом правди, під стріхою того погорджуваного мужика, котрого сердака сей наш патріот нїколи не цурався і мужик знайшов в нїм свого покровителя, свого рідного батька. Єго то заходам завдячує вижницкій повіт аж 8 читалень, котрі истнують не лиш на папери, але жиють житєм свого народу! — Під конець сеї речи вручили п. Ясеницкому серед неумовкаючих окликів "Слава!" депутації читалень: вижницкої, ростіцкої, чорногузкої і банилівскої дипльоми на почетного члена, почім наступали дальші точки програми. На сцену віступив хор вижницкої читальнї і відспівав з житєм і вервою пісню "Я щастний руску матїр маю", а по тім маленька учениця з Чорногуз, Евфрозина Стратийчук, віддеклямовала нїжненьким своїм голоском стих Давила Млаки "На чужинї" так хорошо, що удостоїлась грімких оплесків цілої публики. Опісля вийшов на естраду учитель чорногузкої школи п. Понич з своїми школяриками; ось их имена: Козьма Лифирович, Стефан Лифирович, Дмитро Москалюк, Костин Шпак, Олена Шпитко і Викторія Мазепа — і відспівали милозвучно піснь: "Минуло лїто Боже" Давила Млаки. По сїм представився публиці звістний вже з свого попередного виступу хор школяриків з Панскої Долини під управою Вп. О. Манастирского — в склад котрого входять 7-ох мальчиків-учеників: Иван Середюк, Михайло Кошман, Иван Кибич, Лесьо Флора, Дмитро Голик, Палїй Кушицкій, Дмитрій Войчак, сїльскій приватн. учитель Иван Албота і сам о. Манастирскій з своїм чудовим баритоном, яко диригенс. Жаль, що на сей раз не бачили ми між співаками любого мальчика-солисту, синка о. Манастирского — Василька, котрий при першім виступі сих школяриків в Вижници чарував всїх своїм прегарним дзвінким голосочком. Василько, як нам сказали занедужав вже на дорозї їдучи в Вижницю на сю новомодну "инфлюенцу" котра вже і до нас заглядає — та мусїв остатися в Банилові в домі свого дїда о. Хариновича.
Ми ще не мали нагоди чути хору славнозвістного в Галичинї о. Витошиньского, так годї тут потягнути паралелю; однакож не преувеличимо, коли скажемо що о. Манастирскій на сїм поли доказав щось нечуваного. В співі єго школяриків не тілько чути милу гармонію, модуляцію тонів, нїжні переходи з "piano" в "forte" і т. д., но що більше, єго школярики являються мов справдешні актори, віддаючи співану ними пісню з єї силою драматичною так, що співаки не представляються зрїтелеви яко прості екзекутори співу, но бачаться, що видиш перед собою образ, якій в пісни змальований. Се именно замітно в піснях: "Громадскі радні", "На селї", "Жовняри". Всї сі піснї, як і не менше "Сербске коло", "Стрїлецка піснь" подобались незвичайно публиці; з кождою піснею загреміла ціла саля гучним "Слава!" Публика одушевлена викликувала все любих "Соловейків" а ті за кождим викликом щось нового, надпрограмового піднесли публиці; аж як замітно було вже утомленє маленьких гостей-співаків, відпустила их публика серед грімких оплесків. Слова і музика повисших пісень, як і стиха "Повінь", якій чудно і з повною драматичною правдою віддеклямовав сам автор, суть творами о. Манастирского — на котрого Русь з гордостію споглядає, бо бачить в нїм не лиш поета, но і незвичайно даровитого композитора, притім і драматичного писателя.
З повним признанєм мусимо піднести, що о. Манастирскій утримує шкілку народну в Паньскій Долинї на власний кошт, де сам дїти учить та й удержує приватного учителя п. Альботу для сеї школи. Труди о. Манастирского яко поета удостоїлись вже і найвисшего признаня від Є. Вел. цісаря, бо за стих, якій написав по нагодї 40-лїтного ювелею Є. Вел. цісаря, дістав 10 дукатів і найвисшу подяку з признанєм.
Прочі точки програми випали рівно-ж удачно.
Надпрограмово відспівали ще члени читальнї ростіцкої під управою п. Юсипа прегарну піснь "Про Гуцуликів", котрої однакож слова і музика нам близше не знані.
Сердечно усміялася публика, коли виступив школярик Михайло Кошман і віддеклямував стишок о. Манастирского "Пяниця і стовп". Стишок сей так подобався за-для свого оригинального, гумористичного змісту, що публика засипала декляматора і автора довго триваючими окликами "Слава!" і просили о повторенє єго. Рівно-ж надпрограмово віддеклямовав член банилівскої читальні, п. Василь Харинович, дуже удачно стих Ю. Федьковича: "Довбуш" і тут мала публика нагоду пізнати в п. Хариновичу великі здібности до драматично-артистичного заводу, котрому, єслиб схотїв посвятитись, можна-б єму наперед віщувати славну будучність. Під конець офиціяльної части вечерка виголосив школярик з Паньскої Долини Иван Середюк слово до п. сов. Ясеницкого, котре за-для своєї щирої простоти і глубоко патріотичного змісту зробило велике враженє.
Офиціяльна часть вечерка закінчилася величавим відспіванєм народного имну: "Ще не вмерла Україна" в супроводї оркестри через весь зібраний нарід, при чім публика піднялась з своїх місць.
В часї вечерка наспіли привітні телеграми: від Вп. судії Михаляка з Путилова, від руских Товариств черновецких, від пп. Поповича, Пигуляка і инших — котрі по відчитаню приняли зібрані грімким "Слава!"
Так отже обходили згадані читальнї сей святочний вечер прощаня з своїм основателем і почетним членом. Була се поважна манифестація руского духа, якій живе і від тепер дасть Бог, що раз лучше жити-ме на зеленій Буковинї.
Честь і слава отже за ті труди всїм членам читалень, взявшим участь в сїм великім святї — слава Русинам в сїраках і кожухах, під котрими криються серця так щирі і новий горячих чувств до своїх проводирів і защитників, яких годї знайти иногди і під тоненьким фраком. 