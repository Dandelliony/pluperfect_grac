◦ ◦ ◦ ◦ ◦ ◦ ◦ ◦ ◦ ◦

Є. Е. митрополит Сильвестер приїхав уже вчера з Підлютого до Львова. По розвязаню ґенеральної духовної семинарії у Львові правительство наміряє будинок семинарскій, поставлений перед кількома лїтами, обернути з-разу бодай в части, на розширенє почти, котра, вибудована рівночасно на грунтї духовної семинарії, притикає до будинку семинарского. Справою тою з порученя митрополита мала вже й займати ся анкета назначена архипресв. о. Сїнгалевичем і — як ходить поголоска — мала заявити ся против того, щоби до будинку семинарії впускати почту...   Загальні збори общества им. Качковского відбудуть ся дня 12 н. ст. вересня в Станиславові. Збори розпочнуть ся богослуженєм о 8½ годинї рано, відтак о 11-ій годинї наступлять наради в сали музичного товариства им. Монюшка, а вечером відбуде ся в тій самій сали вечерок.   Рух зелїзничій на шляху Жовків – Рава руска і Львів – Нове Загірє – Мезе Лаборц вже на ново привернений.   Дрібні вісти. Наука в черновецкій ґімназії розпочне ся сего року виїмково задля направи будинку аж 27 н. ст. вересня.   Холєра. Ґазета урядова приносить такі далші вісти про холєру в Галичинї: В Микуличинї занедужав дня 12 н. ст. серпня робітник зелїзничій, котрого жінка занедужала дня 9 н. ст. серпня, коло котрої він лично в шпитали заходив ся. — В Тартарові ad Микуличин занедужав дня 13 с. м. коваль. — В Делятинї поміщено в шпитали двох недужих, а то: робітника, що идучи дня 12 с. м. з Микуличина занедужав в дорозї і візника зелїзничого. — В Печенїжинї не було від пятьох днїв нїякого нового занедужаня, так само в Белзци. — Загалом в повітї надвірняньскім було доси 13 случаїв занедужаня, а з тих 6, що покінчилось смертію. — З надвірняньского пов. пишуть до Kurjer-a Lwowsk-ого: Що день свіжі случаї холєри в тутешнім повітї повинні би може розбудити більшу енерґію і бачність властей. Робітники утїкають цїлими громадами і можуть рознести заразу. Повіт треба було замкнути войском і нїкого не випускати, доки не відбуде карантани. Нинї вже за пізно. Місто Надвірна доси абсолютно нїчого не зробило, анї не гадає робити, щоби не то край, але хоч громаду хоронити від нещастя. Доси навіть не займило ся бараком, постановленим на неприступних багнах міских, котрий то барак доставило тов. Червоного хреста. Дїйстний скандал і unicum заряду громадского, бо тут навіть бурмістра не урядує, лише єсть на пенсії аж до кінця каденції (в призначеню заслуг). Староство робить що лиш може, хоч занехало візвати громаду до енерґічнїйшої акції, як се зробило з Делятином і Микуличином, а що важнїйше, не постарано ся о замкненє повіта войском. Робітники купелеві гостї що перебувають тут вздовж шляху зелїзничого і крамарі жидівскй утїкають цїлими процесіями з заражених околиць. — Берлиньскій Reichsauzeiger пише: З огляду на вибух холєри в різних державах европейских не можна вже нинї сумнівати ся: Нїмеччинї грозить нинї більше як коли небудь небезпечність пошести. Отже власти державні пригадують з притиском видані минувшого року зарядженя против занесеня холєри і відкликують ся до співучасти горожан. — Після урядових справоздань в Румунії лучило ся в Браїлї дня 11 і 12 н. ст. серпня 14 нових занедужань на холєру, в Сулинї 24, в Чорноводї 9. В Браїлї померло 5 осіб, в Сулинї 6, в Чорноводї дві.   Дѣло 