Конскрипція у Львові. — Розправа карна,

Конскрипція у Львові.
Львівскій кореспондент N. Reform-и (r) доносить так: Бюро статистичне кінчить справджанє карт конскрипційних. Ся веріфікація виказує дуже користний результат. Не 118.000, як з разу обчислено, але з горою 188.000 людности числить Львів, отже може повеличати ся значним приростом мешканцїв. В послїдних десяти лїтах прибуло людей 15.000, а се значить 14 прц. Конскрипція дасть підставу до деяких цїкавих заключень. Найперше треба піднести, що жиди в величезно переважаючім числї заявили, що уживають стало язик польскій. Лиш незначна часть жидів подала за свій язик розговорний, нїмецкій, а виїмково де-не-де нотовано жарґон. Великою несподїванкою єсть факта, що дуже мало бо ледви 300—400 карт конскрипцїйних виповнено по руски. Що-до розвою міста Львова, то найжизненнїйшою, бо виказує найбільшій приріст, єсть дїльниця Городецка. Можна сказати, що Львів розширюєсь в напрямі сеї дїльницї, котра маючи такі центри, як двірцї зелїзничі, касарнї, маґазини войскові і т. п., має також найбільше условій до розвою. Тому то і має ся дїльниця тілько мешканцїв, що инші дїльницї разом взяті. Сама улиця Городецка числить 5.500 людей, а Казимирівска 3.600 людей, противно же такі улицї середмістя і инших дїльниць, як Баторія або Скарбківска числять ледви понад 1.600, Сикстуска 2.800, а Ринок 2.300 мешканцїв. З решти улиць гарне число мешканцїв виказує ул. Личаківска, бо 4.300, однак се не дивота, бо ся улиця єсть найдовша у Львові і тягнесь аж до границї Винник. Сама же дїльниця Личаківска значно підупала під взглядом населеня і займає послїдне місце між прочими дїльницями. Розправа карна против о. Айталя Ковальского,
обжалованого о підпал, закінчилась вчера по 8-ій год. вечером. На питаня, поставлені трибуналом, відповіли судьї присяжні так: На 1-ше питанє головне: Чи винен о. А. Ковальскій, що в намірі підпаленя чужої власности більше анїж один раз підложив огонь, а то раз на подї, а другій раз в коморі Анни Лозиньскої, в наслїдок чого першим разом огонь дїйстно займив ся? — відповіли судьї присяжні одноголосно: нї; — на ІІ-ге питанє головне: Чи винен о. К., що в ночи з 20 на 21 вересня 1890 підпаливши в злім намірі свої движимости, виставив тим також чужу власність на небезпечність? — відповіли 9 голосами: нї (3 голоси: так); — на III-те питанє евентуальне (коли-б заперечено 2-ге питанє): Чи винен о. К., що в намірі нанести краківскому товариству убезпечень шкоду по-над 500 зр., взглядно понад 25 зр., підпалив свої движимости без виставленя через се чужої гласности на небезпечність? — відповіли 9 голосами: нї (3 голоси: так). — На підставі сего вердикту увільнив трибунал о. Ковальского від обжалованя, а що прокуратор не зголосив жалоби неважности, то і випущено єго сейчас на волю.   