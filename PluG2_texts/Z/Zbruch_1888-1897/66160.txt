Рада державна.

Комісія податкова Палати послів радила вчера дальше над реформою податків. Представитель правительства сконстатував, що в комісії була що до найважнїйших засад податку зарібкового як найбільша згода. Крім того заявив представитель правительства, що правительство годить ся на таке уложенє тарифи, котре далось би технічно перевести, годить ся також на то, щоби засягнути опінії палат торговельних і товариств рільничих. Обава, що на рільництво будуть наложені більші тягари, єсть неоправдана; противно, для властителїв малих господарств єсть проєкт нового податку о много користнїйшій. Сконтінґентованє податку зарібкового після повітів не єсть зовсїм централізацією, але далеко идучою децентралізацією.
В Колї польскім вела ся вчера нарада над управильненєм валюти. Відбули ся два засїданя, а на першім з них був також і бувшій міністер, п. Дунаєвскій. Пос. Евг. Абрагамович виступав против валюти і доказував, що управильненє валюти представляєсь дуже користно для експортуючих промисловцїв, котрих однакожь в Галичинї нема. Одно, що лиш промавляє за валютою, то політичне становище монархії. Галицка продукція збіжа має в ажіо достаточну премію експортову і длятого він в интересї своїх виборцїв противний управильнюваню. — Пос. Щепановскій виступав против Абрагамовича, доказуючи, що ажіо упадає чим раз більше і що премія вивозу галицкого збіжа, сама собою щезне. Уодностайненє ажія в видї доброї реляції єсть в интересї Галичини. Бесїдник промавляв за управильненєм, висказав однакож сумнїв що до способу єї переведеня, а именно критикував він експозе угорского міністра фінансів і казав, що той міністер задумує взяти цїлу дотацію касову для Угорщини і що він сполучає управильненє валюти з конверсією довгів державних, через що цїла акція управильненя валюти готова розбити ся.
Пос. Дунаєвскій сказав, що треба стреміти до управильненя валюти, але питанє чи тепер прийшов на то час. Буде то залежати від тих пояснень, які має дати мін. Штайнбах в клюбі, що робити, чи завести валюту срібну чи золоту, чи держати ся біметалізму. З наукового становища був би він за біметалізмом, але теперішний стан продукції срібла змушує приняти золоту валюту. Злих наслїдків для Галичини з заведеня золотої валюти не треба побоюватись, бо коли з того буде хосен для держави, то буде добре і для Галичини. Не треба також дивити ся на то, хто насамперед буде мати хосен з управильненя.
На вечірнім засїданю промавляли ще: пос. Рапапорт за предложенєм правительства, котрий доказував, що Галичина нїчого не стратить при управильненю, а може щось зискати; пос. Стадницкій домагав ся уложеня питань, котрі мають бути предложені правительству: пос. Д. Абрагамович доказував, що подорожіє продукція рільна, а пос. Страшевскій заявив ся рішучо за валютою, доказуючи, що піднесе ся вартість ґрунту. 