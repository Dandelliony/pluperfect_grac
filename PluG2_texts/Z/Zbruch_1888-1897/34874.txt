Фінансова Спілка для повіту вижницкого.

Вь "Дѣлї" була вже коротка згадка о Спілцї, яка основує ся в Вижници, а щоби лучше пізнати, яку цїль має мати тая нова Спілка, котрої основателї суть в більшости Русини, подаємо відозву основателїв напечатану в язиках рускім і нїмецкім:
"Загально звістно, що з помежи мешканцїв повіту Вижницкого, продукуючим станам, хлїборобам і ремісникам найтяжше приходить своє економічне положенє користно устроїти. Бо наколи купець, ведучи плодами землї і чужої працї обширну а много зиску приносячу торговлю, приходять до великого добробиту а передо собою братство бачить, — рільник в потї чола працює, щоби тілько рідної скиби не покинути — часто навіть безуспішно — а ремісникови сходить цїлий вік в журбі о завтра, о хлїб насущний.
Тая невідрадна проява, котра кождого правдивого і щирого народолюбця болем переймати мусить, — знаємо, що духовий поступ тїсно звязаний з матеріяльним положенєм народів — не виходить з природних обставин. Наш бо повіт посїдає в своїх урожайних долинах, лїсами покритих горах, в котрих також різнородні мінерали находять ся, як не менше в своїх здібних і відважних бутиничах і керманичах, майже невичерпані жерела добробиту своїх мешканцїв. Одна тілько причина була доси, котра природне право, що найперше продуценти продуктами своїми користатись повинні, в противне обернула. Тою однїсїнькою але всерішаючою причиною був дотеперішний брак дешевого і раціонального кредиту для хлїборобів і ремісників.
Щоби сему злу зарадити, думає підписаний комітет, що винайшов средство в самім повітї, а именно в тім численнім кружку ощадних людей, котрі через своє покликанє або становище перешкоджені суть свої ощадности в промислових предприємствах зужиткувати. Не сумнїваємо ся, що в тім, як числом так образованєм і впливом відзначаючім ся кружку, думка сполучена всїх сил капіталу і працї для служби загалови і кождому поодинокому найде відгомін і що кождий добромислячій радо до того пристане, причинити ся, по-при власний интерес, до успішного розвою добробиту загального в власнім своїм повітї.
З сеї загальної точки виходячи, задумав підписаний комітет заснувати зареєстровану Спілку з ограниченою порукою для повіту Вижницкого, котра би користне процентованє удїлів своїх членів і вкладів ощадности веденєм різного рода гипотекарних і банкових предприємств уможливила, а котрої би кредитом, в противоположности до вже истнуючих в Вижници подібного рода, котрі майже виключно интереси купцїв піддержують, хіснували ся всї кредиту гідні жителї, як властителї менших і більших посїлостій земских і ремісники, так і поважні, на віру заслугуючі купцї. Задачею осіб до веденя справ спілки сеї загалом членів єї покликаних буде: через мало коштуючу адміністрацію як найбільшою старанностію і совістностію интереси спілки з гуманітарними засадами в тїсну гармонію зілляти. При великім попитї за кредитом — випливаючім з економічних обставин, при можливости интензивнїйшого і раціональнїйшого веденя господарства і більшого розвою торговлї деревом і товаром, уможливить ся спілцї лихву, успішно кров людску ссучу, поборювати, не впускаючи при тім нїколи з ока нашої першої задачі, відповідного опроцентованя маєтку спілки.
В мисль висказаних повисше думок виготовлені статути предложать ся під нараду і рішенє на конститууючих загальних зборах, котрі відбудуть ся дня 3 н. ст. цвітня 1890 в сали касинового товариства в Вижници о 3 годинї по обідї. До участи і голосованя на тих зборах уповажняє попередна субскрипція удїлів від 20 зр. до 2000 зр. як і уплаченє що-найменше 20 зр. на удїли і 2 зр. вписового, котрі Вп. п. Мечислав Венгринович, д-р Тадей Нїментовскій і о. Теодор Семанюк всї в Вижници, за виставленєм квітів, котрі опісля по наступавшім ц. к. властями потвердженю статутів, на книжочки удїлові виміняні зістануть, аж до загального збору сего приймати уповажнені зістали.
Вижниця дня 23 н. ст. марта 1890.
Исидор Бобикевич. Иван Михайлів Богосевич. Иван Теодорів Богосевич. Григорій Кантемир. Михайло Коралевич. Д-р Тадей Нїментовскій. Иван Осташек. Теодор Семанюк. Иларіон Стратейчук. Антоній Свораковскій. Мечислав Венгринович. Кароль Антон Вільміцер." 