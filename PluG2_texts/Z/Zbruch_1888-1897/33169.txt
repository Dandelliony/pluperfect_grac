◦ ◦ ◦ ◦ ◦ ◦ ◦ ◦ ◦ ◦

Запомоги для вдів станіславівскої епархії. Комісія управляюча дїлами вдовичо-сирітского фонду станіславівскої епархії розішле в короткому часї запомоги вдовам і сиротам по священиках за 1889 р. по 57 зр. на кожду особу. Всїх осіб єсть 207; загальна сума маючих роздатись запомог виносить 11.869 зр.
В комнатї торговельно-промисловій у Львові відбувались вчера вибори. На 27 голосуючих презесом комнати вибраний п. Кароль Киселька 21 голосами, віцепрезесом п. Як. Піпес, провізоричним презесом п. Макс. Епштайн а ревідентом каси п. Кар. Шаєр. Відтак вибирано членів до комісії: цертифікатової, банкової, зелїзничої, для достав правительственних, до контролї біржевих курсів. З порядку дневного полагоджено кілька справ, а то: заявлено ся за установленєм вандрівних циментників ваг і мір; в справі реклямацій надплат тарифових за транспорти на зелїзницях рішено просити правительство, щоби поручило зарядам зелїзничим як найсовістнїйше ревідовати фрахтові листи і без проволоки з уряду звертати сторонам надплачені належитости.
Дві стипендії з фонду наукового, призначені для медиків, річно по 210 зр., надало намістництво: Львови Петровскому, слухателеви V року медицини в краківскім університетї, синови греко-кат. пароха в Гуснім; Стан. Чарникови, слухателеви IV. року медицини в краківскім університетї, сиротї по купци в Бібрцї.
Поєдинки у Львові. Львівскій кореспондент Nota петербургского Kraj-y пише: Карнавал, звичайний час анормальних нервів і в сїй хвили зазначує свій характер, крім балїв, поєдинками, о котрих ту що хвиля чувати. Побіч авантур чисто дансерско-донжуаньских мали ми два важнїйші поєдинки. В однім противника свого легко покалїчив п. Каєтан Солтан Абґарович; в другім п. Городиньскій небезпечно затяв в голову адвоката д-ра Тадея Шидловского.
Катедру язиків славяньских отворено при університетї оксфордскім в Анґлії. Надзвичайним професором именований В. Р. Морфіль, звістний яко автор підручника літератури славяньскої, граматики россійскої і сербскої і многих дрібнїйших розвідок в справах славяньских. П. Морфіль трудить ся вже від многих лїт над розповсюдненєм в Анґлії літератури і філолоґії славяньскої.
"Фріне" Семирадского вибралась в дальшу дорогу до Лондону. За два тижднї, від коли виставлено сей образ в ратушевій сали, оглядуло єго 13.837 осіб.
Пострїлено жандарма Франца Тшесняка, котрий будучи в службі патролював в лїсї при дорозї повітовій з Тарнобжега до Майдану. Жандарм побачив в лїсї хижного стрільця і завізвав єго піддатись, але рівночасно другій товариш стрільця, укритий в лїсї стрілив до жандарма і ранив єго небезпечно. Жандарма відставили до шпиталю в Тарнові а за злочинцями слїдять. 