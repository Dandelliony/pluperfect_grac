Конституючі збори товариства "Громада".

З Відня.
Збори "Громади" відбули ся величаво з кождого взгляду. Явилась близько сотка участників, з того більша часть робітників.
Збори відкрив академик Павлюк. З интеліґенції явились о. д-р Т. Сембратович, инжінєр п. Костишин, д-р медицини Зарівний, урядник почтовий п. Винницкій і другі. Між гостями витали ми о. Борачка з Галичини.
Головою "Громади" вибрано одноголосно о. д-ра Т. Сембратовича, а заступником голови рівно-ж одноголосно академика Студиньского. Крім того вибрано до видїлу: листоноса п. Юревича, мініст. урядника п. Дубовицкого, вислуженого ляйбґвардиста п. Бігуна, академика п. Павлюка, механіка п. Данкевича і робітників фабрики пп. Будзанюка і Курила. На заступників видїлу вибрано: властителя склепу п. Кадайского і робітників пп. Шквиру і Шуйского.
По виборі видїлу відбув ся комерс. Одушевленє було велике. Серед співів і тоастів забавляло ся цїле товариство до півночи. [Близше справозданє подасть ся в короткім часї.]
На збори хотїли втиснутись члени "Буковини", але их випрошено. Що членам "Буковини" не ходило о нїчо инше, як о викликанє скандалу, се показало ся з поступованя п. Романа Алексевича, члена "Буковини", против котрого внїс один з участників зборів жалобу до суду о оскорбу чести. Настрій на зборах був народовскій. По відспіваню пісни "Ще не вмерла Україна" — розійшлись участники зборів з великим одушевленєм і з надїєю, що за кілька місяцїв віденьска "Громада" найде ся в своїм власнім льокали. 