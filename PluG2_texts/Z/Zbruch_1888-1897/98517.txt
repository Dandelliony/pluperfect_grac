◦ ◦ ◦ ◦ ◦ ◦ ◦ ◦ ◦ ◦

    † Михайло Драгоманів. Нині наспіла з Софії вість, що наш земляк-Українець Михайло Драгоманів бувшій професор кіївского університету а остатними роками професор висшої болгарскої школи в Софії, україньскій писатель, муж незвичайного таланту і глубокої науки, чоловік видатного характеру, патріот україньскій і один з тих Українцїв, котрі найбільше интересували ся справами галицко-рускими, упокоїв ся вчера вечером в Софії. Земля єму пером і вічна память!   Саранча появила ся в селах повіта перемишляньского — в Вишнївчику, Виписках і в околици в великім числї, кидаєсь на лїси і нищить особливо лїси дубові. З весни маєві хрущі, а тепер саранча, обївши листя, надали нашим лїсам вид осїнної панорами. Нарід не знає тої язви і сумних наслїдків.   Довбушів скарб в Пістини. Ще добре не прогомонїла справа ворожбитки з Рожнова в повітї снятиньскім, котра визискувала селян жадних скарбів, а вже подібна пригода стала ся в Пістини. До Kurjer-a Lwowsk-ого доносять, що недавно якійсь старець з Угорщини мав указати селянам місце, де находить ся скарб закопаний Довбушем. Вість тая блискавицею розійшла ся по повітї а селяне сходять ся і завзято шукають скарбу на вказанім місци. Доси вже викопали довгу нору, кілька сяжнїв глубоку, а ворожбит сам управляє роботою і з дня на день робить людям надїю, що ось-ось висиплють ся зі скали червінцї, котрих — після переказу — нїби стережуть живий Гуцул і Гуцулка...   Колєктант — пропав! Петро Лехович, селянин з Стібна [повіта перемиского] висланий в сїчни с. р. комітетом церковним до збираня складок в повітах станиславівскім і підгаєцкім, пропав з узбираними складками. Догадують ся, чи — він тепер не вештає ся по Львові збираючи складки без уповажненя.   Змия в околици Львова. Дня 18 н. ст. червня с. р. зловлено в зарісниках, що розпростирають ся на право від гостинця за рогачкою Личаківскою, величезний примірник змиї-поганки [Pelias berus, Kreuzotter]. Єсть то звичайна відміна, з-верха сїра, з чорним клесоватим [зикзаковатим] пасмом вдовж хребта, звістна у нашого люду під назвою "сорокуля". Примірник той взяв проф. Верхратскій до препарованя до кабінету натурального ґімназії академічної. Змия згадана єсть 68 центиметрів довга, на найгрубшім місци в обводї тримає 7 центиметрів а важить 225 ґрамів. — При нагодї згадаємо, що змия-поганка — у нас в Галичинї єдиний рід їдкій — в околици львівскій лучає ся дуже рідко. Все-ж така належить — именно молодїж, котра тепер лїтною порою часто екскурзіює в дооколичні лїси — остерігати, щоби була осторожною, бо міг би лучити ся випадок нещасливий. Їдь змиї дїлає в спечні днї дуже швидко і сильно, коли дістане ся до крови — і нераз приводить смерть в короткім часї по укушеню змиї, коли нема до-разу одвітної помочи.   Свобідне поле для женщин. Міністерство справ внутрішних дозволило в засадї жінкам, котрі мають відповідне образованє і хотять заняти посади при институціях фінансових — як каси щадничі, задаткові і пр. — складати испити державні з рахунковости перед комісією испитовою львівского намістництва. На тій підставі допущено в сих днях до такого испиту панну Ванду Михаловску практикантку каси щадничої в Коломиї і Иванну Сильвестрівну практикантку товариства задаткового.   На невластиве поле пустило ся кілька жінок в Испанії. Недавно виступили они до боротьби з биками в Сараґосї. Зібрана публика — замість сподїваних оплесків та цвітів — почала кидати на них мітлами, горшками, ножицями, взагалї всяким жіночим знадібєм, а для яснїйшого зазначеня свого невдоволеня метала також таблички з написями: "Идїть замітати! Йдїть прасувати! Йдїть мити горшки!"   Дрібні вісти. На засїданю польского товариства историчного буде читати в суботу 23-ого с. м. о 7-ій годинї вечером в сали львівского університету д-р Лисевич розвідку "Першій епископ львівскій гр.-кат. Макарій Тучапскій". — Завтра о годинї 4½ по полудни відбуде ся в сали суду карного у Львові розправа з причини внесеного супротивленя против конфіскати 3-ого числа "Громадского голосу". — Дня 23 с. м. припадає 50-лїтний ювілей докторату медицини Махайла Зеленевского, писателя і через 30 лїт купелевого лїкаря заведеня в Криници. — В Бруховичах коло Львова помер в 69 роцї житя Онуфрій Павликевич, вислуж. ревідент рахунковий висшого суду краєвого і заступник директора товариства взаїмного кредиту. — В Парижи привела на світ одна молода жінка четверо дїтей-дївчат, а то одного дня троє а другого дня четверте; мати і дїти поки що зовсїм здорові. — Нинї рано повісила ся 22-лїтна Марія Бруницка служниця при улици Калїчій. Перед довершенєм самоубійства принесла ще води, помолилась, відтак взяла у сторожа ключі від поду і на подї повісилась имовірно за-для нещасної любови.   Дѣло 