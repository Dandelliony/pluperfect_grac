◦ ◦ ◦ ◦ ◦ ◦ ◦ ◦ ◦ ◦

Вчерашний відчит проф. М. Грушевского зібрав в III-ій сали Народного Дому значне число осіб, між ними богато пань. Прелєґент обговорював цїкаву квестію повстаня назви і початку Кіїва і Руси та значінє Кіїва і Днїпра в житю старинних народів. Зібрані вислухали з великим занятєм викладу Вп. професора, обіцюючи собі явити ся непремінно на найблизшім відчитї, в середу дня 19 н. ст. грудня [сим разом виїмково замість вторка за-для припадаючого свята] о 6-ій годинї вечером.   З Тернополя доносять, що дня 17 н. ст. грудня відограє ся перед тамошним трибуналом епільоґ голосної справи крадежи в тернопільскій касї ощадности. Коли свого часу глядано за злодїєм, зголосив ся до судьї слїдчого місцевий фотоґраф Альфред Силькевич і зізнав під присягою, що рушникар Петро Шермер, звістний з своєї честноти горожанин, доробив до каси ключ і дав єго свому шуринови, урядникови каси ощадности М. Джимуховскому. В наслїдок сего зізнаня увязнено Джимуховского і зроблено ревізію в домі Шермера, котра виказала єго невинність. Тепер обжаловує прокураторія Силькевича о клевету і о се, що ввів власти в блуд. Характеристичне в тій справі те, що Силькевич кинув клевету на свого довголїтного приятеля лише з тої причини, що надїяв ся дістати 1000 зр. нагороди, визначеної за відкритє виновника крадежи.   Засїданє исторично-фільософічної секції Наукового товариства им. Шевченка відбуде ся під проводом проф. Михайла Грушевского в суботу с. р. о год. 7-ій вечером. На порядку дневнім: а) реферати членів товариства, б) справа рецензійного віддїлу в "Записках" товариства. Просить ся також пп. Членів инших секцій явити ся на се засїданє, щоби порозуміти ся в справі рецензійного віддїлу "Записок", котра обходить всї секції.   Тиф лютить ся — як доносять з Городенщини — в Колїнках, присїлку Далешевої, вже цїлий рік. Причину тяжко вислїдити, здаєть ся жерело пошести мусить бути в водї, що витїкає з-під кладовища. З початку був се тиф пятнистий, а тепер переважає жолудковий. Повітовий лїкар приїздить кождого тиждня до села, але користи з того дуже мало.   Метеор. Дня 7 н. ст. грудня о 7-ій годинї вечером побачено в селї Дмитрові явище, що можна би єго назвати вибухом огня. В одній хвили заяснїло так сильно, що видко було цїле велике село і хто був на дворі, тому здавало ся, немов би в воздусі розсипано цїлу скриню розжареного угля. Цїле явище тревало кілька секунд.   Дрібні вісти. Директор зелїзниць державних п. Альфр. Деймч виїхав на инспекцію до Бродів і Підволочиск і поверне до Львова 14 н. ст. грудня. — Доповняючій вибір одного члена ради повітової в Товмача з ґрупи міских громад відбуде ся дня 15 н. ст. сїчня 1895. — З днем 1 н. ст. грудня отворило Краківске товариство взаїмних обезпечень свою філію у Відни. — Заходом товариства Читальнї в Гаях старо-брідских відбуде ся завтра рано поминальне богослуженє за упокій бл. о. Ив. Сїрка в місцевій церкві.   Дѣло 