◦ ◦ ◦ ◦ ◦ ◦ ◦ ◦ ◦ ◦

В справі дефравдації в бюрі сільнім видїлу краєвого, веде незалежно від суду і видїл краєвий слїдство дисциплінарне, щоби викрити, яким способом міг Кіяньскій робити такі надужитя, а именно чи завинив тут ще хто не наглядаючи або не контролюючи Кіяньского. — Фонд краєвий, як кажуть, не потерпить нїякої шкоди, стратить лише фонд сільний, т. є. не буде мати тих зисків, яких надїяв ся.   На посади греко-кат. катихитів при школах народних оголосили окружні ради шкільні в Тернополи і Городку конкурси, а то в Тернополи з платнею 770 зр., а в Городку 660 зр. Подавати ся о ті посади треба: до окружної ради шкільної в Тернополи до 18 н. ст. марта, а в Городку до 25 н. ст. марта.   Дирекція руху зелїзниць державних у Львові оповіщує, що помимо єї публичного заявленя в осени с. р. впливає безнастанно ще дуже богато подань о посади низших катеґорій. З причини, що на ті посади пренотовано вже о много більше кандидатів, як далось би их помістити в двох лїтах, то дирекція рішила відкидати всї просьби петентів, котрі не окінчили бодай 4 кляс середної школи т. є. ґімназії або реальної школи, щоби просячі не уводили ся надїєю, що одержать посаду. Супротив того остерігає ся петентів згаданої катеґорії, щоби ощадили собі злишних коштів і старали ся о инші занятя.   Кілько коштує доси краєва вистава? Дня 23 н. ст. лютого відбуло ся засїданє дирекції краєвої вистави. Зі справозданя касієра д-ра Згурского виходить, що доси видано на цїли вистави: На адміністрацію 13.778 зр., на видатки друкарскі і літоґрафічні 3.104 зр. 29 кр. на задаток 20.000 великих плякатів 8.253 зр. 45 кр., на порто 2.536 зр. 45 кр., на кошти подорожи делєґатів 3.633 зр. 63 кр., на поліцію 136 зр., на спедицію 1.070 зр. 15 кр., на катальоґ 458 зр. 80 кр., на аренду за реставрацію і землю 2.614 зр. 25 кр., на земельні роботи 39.700 зр., на будови, водопроводи і ин. 314.369 зр. Взагалї видано на виставу доси 389.969 зр. 24 кр.   Тайна коша. В пятницю дня 22 н. ст. лютого в полудне передала якась незвістна женщина зелїзничому служачому на двірци в Перемишли старанно замкнений кошик з порученєм, щоби віддав єго дамі, котра приїде слїдуючим поїздом і сама зголосить ся о него. Служачій ждав до ночи, виглядаючи згаданої дами, а коли о 10-ій годинї нїхто ще не явив ся, удав ся з кошем до начальника стації. Кіш отворено і найдено в нїм — спячу дитину. За властителькою коша заряджено слїдство.   За убитє стражника скарбового в Синівцях долїшних ставав дня 22 с. м. перед судом в Чернівцях селянин Кость Бойко, славний пачкар. Синівцї лежать над румуньскою границею і не диво, що там пачкарство цвите а стражників скарбових там дуже не люблять. Селяне в тім селї відгрожувались вже від давна, що убють котрого из стражників, а найбільше відгрожував ся молодий Бойко. В ночи 13 падолиста 1893 р. видїли люде Бойка, як він ишов зі стражником Францом Лявбером, котрого опісля найдено убитого. Свідки селяне з Синовець зізнавали, що видїли, як Бойко убив стражника, вдаривши єго палицею по голові, але Бойко випирав ся всякої вини і казав, що ті свідки лиш из злости на него так зізнають. Бойка засуджено за убитє на 5 лїт тяжкої вязницї.   Велит. Недавно помер нагло в Монахії Вільгельм Лєтер, чоловік, яких мало на світї. Він уродив ся в Саксонії 1865 р. В 14 роцї житя важив 180 фунтів; коли ставав до войска, то важив 412 фунтів, а небавом потім 472 фунти. Спершу занимав ся різьбарством, та коли побачив, як єго люде подивляють, рішив він показувати ся за гроші, яко чудо природи. Дня 9 лютого с. р. кінчило ся єму 28 лїт. Того дня пописував ся він послїдний раз перед публикою в Монахії, нараз упав і ледви живого винесли єго до ґардероби. На другій день, коли єго везли до шпиталю, помер. Лїкарі разом з учениками секціонували тїло сего велита. Тіло було довге на 180 стм., черево мало в окрузї 172 стм., шия 70 стм., лидка 58 стм. Сало на череві було грубе на 12 стм., а на грудях на 7 стм. Мозок важив 1770 ґрамів. Серце було велике, затовщене і важило 2 фунти. Помер на хибу серця. Несло того велита 10 людей.   Дѣло 