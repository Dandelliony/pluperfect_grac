Промова посла Ол. Барвіньского,

виголошена на 23-ім засїданю палати послів ради державного в справі елєментарного нещастя в Галичинї.
Висока палато!
Я просив о голос, щоби звернути увагу Вис. палати і правительства на елементарні нещастя, які в послїдних трох лїтах так тяжко навістили Галичину і щоби умотивувати коротко поставлене вчера в палатї нагляче внесенє.
В р. 1889 поробили на веснї польні миши в богато околицях Галичини великі спустошеня на засїяних полях. До того прилучила ся довга посуха, так що жар сонця формально спалив збіже. При кінци серпня 1889 наступила нова катастрофа. Кромі граду великі зливи викликали страшну повінь в дуже богато низинах річних, а особливо на дотоках Днїстра з правого боку і на Прутї піднеслась вода на кілька метрів, попсувала значно дороги і поробила незмірні шкоди на полях і царинах. Нарід в роспуцї сказав зовсїм справедливо, що, чого не знищила посуха, то забрала повінь.
В наслїдок тих елементарних нещасть був такій неврожай, що страшний голод зі всїми своїми наслїдками неумолимо запанував між селянами. Хлїбороб мусїв навіть свою худобу для браку паші в більшій части випродати по дуже низьких цїнах, або дати им згинути з голоду. Хитрі спекулянти закуповували тисячі коней і забивали, а населенє нашого краю стало таким способом на довгі лїта позбавлене так конче в господарстві потрібного потягового товару. Мушу тут з признанєм піднести, що як зі сторони держави так і краю, а також різних приватних комітетів в Галичинї удїлено потерпівшим позичок і запомог, але ся поміч могла лише в малій части запобігти нуждї.
Ще не загоєно тих ран, які елєментарні нещастя нанесли населеню Галичини, коли нове нещастє, якого люде не тямлять, навістило наш многострадальний край. Дня 9 н. ст. серпня с. р. зірвав ся в тернопільскім окрузї оркан, знищив село Березовицю велику, де 11 осіб чи то стратило житє, чи було поранених. Дуже богато домів і господарских будинків, як і цїлий фільварок, зрівнала буря з землею і рознесла, а цїле село виглядає як страшна руїна по пожарі. Через бурю і град потерпіла тяжкі страти також инші місцевости, як Острів, Красівка і місто Тернопіль, а в Красівцї зруйнувала буря великій простір лїса. Ся буря пійшла потім на захід на Беневу коло Підгаєць і звернулась відтак на місцевости в Перемишляньскім повітї: Утїховичі, Кореличі, Добряничі, Осталовичі, Бруховичі, Янчин, Костенїв і Білка, де град поробив значні шкоди.
Другого дня поробив знов страшний оркан величезні шкоди в инших повітах Галичини. В Підкамени коло Бродів знищив цїлковито лїс ґрафа Цетнера, порозносив доми а бальками из зруйнованих домів кидав з такою силою, що они глубоко встрягали в землю. Сади, з чого люде в тамошних околицях мають заробок, знївечені до тла. Тут шкода виносить до 30.000 зр. і згинуло кількоро людей. Місцевости брідского повіту: Заболітцї, Рожнів, Чехи, Пониквиця мала й велика. Висоцко, Дубє, Голосковичі, Кадлубиска, Суходоли, Боратин, Берлин і инші за пять мінут потерлїли від оркану дуже тяжко; деякі виглядають як по пожарі. Також і в Камінц Струмиловій, Яґуни, Ланах польских і нїмецких, Ясеници і поблизьких місцевостях зруйновані доми, а в лїсах і на полях величезні шкоди. Сей сильний оркан перейшов того ж дня на Раву руску, Пристань, Бутини, Двірцї і инші села, в котрих гради величини топки соли знищили всю надїю на жнива. І золочівскій повіт потерпів тяжкі шкоди, особливо поля коло місцевости Чорна спустошені градом. Не досить того. Слїдуючого дня знов зірвала ся в скалатскім повітї буря і град спустошив більше як в 15 місцевостях поля, а богато людей тяжко поранив. Страшні страти потерпіло також більше як 15 місцевостей коло Мостиск, де шкоду оцїнено на 300.000 зр. В Старім-містї і в по близьких околицях стратили люде майже весь свій маєток, де хто й житє, а кромі того були страти в худобі і домашній птици.
Се, Панове, лише дуже коротко зіставленє наспівших до тепер вістей о тяжкім нещастю, яке навістило Галичину. Докладне представленє наробленої шкоди тепер ще неможливе, тим більше, що в богато околицях перервана комунікація. Але я думаю, що вже й наведених фактів доволї, щоби виробити собі понятє о нуждї в Галичинї, щоби признати наглість того внесеня і потребу як найскоршої помочи від держави.
Однакож заким ще закінчу свою промову, не можу не звернути уваги Вис. правительства на се, що крім пожаданої помочи єсть ще обовязком правительства — запобігти на будуче наслїдкам подібних нещасть, бо пів-средствами не зайде ся далеко. Длятого мушу в имени моїх товаришів з натиском зазначити конечну потребу систематичної реґуляції рік галицких, острійшого додержуваня законів о лїсах і потребу засадженя лїсами пустих і убогих в лїси околиць нашого краю. Край, котрого екзистенція залежить головно від плодів рілї, можна устерегти від зубоженя і цїлковитої руїни лише енерґічними запобігаючими средствами. Длятого поручаю своє внесенє як найгорячійше Вис. палатї до ласкавого принятя. (Оплески з правицї.) 