Виборче.

Новини виборів.
Калуш година 10. В сій хвили Романчук 35 голосів, Кулачковскій 2 голоси.
Калуш година 12. Романчук 128 голосів, Кулачковскій 28. — Міщане калускі.
Долина година 12. Романчук 192, Кулачковскій 7 голосів.
Бібрка. Голосувало 166. Романчук 102, Кулачковскій 64.
Турка година 12½. Телишевскій 105, Антоневич 21 голосів. Голосованє вже скінчене.
Старе місто година 12½. Телишевскій 109, Антоневич 6 голосів.
Рудки. Голосуючих 160. Телишевскій 44, Антоневич 54, Бараньскій 60 голосів.
Турка година 2. Телишевскій одержав: в Турцї 109, в Самборі 135, в Рудках 44, в Старім містї 109 — вибраний послом.
Броди година 12½. По першім читаню лісти: Барвіньскій 124, Геровскій 83.
Камінка година 12½. Барвіньскій 94, Геровскій 18 голосів.
Броди година 3. Барвіньскій 148, Геровскій 88; — Камінка: Барвіньскій 91, Геровскій 18. — Голосованє відбулось спокійно з тактом.
Тернопіль година 12¼. В Тернополи: ґр. Пининьскій 108, о. Січиньскій 53, о. Кобляньскій 37 голосів. З Скалата і Збаража результат доси незвістний.
Тернопіль година 2½. Вибраний Пининьскій 249 голосами. О. Січиньскій одержав 160, о. Кобляньскій 45 голосів.
Станіславів година 12. О. Мандичевскій вибраний послом.
Станіславів. Мандичевскій вибраний 413 голосами. Барабаш дістав 165 голосів. Характеристична річ, що в Богородчанах дістав Барабаш лише 33 голоси супротив 82, котрі упали на Мандичівского.
Бережани година 2. Чайківскій 57, Вольфарт 97, Билинкевич 13: — Підгайцї: Чайківскій 82, Вольфарт 92.
Жовків. Голосували 187. О. Брилиньскій 148, Ковалскій 36, Вахнянин 3: — Сокаль: Голосувало 201. О. Брилиньскій 116, Ковальскій 51, Вахнянин 30.
Перемишль. Голосувало 206. Тишковскій 143, крил. о. Войтович 62; — Мостиска: Голосувало 170. Тишковскій 123, крил. о. Войтович 47.
Гусятин. О. Богонос 63, Володислав Чайковскій 113; — Теребовля: О. Богонос 66, Чайковскій 110.
Чортків. О. Галущиньскій дістав в Чорткові 66 голосів. На жандармів вислано жалобу до команди жандармерії і до намістництва.
Львів. О. Карачевскій 95, Абрагамович 164. Вибраний Абрагамович 360 голосами против 200, котрі упали на о. Карачевского. В Городку о. Карачевскій мав дрібну, але в Яворові значну меншість. Винницкій судовий повіт держав ся добре. — В Городку одержав о. Карачевскій 65, в Яворові 49, а Абрагамович в Городку 78 а в Яворові 118.
Коломия. Голосувало 219. Підляшецкій 189, д-р Данилович 25; — Косів. Голосуючих 157, Підляшецкій 108, Данилович 39, Білоус 3, Таффе 1.
Дрогобич. Голосувало 216. Охримович 198, Гарасимович 6.
Золочів. Староста Плажек вибраний більшостію 290 голосів; в Перемишлянах одержав 104 голосів.
Рава руска. Голосованє скінчено о 12-ій годинї. Брилиньскій 116, 21. Ковальскій 79, Вахнянин 10, Костецкій 1.
Вибрані послами: Романчук, Телишевскій, Барвіньскій, о. Мандичевскій, Підляшецкій, Охримович і о. Брилиньскій. Відозва "Народної Ради в Бучачи".
Любимі Братя Родимцї!
Позаяк на вічу дня 9 н. ст. лютого с. р. по причинї обговореня виборів посла до ради державної не було часу обговорити економічних справ, стоячих того-ж дня на порядку дневнім, — про-те скликує підписаний видїл віча повітові:
I. До Манастириск на день 4-го н. ст. марта в середу на 1-шу годину пополудни — а
II. до Бучача на день 5-го н. ст. марта в четвер на 1-шу годину пополудни з слїдуючим порядком дневним:
1. Вибір презідії.
2. Проєкт основаня філії "Просвіти".
3. Проєкт основаня Спілки торговельної для вивозу живого продукту і вибір комітету.
4. Про значінє рад повітових.
5. Внесеня і ухвали вічеві.
На ті віча запрошуємо Вповажаних Отцїв духовних, Впв. світску Интеліґенцію, пп. Начальників і Радних громадских, всіх чч. Селян і Міщан, а передо всім всіх тих громадских репрезентантів, котрі дня 10 марта с. р. мають удати ся до Бучача, щоби вибрати 11 репрезентантів до ради повітової.
Дорогі Братя! Не жалуйте труду, поспішіть до нас на віча, порадьте ся з нами і приступаймо всі до кождого доброго дїла, бо тілько від нас самих і наших дїл зависить наша лїпша доля! А Вас, Високоповажаних Отцїв духовних, яко заступників і провідників нашого народу, просимо: Єсли дорога Вам ваша Русь-мати та єсли дбаєте про моральне і матеріяльне піддвигненє нашого селяньства і маломіщаньства, звольте прилюдно оповістити в Ваших парохіях сю нашу відозву і запросіть Ваших честних парохіян на наші віча, а ми єсьмо увірені, що на Ваш щирий зазив згромадять ся з кождого села нашого бучацкого повіту честні репрезентанти нашого народу.
Перед вічами відправлять ся о годинї 11½ богослуженя в місцевих церквах. Про місце вічевих зборів довідав ся кождий в Манастирисках перед урядом громадским, а в Бучачи перед видїлом ради повітової.
Від Видїлу "Народної Ради" в Бучачи дня 1 н. ст. марта 1891.
О. Николай Галущиньскій, голова товар.
Теодор Косарчук, секретар товариства.   