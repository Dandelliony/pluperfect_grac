◦ ◦ ◦ ◦ ◦ ◦ ◦ ◦ ◦ ◦

  В станиславівскім окружнім судї відбуде ся в слїдуючім місяци карна розправа против десятьох міщань з Богородчан, котрі не дали деканови о. Пачовскому забрати з старинного иконостаса богородчаньскої церкви двох образів [Исуса Христа і Матери Божої] і вислати на виставу до Львова. Тим мали они допустити ся "бунту".   Впреосв. митрополит Сильвестер Сембратович видав обіжник до всїх урядів парохіяльних в справі приїзду і повитаня цїсаря. Обіжник поручає духовеньству, щоби в найблизшу недїлю по єго одержаню повідомили в церкві парохіян про гостину цїсаря та щоби познакомивши ся з урядово оголошеною проґрамою цїсарскої подорожі запросили вірних до громадного повитаня монарха під проводом свого душпастиря на стаціях, куди буде переїздити двірскій поїзд. Також запрошує митрополит духовеньство, щоби явило ся як найчисленнїйше дня 8 н. ст. вересня в будинку рускої духовної семинарії у Львові в часї цїсарскої гостини в тім заведеню.   В Коломиї основують тамошні Русини [близше не знаємо: котрі?] товариство задаткове з обмеженою порукою під назвою: "Самопоміч". Товариство се було почате вже в грудни 1892 року, але коли суд з причини якихсь неформальностей звернув був статут основателям до доповненя, Русини [звичайно недбалюхи!] заспали справу і аж отсе 15 серпня с. р. знов зібрали ся оснувателї, підписали поправлений статут, вибрали управляючу раду та й дирекцію і предложили статут судови до зареєстрованя. Статут постановляє поруку пяти-кратну, вписове 1 зр. а удїл 20 зр. [По містах і місточках на Покутю жиди позакладали богато товариств задаткових, а то: в Заболотові два, в Снятинї три, в Печенїжинї два, в Гвіздци два, в Обертинї і Городенцї по одному, в Косові три, в Кутах два, навіть в маленькім Яблонові одно, а десять таких "банків" в самій Коломиї.]   Буря, яка лютила ся передвчера вечером поробила на львівских передмістях великі шкоди. Вітер ломив галузї і конари старих дерев і кидав ними як мячем. Богато дахів на старих домах знищила буря. Найбільше утерпіли в часї понедїлкової бурі овочеві огороди. — На зелїзничім шляху Львів-Красне розірвала буря поїзд, однако на щастє не було нїякого нещастного випадку, лише поїзд з Бродів мусїв в Краснім ждати дві години. — З Кракова доносять також про величезні шкоди, які там наробила буря. В многих околицях грім поубивав людей і запалював будинки. Буря лютила ся в цїлій західній половині монархії.   Великі маневри кавалєрії (grosse Stylübungen) мають відбути ся в часї побуту цїсаря у Львові між Львовом а Чернівцями. Головнїйші збірні точки припадуть на Городок, Яворів, Ярослав, Рогатин, Тлусте, Залїщики. Близші зарядженя будуть видані по приїздї цїсаря.   Приготовленя до принятя цїсаря. Рада міста Львова на довірочнім засїданю ухвалила взяти громадно участь в хороводї зі смолоскипами, якій має відбути ся на честь цїсаря дня 7 н. ст. вересня с. р. а також кождого дня в часї гостини монарха на виставі повнити почетну сторожу спільно зі стрілецким товариством, що має виступити в силї 150 членів в польских уборах. Стрілецке товариство возьме також участь в хороводї зі смолоскипами. — Рада міста Черновець ухвалила вислати до Львова депутацію, котра має висказати цїсареви чувства льояльности. До депутації війде бурмістр Кохановскій, заступник бурмістра д-р Райс, чотирох радних та чотирох совітників маґістрату.   Міністри у Львові. В часї гостини цїсаря буде у Львові аж шістьох міністрів; именно приїздить дня 4 н. ст. вересня д-р Мадейскій, а дня 7 н. ст. вересня рано презідент міністрів кн. Віндіґрец і міністри Бакегем, ґр. Фалькенгайн, Яворскій і ґр. Вурмбранд.   З нагоди приїзду цїсаря до Львова, пишуть з Відня до краківского Czas-y: Вість о приїздї россійского войскового атташе п. Воронина до Львова вимагає о стілько доповненя і коментаря, що п. Воронин, котрий разом з иншими атташе буде на ческих маневрах, відїде з-відтам до Відня, а до Львова прибуде на один день т. є. на 11 н. ст. вересня, яко на день именин царя Александра III.   Амнестія. Цїсар дарував решту кари 61 вязням. З тих припадає на карне заведенє у Львові 6, в Станиславові 4, Висничи 4 і на карне заведенє для женщин у Львові 5.   Дрібні вісти. В Боложинові коло Ожидова убив оногди друком селянин Луць Козачок дика, що в білий день зявив ся в єго обійстю.   Дѣло   