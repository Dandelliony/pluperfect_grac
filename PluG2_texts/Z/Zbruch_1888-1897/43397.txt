З судової салї.

З Самбора.
Дня 10 н. ст. жовтня с. р. відбулась досить цїкава розправа в окружнім судї самборскім яко в другій инстанції. Причину до тої розправи дала ось ся дословна телеґрама, вислана дня 8 жовтня 1889 р. з стації телеґрафічної в Лімній, турчаньского повіту:
"Ексцеленція ґраф Бадені, намістник у Львові. Люде самі престації дорогові відробили всї після устави а староста в Турцї на то не зважав, тілько прислав жандар мерію з Лімної до громади, щоби громада жукотиньска безплатно тепер мости ставила. Жандарми женуть людей баґнетами до роботи, а люде з голоду гинуть. Над нами староство турчаньске збиткує ся і то вже не першій раз. Просимо о висланє комісій зі Львова, бо ту зациганять все. Ратуйте нас Ексцеленціє Иван Цебак війт з Жукотина."
Річ була така:
По яри 1889 року забирали ся громадяне села Жукотина відрабляти шарварки коло дороги громадскої цїлком так, як то найновійша устава дорогова приписує. Між иншим, заходила потреба перебудованя трех мостів на дорозї громадскій. Иван Цебак, війт з Жукотина і голова місцевого заряду дорогового в Жукотинї, удаєсь до обшару двірского в Лімній, куди Жукотин приналежить, о виданє потрібного дерева на ті мости. Але обшар двірскій не хоче в жаден спосіб видати анї припадаючої на него 5% пайки, анї потрібної скількости по за те на конто заплати з повітового фонду дорогового, а се за-для того, бо заряд повітовий в Турцї винен обшарови двірскому вь Лімній значну суму за дерево видане на мости з минувших лїт і нїяк не хоче віддати. Иван Цебак каже до представителя обшару двірского: "Пане! видайте то дерево на мости! Паньске і жидівске нїколи не пропаде... якось ви свого дійдете, а люде мають тепер час усе по змозї коло дороги зробити і мости нові поставлять. Та й вам, пани, тої дорога конче треба, бо туда дерево до фабрики лімняньскої возити будете. Тепер час коло дороги робити, а опісля, в жнива або в осени, годї буде людям коло доріг шарварки відрабляти, тогдї буде у людей инша робота".
З тої бесїди війта не було нїякого хісна, бо представитель обшару двірского анї говорити собі не дав о виданю дерева на ті мости. Га, що ту робити? Иде Цебак до староства в Турцї, розповідає там усе докладно і питаєсь за рядою: що має громада робити, коли обшар двірскій в Лімній дерева на мости видати не хоче, а в громадї нема нїякого фонду, щоби потрібне дерево на ті мости купити. В старостві турчаньскім трохи поганьбили Цебака, що: видко устави не знає, коли в тій справі до них удаєсь і сказали так: "Нам ту в старостві до того нїчо. Ми не маємо права дорогами громадскими порядкувати; до того єсть рада повітова а взглядно тепер установлений і урядуючій заряд повітовий. Там иди, війте, і доходи свого." Війт Цебак троха засоромившись, що не там зайшов, де треба, йде до урядуючого тогдї заряду повітового і розповідає там свою біду з мостами і проповідає о раду. Пани в зарядї повітовім, учувши все, поручили Цебакови йти домів, а там уже прийде таки завтра строгій наказ до обшару двірского, щоби громадї жукотиньскій зараз дерево на мости видав. Жде війт десять днїв і йде до обшару двірского о виданє дерева на мости. Но дарма, обшар двірскій і ухом собі того не веде, що заряд повітовий наказав, а править усе своє, що хоч би заряд повітовий і на голову поставив ся, то обшар двірскій і кусника дерева на мости не дасть доти, доки не дістане грошей из заряду повітового за виданий матеріял на мости з минувших лїт.
Біда-клопіт! Иде Цебак до панів заряду повітового в Турку і розповідає, що обшарови двірскому і не в голові дерево видати і не видасть доти, доки не буде заспокоєний давнїйшій довг. Панове в зарядї повітовім, учувши тоту бесїду, розсердились на добре та й кажуть до Цебака: "Иди війте домів і там уже потрібний наказ прийде, а чей обшар двірскій троха полївить, як дістане екзекуцію." Вертає Цебак домів і жде знов десять днїв, а ту нїчо не приходить. Иде наш Цебак знов до обшару двірского в Лімну і поклонившись каже: "Змилуйтесь пане! видайте вже раз тото дерево на мости в Жукотинї, бо менї вже ніг не стає за тим ходити!" На то представитель обшару двірского каже так: "Даремний, війте, ваш хід і даремні накази заряду повітового! Ту не видасть ся нїяке дерево на мости, а то для того, бо нам належать ся гроші за матеріял виданий давнїйше; най тото заряд заплатить а потому най накази дає."
Цебак уже розсерджений иде до заряду повітового в Турку і каже панам так: "На Бога спадайте панове! Не крутіть мною, а зробіть так, щоби люде могли мости поставити".
Тота чиста комедія, що Цебак ходив то до обшару двірского, то до заряду повітового, то до староства, повторялась щось чотири рази і все без найменшого хісна. Коли вже панам в зарядї повітовім терпцю не стало, они, не знаючи вже иншої ради, кажуть так до Цібака: "Слухай, війте! Нема иншої ради, кажи тоті три мости в Жукотинї, що валять ся, цїлком розібрати; зроби відповідні загороди, де мости розбереш, щоби хто ночію в безодню не запав; кажи яку таку дорогу потоком розкопати і так лиши, — будемо ждати, що обшар двірскій в Лімній буде тогдї робити, як єму прийде такою дорогою дерево до фабрики в Лімну возити. А Жукотин най відробить свою повиншину дорогову на громадскій дорозї, бо там і так треба богато роботи". Учувши той наказ, Цебак зрадїв, бо бідолаха гадав, що тим способом уже всякої біди спекає ся. Вернувши домів, приказав три небезпечні мости розбірати і приладив усе так, як єму заряд повітовий приказав. Люде всї відробили всю на них припадаючу роботу на дорозї громадскій від кождої хати до чотири днї або пішо або возом, і каждий, відробивши шарварок, дістав на то від місцевого заряду дорогового відповідне посвідченє. Що три мости на дорозї громадскій були розібрані і що людям дуже прикро приходило ті мости минути, — ce річ зрозуміла, но що-ж було почати? не знав нїхто иншої ради та й так громадяне терпеливо бідували і возили тою дорогою без мостів для себе збіже з поля і що припало. Тогдї минувшій рік дуже надоїв був бідним людям. Недорід з одної сторони, а хороби на худобу і пошести межи людьми з другої — то все грозило бідному народови загладою. І коли в тім горю Жукотинцї минувшого року збирали в поли і звозили домів тоту бідну мізерію, коли жнивували, — приходить в перших днях жовтня до Цебака жандарм з Лімної з наказом, щоби він зараз людей гнав у лїс паньскій за деревом на мости і щоби в тій хвили брались ставити мости. Війтиско, витріщивши очи, каже: "Та то, пане шандар, не моя голова тепер мости ставити! Тепер у нас робота коло хлїба, люде бідні до зими ладять ся, а шарваркову роботу коло дороги громадскої відробили всї тогдї, як на то час був. До більшої роботи нїхто не обовязаний, то дарма! Та від кого-ж то ви маєте приказ менї тото бесїдувати? покажіть той приказ на письмі!" Жандарм витягнув дїйстно приказ на письмі і, показуючи єго Цебакови, каже: "Ось наказ из ґубернії!" Цебак, не вміючи читати, несе то письмо до священика місцевого, і показуєсь, що то просьба завідателя дібр лімняньских до ц. к. староства в Турцї, де просить ся о строгій наказ громадї жукотиньскій, щоби як найскорше звезла дерево в паньского лїса на мости, бо нема куди панам з Лімної возити дерево до фабрики лімняньскої, — а на индорсатї тої просьби наказало ц. к. староство жандармерії в Лімній, щоб она силою приневолила громаду жукотиньску зараз дерево звести і мости поставити. Наш Цебак довідавшись тепер на розум, з відки і о що тут йде, каже до жандарма: "Я не пійду в село людей до ставляня мостів гонити, бо би менї готов ще хто голову провалити. Люде своє відробили, а хто хоче тепер мости ставити, най дасть на то гроші." Жандарм на тую бесїду не питає, тілько иде в село гонити людей в лїс їхати. Люде спирають ся і не ідуть. На другій день приходять в Жукотин два жандарми і гонять людей в лїс їхати за деревом на мости. В селї настав великій гамір, люде сперли ся і нїяк не хотять в лїс їхати. Зійшла ся цїла громада, вибирають війта і ще кількох людей на депутатів і шлють их в Турку, щоби там упімнути ся людскої кривди. Иде Цебак з депутатами в Турку, заходять насамперед до заряду повітового і починають там звідувати ся, яким правом прийшли жандарми в Жукотин і гонять людей ставити мости, коли всї а всї люде престації дорогові відробили? Панове в зарядї здуміли ся всї, учувши бесїду Цебака і товаришів, і сказали, що заряд повітовий нїчо а нїчо о тім не знає, — то хиба староство на свою руку шле жандармів у Жукотин. Идуть наші депутати з Цебаком до ц. к. староства і звідують ся ту, по якій причинї жандарми в село приходять і людей до будови мостів за дурно приневолюють, коли цїла громада свої шарварок відробила? В старостві не дали богато бесїдувати тілько сказали так: "Що нас тото обходить, чи ваша громада шарварок відробила чи нї, — мости мусять бути поставлені, бо инакше не кілька жандармів, але компанію войска пришлемо до вас і так розказ наш мусить сповнити ся." Цебак, учувши то, аж рот отворив з зачудованя та й каже: "Та же тут, як я приходив по яри питати, що маю робити, коли обшар двірскій в Лімній не хоче дерево на мости видати, сказано менї, що вам до доріг нїчого..." На те відповіли Цебакови: "Йдїть домів і ставте мости, бо буде біда!"
Так вернув Цебак з депутатами из Турки з порожними руками і вже не знав, якій розвід має собі дати? На третій день приходять уже жандарми з Лімної в Жукотин до Цебака і кажуть єму, щоби зараз ишов з ними по селу, бо будуть людей гонити, щоби їхали за деревом на мости, бо такій острий наказ прийшов від староства. Цебак і з жандармами в село йти не хоче. Тимчасом розійшла ся по цїлім селї чутка, що аж три жандарми прийшли в село силувати людей ставити мости. Не тілько чоловіки, але й жони з дїтьми почали громадитись до війта, а всї кричали, що в лїс нїхто не поїде, бо шарварок люде відробили. Почало заноситись на велику біду. В тім каже Цебак до згромаджених людей: "Ходїм всї на попівство, а там учуємо, що нам наш священик порадять..." Священик о. Максим Калинич — тогдї щось троха недужій — почав зібраний нарід успокоювати. По довшій нарадї ухвалила рада громадска зателеґрафувати до ц. к. намістника о поміч а заразом вислати ще раз війта Цебака до п. старости о виясненє, для чого громадї дїєсь така нечувана кривда? Ухвалу ради громадскої, як телеґрафувати до ц. к. намістника, записано в книзї громадских ухвал і на то підписав ся війт і всї члени ради громадскої. Цебак пійшов у Турку до п. старости, але там єго до авдієнції не припустили. Кількох радних пійшли з книжкою ухвал в Лімну, а не маючи кого иншого близше знакомого, удались до місцевого священика в Лімній о. К. Яворского і просили єго о написанє на блянкетї, призначенім до наданя телеґрами, змісту того, що в книзї ухвал було написано. Так отже зателеґрафовано до. Ексц. п. намістника дня 8 жовтня 1889. Жандарми тимчасом ро били своє. Вигнали людей у лїс і люде звезли потрібне дерево на мости і поставили ті мости до пятьох днїв, — але цїла громада ждала нетерпеливо комісії зі Львова. Замість зіслати комісію зі Львова, п. намістник прислав одержану телеґраму від Ивана Цебака п. старостї в Турцї до справозданя. Що п. староста на тоту телеґраму відписав п. намістникови, се не відоме, але саму телеґраму віддав староста ц. к. судови в Турцї і обжалував Ивана Цебака о обиду, опираючись на §§. 489, 490 і 491 устави карної. Підчас судового слїдства, веденого против Ивана Цебака ц. к. авскультантом А. Могильницким, розтягнула ц. к. прокураторія обжалованє і на о. К. Яворского, переписавшого то, що було в книзї ухвал, на блянкет телеґрафічний, — опираючи се обжалованє на висше наведених параґрафах.
Слїдство було ведене досить довго, а дуже енерґічно і над міру скрупулятно. При послїдній розправі, відбутій в червни с. р. увільнив ц. к. судья цїлковито як Ивана Цебака так і о. К. Яворского від закиненої им провини. Ц. к. староство турчаньске, не вдоволене таким оборотом тої справи, внесло рекурс против того увільняючого вироку до окружного суду в Самборі. Отже по причинї сеї на початку наведеної телеґрами відбулась дня 10 жовтня перед трибуналом окружного суду в Самборі розправа. Предсїдателем трибуналу був Шенк, президент суду, вотантами були совітники Дидушиньскій, Якубовскій і Ганик. Обжалованих боронив д-р Штаєрман, адвокат самбірскій. По перечитаню всїх актів з турчаньского суду повітового, по переведеню цїлої справи, вкінци по виводах ц. к. прокуратора і д-ра Штаєрмана трибунал потвердив вирок першої инстанції, увільнивши обвинених Ивана Цебака і о. К. Яворского від всякої вини.
Громада жукотиньска писала о своїй кривдї минувшого року петицію до сойму краєвого на руки свого посла Вп. К. Телишевского, але до днесь-дня нема нїякої резолюції. Громада жукотиньска відробила другій шарварок р. 1889 коло дороги громадскої так за Біг заплать, щоби панам вигідно було дерево возити до фабрики лімняньскої... 