Вечерницї в память 50-тих роковин смерти Маркіяна Шашкевича

  устроїли дня 31 н. ст. мая питомцї Рускої Бурси в Бережанах. Про сі вечерницї пишуть нам: Гарно прибрана саля Рускої Бурси заповнила ся професорами ґімназії під проводом директора, видїловими Бурси, гістьми і молодїжію ґімназіяльною. Зібраних привитав префект бурси, професор Вас. Санат щирою і простою промовою, в котрій вказав на велику вагу і значінє Маркіяна для відродженя Руси, на великій і животворний вплив єго на руску молодїж, а вкінци і на окреме значінє сего свята для Бережанцїв, позаяк Маркіян кінчив свої студії ґімназіяльні в Бережанах. Наступили продукції хоральні і музикальні. Хор мішаний під умілою управою Вас. Гривнака, уч. VII. кл., видспівав так удачно: "Не згасайте ясні зорі" (сл. Марк. Шашкевича) о. Витошиньского, і "Вязанку з народних пісень" о. Кумановского, що мусїв кождий кусник повтаряти. Хор мужескій відспівав "Гуляли" о. Ост. Нижанковского так складно, що оплески як хорови і єго діріґентови і присутному композиторови не умовкали і хор мусїв відспівати ще раз тую пісню але вже під управою самого о. композитора. Орхестра зложена з питомцїв і учеників ґімназії відограла дуже добре увертуру: Zauberer v. Rom, "Галицку жизнь", фантазію з народних пісень і марш "Кришталева чаша". Поміж хорами був відчит Ост. Весоловского, уч. VII. кл., і дві деклямації. Шевченкову "Тополю" виголосив Юл. Козловскій, уч. VII. кл., а Маркіянову "Погоню" Евг. Литиньскій, уч. II. кл. Вечорницї закінчив відповідною промовою голова Бурси о. Михаїл Соневицкій і подякував зібраним гостям за звеличенє памяти Маркіянової своєю присутностію на вечерницях, а питомцям Бурси за заходи коло вечерниць. — Взагалї вечерницї свідчать о патріотичнім вихованю молодїжи в Бурсї, а особливо о ревних і невтомимих заходах єї настоятелїв о. Соневицкого і п. Саната. Як з того слїдно, пісня Маркіянова не прогомонїла марно, молодїж йде за єго заповітом, і можна надїяти ся, що ґімназія Бережаньска буде плекати і дальше таких тямущих синів Руси, як покійних д-ра Ол. Огоновского і Евг. Желехівского. Память Маркіянова не загинула, чого найкрасшим доказом бережаньскі вечерницї і той факт, що незрячі за Маркіяна а тепер просвічені хлїбороби спомянули єго память не злим словом, от як Павло Думка поезією в єго память. — С. С.   Дѣло 