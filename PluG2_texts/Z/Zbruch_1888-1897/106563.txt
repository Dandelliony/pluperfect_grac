◦ ◦ ◦ ◦ ◦ ◦ ◦ ◦ ◦ ◦

П-нї Саломея Крушельницка покінчила свої виступи в Кракові, а ґазети краківскі, висказуючи їй похвали і повне признанє, допоминають ся у дирекції, що чейже удасть ся ще і на дальші виступи задержати нашу артистку.   Бібліотека "Народного Дому" у Львові все ще порядкує ся. В I-шім півроцї с. р. вписано в инвентарні і карткові катальоґи тої бібліотеки 350 нумерів в 421 томах. Всїх нумерів в бібліотецї і музею "Народного Дому" було з днем 30 червня с. р. 31.109 в 52.926 томах.   Розрухи у Величцї. В справі крадежи соли виїхала до Велички комісія, щоби переслухати додатково кількох вмішаних в ту справу гірників. По переслуханю в бюрах заряду салин одного з гірників, узнала комісія відповідним зарядити против него арешт слїдчій і казала єго відставити старшому стражникови до Кракова. Зібрана перед будинком товпа гірників відбила увязненого, а потім окруживши будинок заряду і сусїдні огороди заняла грізну поставу супротив комісії, так що навіть кидано камінєм до комнати, де урядувала комісія. Під охороною жандармерії і поліції удало ся членам комісії перейти до будинку поліційного, при чім члена комісії Родзена вдарено каменем в ногу. Дійшло до того, що перед брамою будинку мусїв стояти жандарм з добутою шаблею і револьвером в руцї, для спиненя доступу товпі. Тревало се до пізного вечера; комісія не могла виїхати з Велички, бо і дороги обсадили роздразнені гірники, та відїхала до Кракова аж на другій день рано. Роздразненє гірників походить з причини слїдства в справі крадїжи соли, котре викрило між нами виновних; они грозять страйком, кажучи, що продавали не крадену сіль, а видавану им зарядом салинарним на власні потреби. Здає ся, що підмовили до сего купцї краденого товару, вмішані в ту справу. Дотепер арештовано одного робітника, двох гірників і двох дозорцїв христіян, а 7 жидів мужчин і женщин, що купували крадену сіль.   Трупа жандарма Ант. Стефановича найшли селяне з Ясенова на полях під Жарковом. Він був стаціонований в Пеняках і вийшов єще 22 червня на службу, волочив ся по коршмах цїлого повіта, вернув до Ясенова і там відобрав собі житє вистрілом з карабіна.   Филип Залескій, знаний дефравдант почтовий, стане в тім місяци перед судом карним у Відни, обжалований о се, що намовив 16 дївчат з честних родин до виїзду з собою, обіцюючи им місця касієрок в гостинницях і готелях в Одесї, а в дїйстности хотїв их передати домам розпусти.   Дрібні вісти. Торговельну академію у Відни покінчили Русини: Корн. Могильницкій і Пет. Слюсарчук. — Рада м. Станиславова ухвалила вислати до правительства петицію в справі утвореня там палати торговельно-промислової. — Вдова по бар. Гіршу мала жертвувати 100 міліонів фр. на справу переселеня жидів до Арґентини. — П. Спірідон Губчак став урядником в товаристві задатковім "Віра" в Перемишли.   Дѣло 