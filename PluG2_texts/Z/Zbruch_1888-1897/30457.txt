Що чувати з рускім клюбом у Відни?

Посли Русини у Відни, — як сов. Ковальскій, що Бог знає з якої рації сидить в клюбі Коронинього, так і чотири прочі, що творять клюб рускій, — так мало дбають о зношеня з краєм, котрий заступають, і так мало стараються информувати своїх виборців і Русинів взагалї о своїх гадках і дїлах, що справдї, не тілько вся политика их там у Відни, — єсли яку ведуть, — єсть для галицкої Руси темна вода во облаціх, але бувають навіть такі часи, що в краю н. пр. не звістно, чи истнує ще клюб рускій, чи нї.
Ми маємо нинї то щастє, подїлитися з нашими читателями вістею про клюб рускій з праского молодо-ческого органу Narod-ni Listy (н-р 341 з 10 грудня). З вісти тої довідаються наші читателї, що клюб рускій не тілько стоїть у Відни, як стояв, але що і задумує такі самі рїчи, які задумував два роки тому, — але тілько задумував.
Послухаймо ж що телеграфує до Narod-их List-ів кореспондент з Відня під днем 9 н. ст. грудня.
"Справа послів руского клюбу — читаємо в телеграмі — вступила тепер в стадію заостреня. На нинїшній конференції клюбу западе остаточна ухвала, чи рускі посли остануться в звязи правиці і при яких условіях, чи виступлять з правиці. Поступованє правительства і правиці супротив них — то причина, що побут их в правици зробила неможливим. Их клюб истнує тілько в имени, бо на дїлї неґаційне становище правительства а особливо министра Ґавча супротив найсмирнїйших домагань руского народу — так их огірчило, що они нинї на дорозї перейти в опозицію. До того причинились і остатні вибори до сойму, переведені за намістника гр. Баденього.
"Огірченє в клюбі рускім дійшло вже до крайности з тої причини, що до виточеного на основі денунціяції политичного процесу Русинів (Деґена — Прим. Ред.) не тілько втягнено дочку (паню Кобриньску) і зятя (п. Величка) предсїдателя клюбу руского, о. Озаркевича, але ще і нарушено нетикальність посольску самого о. Озаркевича. Як відомо, дочка і зять єго були обвинені і о злочиньство заколоту публичного супокою (з §.65 закона карного), а переведене львівским краєвим судом карним слідство виказало их невиність. А ц. к. староста в Долинї кількократно взивав посла о. Озаркевича до протоколів. Посол Озаркевич покликувався на своє посольске дастоїньство та посольску нетикальність і доказував, що без дозволу ради державної не вільно єго потягати, але на дармо. П. Озаркевич відкликувався до намістника Баденього, але ще на день 2-го грудня, коли рада державна була вже скликана, був візваний до уряду. Пос. Озаркевич віднїсся з жалобою до д-ра Смольки на нарушенє своєї нетикальности і просив єго, яко президента палати послів, щоби став в оборонї прав посольских і дав єму сатисфакцію, бо инакше візве раду державну на повнім засїданю палати, щоби хоронила свого члена від надужить политичних урядників. Д-р Смолька обіцяв, що виєднає сатисфакцію послови Озарвевичеви у гр. Таффого. Єсли тої сатисфакції пос. Озаркевич не дістане, то чи при дебатї буджетовій чи в интерпеляції викаже цілу ситуацію Русинів в Галичинї, поступованє більшости соймової і властей политичних.
Тая афера так заострила відносини клюбу руского до правительства і правиці, що даремні будуть проби задержати Русинів в правици. Вправдї тепер рускі посли мають переговорювати з правительством, але що-найменче пос. Озаркевич виступить из правиці."
Наводимо сей телеграм з Відня до Narodn-их List-ів, яко безперечно дуже цікавий для нас — ба не тілько для вас, але також для австрійских партій парляментарних, і длятого віденьска Neue fr. Presse на той телеграм Narodn-их List-ів зараз звернула увагу. При нинїшній ситуації в радї державній посли Русини — хоч их єсть тілько 5 — все таки в деяких случаях могли-б рїшати і правительство мусїло-би з ними числитись. Але очевидно, єсли посли-Русини не змінять своєї дотеперїшної податливої политики, то нїхто не буде з ними числитися, анї правительство, анї правиця. Ми вже оногди вказували на то, що на конференції правиці не запрошено руского клюбу, зовсїм зиґноровано єго... Що тепер станеся, по так многих досвідах, — чи сповниться то, о чім доносять до Narodn-их List-ів, — годї нам угадати. Ми можемо хиба пригадати, що ми вже раз чули таку грозьбу руского клюбу, взглядно о. Озаркевича... Впрочім побачимо! 