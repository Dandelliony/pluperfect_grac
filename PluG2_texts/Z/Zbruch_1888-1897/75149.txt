◦ ◦ ◦ ◦ ◦ ◦ ◦ ◦ ◦ ◦

Відень 5 сїчня. Оповіщено санкцію закона, котрим признано 150.000 зр. запомоги для місцевостей, де єсть нужда. — Перша конференція ґр. Таффого з д-ром Плєнером дотикала лиш формальностей що-до дальшого modus procedendi.
Будапешт 5 сїчня. Відбувають ся конференції з банками австрійскими і нїмецкими в справі регуляції валюти. — Між аристократією ведесь сильна аґітація против цивільних супружеств.
Берлин 5 сїчня. Страйк гірників в Саарбрікен ширить ся що-раз більше і вже 21.000 робітників страйкує.
Париж 5 сїчня. В справу панамску має бути замішаний також посол францускій в Берлинї Гербет.
Рим 5 сїчня. Міністер судівництва внїс в парляментї проєкт закона, після котрого перед обрядом церковним вінчаня мусить відбутись цивільне вінчанє.
Білград 5 сїчня. Пашич заявив, що зрікає ся проводу сторонництва радикального, а на єго місце вступив би Велимирович. 