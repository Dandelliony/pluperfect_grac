 ◦ ◦ ◦ ◦ ◦ ◦ ◦ ◦ ◦ ◦ 

Вчера уконституовався Головний рускій комитет виборчій у Львові, зложений рускими послами соймовими. Предсїдателем комитету єсть п. Бережницкій, заступниками предсїдателя д-р Александер Огоновскій і п. Богдан Дїдицкій, секретарями д-р Кость Левицкій і д-р Иван Лїтиньскій. До комитету входять: а) 6 руских послів соймових, що скликали послїдне всенародне віче; б) 7 мужів довірія Народної Ради і тілько-ж Русскої Ради, вибраних за всесторонним порозумінєм; в) 2 мужі довірія Преосв. митрополита. Комитет має ще доповнитися дальшими мужами довірія обох руских политичних товариств. Вість о уконституованю руского комитету радо прийме кождий, хто бажає консолидації руских сил. В комитетї засїдають що-найповажнїйші мужі з львівских Русинів, а при тім заступлені в нїм всї сторони і всї сторонництва та відтїнки; в нїм також люде рухливі і енергичні. Отже комитет такій мусить мати повагу і довіріє в краю і подає надїю, що добре поведе справу виборів соймових.
Дві стипендії з фондації им. Каролини Глинецкої, річно по 105 зр., надав намістник гр. Бадені на представленє института Ставропигійского, почавши від шкільного року 1888/9 Володимирови Костецкому, студентови II року, і Зеновію Копистяньскому, студентови І року видїлу правничого в львівскім университетї.
Сегорічна бранка войскова. Після нового закона войскового всї уроджені в р. 1869, котрі були зачислені до першої кляси войскової після давного закона, не будуть покликані до сегорічної бранки. До найнизшої кляси поборової належать ті, що в тім році кінчать 21 рік житя, до двох слїдуючих кляс поборових зачисляються ті, що старші о один або два роки. Тому покликують до сегорічної бранки уроджених в роках 1868, 1867 і 1866. 