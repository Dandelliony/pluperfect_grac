Стрейки робітників в Галичинї. 

Як вже ми доносили, зачався вже і у нас в Галичинї стрейк робітників, а то в копальнях угля в Яворжнї. Про сей стрейк так пише нам наш дописуватель: Стрейк гірників в копальнях угля в Яворжнї не устає; робітники заховуються спокійно, бо єсть досить жандармерій і уланів з Хшанова, а що найбільше, то всї коршми і реставрації позамикані і не продають нї горївки нї инших напитків. Два тижднї тому назад хотїли прийти силоміць до Яворжна стрейкуючі робітники з горїшного Шлезка з Прус через Мисловиці і громадно підмовити робітників в Яворжнї до стрейку, але за-для взміцненої жандармерії і сторожи граничної не удалося им тоє, та лиш мала частина вдерлася до Яворжна та підмовила до стрейку. Крім того ще і инші причини стрейку: погані відносини тутешні, — бо гірники справдї зле платні, а ще до того цілий заряд гірничій то Прусаки і жиди, що покидуються нашим хлопом мазурским, та тому між зарядом і робітниками така ненависть. Дивне диво, в самій серединї Польщи нема нї одного урядника Поляка в копальнях — а з того видко, що Поляки то аванґарда на всхідну Галичину, а за ними потягнуться культуртреґери Прусаки і жиди. — В Сєрши, в копальнях угля Потоцкого, вже притих стрейк: гірникам поправили платню о 15% та вже і спокій. А. — Від Коломиї пишуть: В копальнях угля в Мишинї, пов. коломийского, застановили робітники роботу. Стрейкуючих єсть кількадесять захожих з Морави, Бохнї, Новоселиці і Слободи. Всї они женаті з дїтьми. Заробок був досить гарний, але виплата погана. Деякі з стрейкуючих повинаймали на яри кусники землї під бульбу і кукурузу та тепер пильно беруться за роботу коло засївів; инші наймаються у богатих селян на роботу до обгортаня та дістають по 30 кр. денно і харч, а вже при тім якось прокормлюються і их дїти.  