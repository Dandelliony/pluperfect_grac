◦ ◦ ◦ ◦ ◦ ◦ ◦ ◦ ◦ ◦

Инсталяції крилошан львівскої капітули. В недїлю, 15 н. ст. червня відбулись инсталяції крилошан: о. Туркевича на пароха св. Юра, о. Кобиляньского на канцлера, а о. Білецкого на схоластика капітули.
Затьмінє сонця можна було добре бачити у Львові. Коло години 9½ рано небо почало випогоджувати ся, тож від 10-ої години можна було бачити через темні скла (н. пр. закопчені) затмінє сонця. Тїнь місяця впала на праву сторону сонця і закрила меншу половину поверхнї сонця. Край тїни місяця був нерівний, мов пошарпаний.
На віденьскій виставі рільничо-лїсовій одержали дипльоми почетні за промисл домашний княгиня Марія Чарторийска і музей Дїдушицкого , а крім того кількох виставцїв галицких одержали дипльоми признаня. Медалїв за промисл домашний не роздавано. Судьї для промислу домашного рішили основати центральний союз австро-угорскій для подпираня промислу домашного і вибрали в тій цїли комітет з 12 членів. З Галичини війшов до комітету д-р Ферд, Вайґель, а з Буковини Захар. Товариство має цїль закладати спілки продуктивні і базари для продажи. Теперішну виставу промислу домашного мають замінити на сталу институцію. Єсли би се переведено, то для галицкого промислу домашного отворено би продажу в західних провінціях Австрії.
Незвичайного варварства доконали в перших днях червня чотири робітники з копальнї воску земного в Старуни. Привязали они одного селянина за шию, руки і ноги до дерева в лїсї так, що сей не могучи видобутись, перестояв в тім страшнім положеню через три днї і ночи. Аж поміч случайно переходячого селянина спасла єму житє. Трех злочинцїв увязнено а один утїк.
Найвисшій трибунал орік, що кридитар, котрий не вів правильно книги, тратить право до просьби о зарядженє примусової угоди, бо не єсть в силї виказати дїйстного стану претенсій і довгів.
Дрібні вісти. Громада Трушовичі, пов. добромильского, одержала від цїсаря 100 зр. підпомоги на будову церкви. — Снїг падав, як доносять віденьскі ґазети, оногди на Семмерінґ. — В Кшеславицях під Краковом, селї Ивана Матейка, погоріли від удару грому двірскі стайнї. — Господар з Волицї коло Добромиля, Петро Ценяк, почав сварити ся з Парашкою Радичкою, котра несла на руках трилїтну дитину, і підчас сварнї зачав єї бити палицею, при чім ударив дитину так нещасливо, що на другій день померла. — В лїсї, приналежнім до заряду в Миговій, пов. добромильского, убила підрубана ялиця, 23-лїтного Ник. Москаля з Великого, сплячого під деревом. 