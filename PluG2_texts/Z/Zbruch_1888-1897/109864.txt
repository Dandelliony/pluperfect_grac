◦ ◦ ◦ ◦ ◦ ◦ ◦ ◦ ◦ ◦

З Відня пишуть нам: Сего року устроїло тутешне робітниче товариство руске "Родина" Святий вечер в реставрації zum Kaiser von Oesterreich. Русинів-робітників і иншах людей різного стану зібрало ся так много, що двіста замовлених в реставрації місць показало ся за мало. Посеред столів пишала ся гарно украшена ялинка. Перед вечерею промовив академик Роман Сембратович і тронув всїх згадкою про обхід Святого вечера на вітчинї в память народженя Исуса Христа для добра і спасеня всеї людскости. Опісля голова "Родини" Будзанюк сердечно повитав усїх гостій і подав просфору парохови о. Теофілеви Сембратовичеви. О. парох, виказавши значінє свята Рождества Христового і потребу заховуваня руского звичаю обряду та щиро-руских чувств подїлив ся просфорою відтак всї гуртом відспівали радістно "Бог Предвічний". При вечери зійшли взаїмні желаня. За товариство "Сїч" промовив академик Иван Семанюк; зазначавши радість, що рускі робітники і на чужинї уміють бути добрими синами матери-Руси, пожелав "Родинї" дальшого красного розвою. По вечери розпочала ся весела забава і при співах протягнулась до півночи. Серед забави промовив красно робітник Иван Мелник; насамперед згадав сердечно за Святий вечер в краю, де рідня віденьских руских робітників неодного з них згадує, а відтак взивав членів "Родини" до братньої любови і запрошував всїх робітників-Русинів у Відни, щоби вступили до сего товариства. Під конець промовив робітник Богайчук, візвавши присутних до добровільної жертви до каси "Родини", а закінчив се красне торжество голова товариства, подякувавши всїм за ласкаву участь.   Зі Стрия доносять нам: Довідуємо ся з певного жерела, що кандидатом з четвертої курії до ради державної з округа виборчого Стрий-Дрогобич-Жидачів поставлений уже з польскої сторони ґраф Кароль Дїдушицкій, посол соймовий з сїльскої курії стрийского повіту. Очевидно мусїла суспільна єрархія спізнати високі кваліфікації ґрафа Кароля на мужа державного з єго соймових виступів і длятого форитує єго до парляменту. Дотеперішний посол Ксенофонт Охримович мусить уступитись szlachetnie urodzonemu і пробовати щастя в пятій курії...   Василь Лукич, редактор илюстрованого тиждневника "Зорі", видаваного Науковим товариством имени Шевченка, заявляє в послїднім [24-ім] сегорічнім числї, що з причини значного помноженя фахових своїх робіт [недавно именовано єго нотарем] складає обовязки редактора, котрі сповняв від 1 (13) вересня 1890 р. Видїл Наукового товариства им. Шевченка передав тепер редакцію "Зорі" вислуженому директорови ґімназії п. Олександрови Борковскому.   Міністер зелїзниць державних ґен. Ґутенберґ увільнив на сегорічні Різдвяні свята рускі всїх робітників Русинів занятих по варстатах зелїзничих. Стало ся се по раз першій, бо давнїйше, навіть за міністерства п. Білиньского, сего не бувало.   Віче селяньске в Перемишли, скликане послом Новаковским, відбуло ся під проводом того-ж посла 8-ого с. м. в сали ратушевій при участи кількох сот селян рускої і польскої народности. Раджено майже лиш о виборах до ради державної. З д-ром Франком, кандидуючим в тім окрузї, приїхав на віче також п. Стапиньскій і оба промовляли. Д-р Франко взивав до пильної роботи, щоби на посла вийшов щирий оборонець интересів люду, а п. Стапиньскій "остерігав Русинів, щоби не давали ся підюджувати против Поляків" і на відворот. Робітник Жовнір поставив був резолюцію, щоби передвиборчу акцію вели спільно комітети: радикальний, селяньскій і соціялістичний, але Стапиньскій тому спротивив ся, а ухвалено, щоби єї вів повітовий комітет селяньскій, котрого головою є посол НоваковскІй. Опісля віче заявило ся против проєкту збірних громад і против проєкту зміни закона дорогового внесено видїлом краєвим.   Дѣло 