Перегляд политичний.

Сойми краєві будуть по всїй имовірності радити недовше як до половини жовтня, бо зараз по тім мав зібратися рада державна. В віденьских кругах парляментарних припускають, що рада державна буде скликана на 20 або 21 жовтня. Програму робіт парляментарних думає правительство перевести в слїдуючій спосіб: буджет займе час нарад аж до Нового року а підчас весняної каденції наступить дискусія над новим законом войсковим, до котрого треба двох третих більшости і над реформою регулямину. О речинци читаня звістного внесеня кн. Лихтенштайна не знати нїчого; кажуть лиш, що гр. Таффе готов скорше пожертвувати мин. Ґавча як допустити до читаня сего внесеня.
В моравскім соймі поставив пос. Хлюмецкій внесенє, жадаюче, щоби видїл краєвий занявся справою заведеня мирових судів на Мораві.
„Beri. Tageblatt" довідуєсь, що курія римска завізвала еп. Стросмаєра, щоби він оправдався з своєї телеграми, висланої до Кієва. В наслїдок того прислав Стросмаєр до Риму письмо, котре єсть тепер в руках папи. Думають загально, що курія римска не простить епископови сего кроку.
В наслїдок того, що в полудневій Европі холера майже не перестає панувати, звернуло министерство велику увагу на санитарний стан по містах і селах і наказало було властям политичним перевести конче асанацію міст і місточок бодай через закладанє керниць, канализацію і т. д. Тепер однакож показалося, що всї дотичні розпорядженя по наших містах і місточках позістали без успїху і що для асанації не зроблено нїчого. Министерство видїлось отже змушеним взятися до строгійших мір і видало розпорядженє до властей политичних, щоби они не обмежались лишь на упімненю, але щоби взялися до примусу як супротив властей громадских так супротив самих жителїв. Супротив начальників громад наказало отже министерство безвзглядну строгість в уживаню средств примусових а заїздні доми, коршми і шинки, в котрих до назначеного речинця не будуть заведені асанаційні міри, мають бути доти замкнені доки не виповнять приказу.
Мимо різних суперечних вістей удержуєсь все таки поголоска о подорожи царя на Кавказ. Тепер доносять з Петербурга, що там приписують сії подорожи велике значенє политичне. Передовсїм кладуть вагу на то, що на Кавказі має цар стрітитися з шахом перським і думають, що стріча та причиниться дуже богато до дальшого розвою справ в середній Азії. Ровночасно наспіла також вість з Петербурга, що правительство россійске думає основати в ІІерсії свої консуляти, а то здаєсь вказувати на то, що Россія хоче позискати нових средств для своїх цілей.
Вісти о вибуху якихсь непокоїв на Кавказі все таки удержуються. Особливо небезпечні непокої мали проявитися в Батумі і єго окрестности, бо там віддано по десяти лїтах прилученя сих сторін до Россії давні посїлости турецкі теперішним їх посїдателям на власність, з чого пішли великі спори. Також і в воронежскій губернії, в Красній Слободї, валуєвского повіта, проявились небезпечні непокої серед тамошних робітників. Підчас ярмарку в тім мїстї напала именно товпа робітників на склепи і крамниці і побиваючи купців і других людей палицями та дручками стала рабувати. Зроблено величезну шкоду, котру зараз в першій хвили обчислено більше як на 100.000 рублїв. У одного лиш купця забрано готівкою 75.000 рублїв. З Воронежа з’їхали висші власти, щоби зробити порядок.
Як стоять рїчи в Афганистанї, доси ще точно не знати. Вісти походячі з жерел англійских доказують, що войско емира побило ворохобників. Розумієся, що Англія ширить дуже радо такі вісти, бо в єї интересі лежить доказувати, що вплив єї в Афганистанї все таки не єсть захитаний. Инакше доказує праса россійска, котра широко розписуєсь о тім, як значно змоглася ворохобня в Афганистанї. „Нов. Время” каже, що кінний посланець привіз письмо з Афганистану до Бохари, з котрого виходить, що вибухла в містах Бадакшанї, Майманї, Акахі, Саризули, Балху, Кундузї і многих других. В Кундузі зловлено губернатора, любимця Абдуррамана, а все тамошнє войско стануло по сторонї Исака-хана. Всі хотять пімститися на Абдурраманї за єго грозність. Исак-хан має взагалї 25 до 30.000 людей войска.
Рущуцкій кореспондент „Моск. Відом.” доносить до тої газети яко річ певну, що в Болгарії заноситься на якійсь новий переворот в тім дусї, що Болгарія разом з Всхідною Румеліею мав бути оголошена независимим княжеством. Гадку прокламувати Болгарію королевством на разі залишено. Той переворот був назначений або на 6 (18) вересня або на 10 (22) жовтня і болгарскі „замозванці" прилагодили єго в порозуміню з Австрією і Німеччиною. Министер війни, Муткуров, котрий їздив тепер на инспекцію войска, їздив властиво в той ціли, щоби приготовити армію в имени князя и болгарских патріотів до того перевороту. Вість ся здаєсь бути зовсім неправдива і обчислена лиш на сензацію та заробок кореспондента. Першій речинець наміреного перевороту минув спокійно та мабуть промине так і другій. 