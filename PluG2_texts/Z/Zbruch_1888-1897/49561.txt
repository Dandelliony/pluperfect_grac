В справі будови костелів на Руси

обговореній недавно в "Дѣлї", одержали ми від одного патріота священика з краю слїдуюче письмо:
Світла Редакціє!
Вичитавши в "Дѣлї" о "патріотичній" акції латиньского духовеньства в цїли ратованя мнимо убуваючого числа вірних обр. лат. в дієцезії львівскій, осміляю ся Світлій Редакції подати свою гадку о тій справі.
Латиньскі парохії у нас у всхідній Галичинї мають, правда, много сел до них приналежних, але по більшій части межа грунтовими господарями дуже мало своїх вірних, а тілько різних "зайдів", котрих пунктом пристановища буває двір і горальня. Місцевість же, де єсть костел і лат. парох мешкає, то або місточко, або мала кольонія мазурска з lepszych czasów... Розуміє ся, що всї тії лат. парохіяне по селах говорять тілько по руски, нарід зове их "латинниками", а від послїдної конскрипції зістали они Поляками, бо після инструкції комісарі конскрипційні при рубрицї о вірі питались: "ти Руснак чи Поляк?" — і після того, дальше не питаючись, виповняли вже й рубрику "язика обходового".
Після тої широкости своїх парохій латиньскі парохи судили також о их численности, подаючи що-річно до Шематизму свого дієцезального цифри з додатком грубого % приросту. З того вийшло, що в 10-ім роцї неконституційнім читаємо в Шематизмі латиньскім, що н. пр. парохія латиньска в Н. числить 1.500 душ, коли она в дїйсности має тілько 700—800 душ. В Шематизмі дієцезальнім єсть також загальна сума всїх вірних конечно оперта на цифрах всїх парохій, отже і тая виросла за 10 лїт до анормальної, а по просту змисленої висоти! A коли конскрипція сегорічна, як-небудь она переводилась, дала цифри близькі до дїйстности, то єрархія латиньска підносить голос про мниму недбалість парохів латиньских і піддає им piękną myśl, щоби, де ино мешкає кількадесять латинників, ставляли по можности костели та каплицї, і старались о більшій... правдивий... зріст числа своїх вірних, бо конскрипція показує, що они за мало оказують ту ревности...
Приймаємо то яко маленькій причинок до всїх благодатей, спливаючих на нас в новій ері, навіть коли ми піднесли прапор народний і католицкій... Того Полякам ще мало, до нас мусить бути приложена реформа радикальна... Ми все ще за мало переходимо на латиньство...
Ехом тої piękno-ї myśli маємо лист пана Козловского из Перетік (Przegląd ч. 68). Из того листу довідуємось, що до парохії латиньскої в Сокали належать села відлеглі 20 кільометрів, в котрих суть ще польскі а не жидівскі двори з мазурскими слугами, числячі по 20—30 душ (після Шематизму латиньского певно 200—300) і они не мають своєї каплицї анї свого осібного священика. Они також не годні тих видатків на каплицю понести, бо жид вже остатки в лїсї двірскім, (найкрасшім колись на цїлу околицю) вирубує, а Мазури слуги, голодранцї, отже им треба "doraźno-ї" помочи, а то в имя dobra kraju (orężem zdobytego)... Тая поміч тим потрібнїйша, бо ото ksiądz ruski не мило то видить, щоби двір своїм впливом Мазурів-волокитів до руских грунтів приставляв, а що-найгірше (о zgrozo!) той-же ksiądz katolicki на то не позволяє, щоби пан дїдич на філії без єго відомости в єго церкві з своїми капланами господарував! Кінчу словами того-ж listu, що fakt powyższy nie potrzebuje komentarza! — Латинізація і польонізація має не конче плодовитий грунт в рускій природі і — inde irae! Десять лїт минуло безуспішно — для народової идеї польскої... 