◦ ◦ ◦ ◦ ◦ ◦ ◦ ◦ ◦ ◦

Проф. Володимир Коцовскій буде мати в недїлю дня 13 н. ст. падолиста o 2½ год. по полудни в комнатах "Рускої Бесїди" відчит для женщин з літератури рускої.
Товариство поворозниче в Радимнї внесло оферту на доставу в 1892 р. мотузя для ц. к. головної фабрики тютюну у Винниках. Оферта виносила 6700 зр. і ґенеральна дирекція у Відни приняла єї — а се доказ, що вироби краєвих фабрик добувають собі що-раз більше признанє.
Крадїж. В ночи з вторка на середу закрали ся якісь злодїї до складу філії "Народної Торговлї" в Перемишли і забрали кілька фляшок вина і коняку, якусь скількість цукру і кави і 30 зр. готівкою з підручної каси. Злодїїв доси не вислїдили.
Ставропигійскій Институт розписав конкурс на три стіпендії з фундації бл. п. Каролини Глинецкої, кожда по 105 зр., призначені для слухателїв права, рускої народности і греко-кат. обряда. Поданя треба вносити на руки університетских властей до Ставропигійского Института у Львові найдальше до дня 16 н. ст. сїчня 1892.
Доля учительска в Галичинї. Польскі часописи подають такій факт: До новоторгского повіта приїхала молода 16-лїтна учителька, Корчиньска, на посаду. Яко тимчасовій учительцї не виплатили єї від разу платнї і проволїкали виплату більше як місяць. Але Корчиньска була убога і з дому не могла мати нїякої помочи, а тут знов не мала знакомих, отже голодувала так довго, аж дістала голодовий тиф і в наслїдок того умерла. Тиф голодовий сконстатував повітовий лїкар.
Яко поголоску нотують тутешні дневники, що в деяких кругах роблять ся заходи, щоби д-р Піниньскій одержав на університетї львівскім катедру права римского. В такім случаю мав би д-р Піниньскій зложити свій мандат до ради державної.
Товариство асекураційне "Австрійскій Фенікс у Відни" виплатило дня 7 н. ст. грудня касї "Народного дому" у Львові суму 798 зр. 69 кр. яко провізію від убезпечень, внесених в 1890 роцї до того товариства чи то рускими аґентами чи прямо т. є. без посередництва аґентів, як від огня так і від граду і убезпеченя на житє.
Самоубійства. Ві второк дня 8 н. ст. грудня лучили ся в Перемишли аж три самоубійства а з них два в войску. І так повісив ся в арештах войскових Антін Кавф, вояк 45-го полку піхоти, зі страху перед карою за повторну дезерцію з войска; в Селисках же застрілив ся в кріпости вахмайстер артилєрії кріпостної, Надь, з незвістних причин. Не малу сензацію викликало і трете самоубійство. Михайло Козловскій, купець і член ради міскої в Перемишли, відобрав собі того-ж дня житє, имовірно в приступі божевільности.
Засуд смерти. Перед судом присяжних в Перемишли відбула ся дня 7 н. ст. падолиста розправа карна против Ивана Кухарчишина з Прилбич, яворівского повіта, обжалуваного о скритоубійство. Як ми свого часу доносили, пробив Иван Кухарчишин косою дня 22 н. ст. серпня підчас суперечки на сїножати сусїда свого Іосифа Диду. Рана була так глубока, що Дида упав на місци мертвий. Кухарчишин перечив мов би він мав намір убити Диду. Однак судьї присяжні 8 голосами потвердили поставлене им питанє, що до скритоубійства і суд засудив обжалуваного на кару смерти через повішенє.
Найвисшій трибунал у Відни яко суд касаційний знїс засуд львівского суду присяжних, засудженого Антона Далького за злочин наміреного убійства, о чім ми доносили, і поручив судови карному піддати Далького під обсервацію психіятрів, щоби пересвідчити ся о єго станї умисловім.
Tempora mutantur. Неодин з наших читателїв пригадає собі, які то кари мусїли давнїйше ученики поносити від суворих педаґоґів за різні позашкільні забави як гру в мяча, "кичку", або ховзанку. Тепер-же все те змінило ся і згадані игри не те що не суть заказані, але й самі власти шкільні старають ся до них заохотити молодїж, зважаючи на обставину, що рух для молодежи конечно потрібний. В тій цїли заведено майже у всїх школах обовязкову науку ґімнастики різні игри ґімнастичні і прогульки. Одним з таких заряджень єсть і розпорядженє угорского міністра просвіти, Чакого, котрим припоручає ся зарядам шкільним устроювати на подвірю кождої школи ховзанки для молодежи.
З Станіславова пишуть нам: Наш театр виставив на друге (6 н. ст. грудня) представленє "Барона циганьского", на трете (8) "Мікада" а на четверте (10) "Запорожца за Дунаєм" і "Вечерницї". На друге і третє представленє театр був зовсїм випроданий, а на четверте — вчера — зібрались тілько виключно Русини станіславівскі, бо з провінції було дуже небогато. І то очевидно явились не всї Русини станіславівскі, котрі можуть без перешкоди відвідувати театр; деякі, от на пр. родини замешкуючі в "Бурсї", доси не зводили вислати нї одного репрезентанта. Мабуть не хотять втратити ласку у "Галицкой Руси"..., котра вміє тілько цькувати на театр, хоч єї кореспонденти в нїм не бувають. Русини з провінції явились доси численно лише на "Мікадо". Поручаємо им передо всїм оріґінальні твори рускі. На всїх виставах доси бачили ми численну громадку селян з Угринова з послом Гуриком на чолї. Наш театр презентує ся гарно, вистави йдуть добре, ролї обсаджують ся по змозї найвідповіднїйше. Можна-б хиба пожалуватись на уклад репертуару, а именно, що на чотири вистави, посвячено три опері. Тому одначе не винні нї дирекція, анї режісерія — а тілько химери деяких пп. артистів. Дирекція на пр. на четверте представленє приготовила Янчука "Пилипа Музику", але одна п. артистка, граюча найголовнїйшу ролю, завідомила безпосередно перед пробою, що не прийде на ню, бо хора. Очевидно нової штуки в такім містї як Станіславів без проби грати не можна: тож в остатній хвилї треба було давати що иншого і вибрано "Запорожця". Гадав би хто, що згадана артистка справдї була так недужа, що не могла явитись на пробѣ. Між тим она явилась вечером на представленю, засїла собі вигідно в льожі і з кокетерією дивилась на публику, котрій зробила пакість... Не треба отже дивуватись, що серед таких обставин дирекція не в можности держатись оголошеного репертуару.
Дрібні вісти. Цїсар дарував громадї Великополе в повітї городецкім 50 зр. на будову школи. — В Бродах помер адвокат і член ради повітової д-р Вільгельм Орскій. — Одна з старших і соліднїйших фірм у Львові, цукорня Матїя Костецкого збанкротувала сими днями. — Дня 11 н. ст. грудня похоронено в Станіславові Іосифа Немеца, судью повітового зі Скалата, котрий переносячись на посаду до Надвірни загостив до ріднї в Станіславові і там помер. 