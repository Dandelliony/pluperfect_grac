◦ ◦ ◦ ◦ ◦ ◦ ◦ ◦ ◦ ◦

Староста жовківскій п. Ляникевич зрік ся вибору на посла до ради державної. Нові вибори через тих-же самих виборцїв будуть небавом розписані.   Дирекція руско-народного театру повідомляє: Позаяк товаристо Frohsinn занимає салю для своїх цїлей ві второк і середу, то найблизше представленє відбуде ся в четвер 16 н. ст. падолиста. Того дня буде виставлене першій раз "Украдене щастє", драма з сїльского житя зі співами і танцями в 5 дїях д-ра Ивана Франка, відзначена нагородою на конкурсї видїлу краєвого 1893 р.   Консулят россійскій в Бродах повідомлено вже урядово о перенесеню єго до Львова; иде лише о винайденє відповідного поміщеня. В тій справі оголошує вже россійскій консулят в львівских часописях що глядає мешканя у Львові, зложеного бодай з 15 комнат, положеного не в середмістю, по можности віллю з огородом. — Такси пашпортові і инші будуть від 1 сїчня 1894 р. значно підвисшені.   Дорожня у Львові прибирає що раз ширші розміри. Всякі артикули поживи підскочили в цїнї вже в лїтї, тепер прийшла черга на дерево. Осїнні слоти спинили доставу єго до зелїзниць, а що гірше на зелїзницях нема ваґонів до перевозу дерева. Вже тепер коштує сяг твердого дерева 18 зр. а до того тяжко єго дістати.   В справі дієт для судьїв присяжних доносили ми свого часу, що судьї присяжні в Самборі внесли телєґрафічну просьбу до міністерства, щоби з огляду на елєментарні нещастя в сїм роцї і на довготреваючу каденцію признано им відповідну ремунерацію. Міністерство поручило розслїдити сю справу висшому судови краєвому у Львові, а сей віднїс ся до презідії суду окружного в Самборі. Справа протягнула ся довшій час і аж тепер одержав п. Роман Пасїчиньскій, яко провідник тогдїшної лави присяжних письмо, котрим повідомлено єго, що міністерство не прихилило ся до просьби судьїв присяжних.   Д-р Витовт Левицкій, посол до ради державної, ставав вчера перед своїми виборцями в Городку. На зборах явило ся около 130 осіб, між ними дуже мало селян. Зібрані вислухали короткого справозданя посла і дали єму вотум довіря.   Напад. В Пядиках повіта коломийского напало в ночи на 28 жовтня трех паробків на хату гаєвого Четердачука. Гаєвий пробуджений стукотом хопив за револьвер і вистрілив у вікно, котрим влазили напастники до хати. Мимо темноти трафив одного з них в чоло, так що сей упав на місци трупом. Два инші утїкли і пізнїйше их арештовано.   Страшна пригода. З Нового Санча пишуть до львівских ґазет: Вчера під вечір о. Іосиф Ломницкій, греко-кат. парох в Лабовій, повертаючи від недужого, упав з вузкої кладки скранею на камінь і убив ся на місци. Однако може бути, що був би ще виратуваний, єсли би не то, що коли упав і стратив свідомість, звисла єго голова до річки, а вода затамувала віддих. Так єго найдено.   З Чернигова наспіла до нас телєґрафічна вість, що сими днями попращав нас і перейшов на той світ Леонид Глїбів, один з найсимпатичнїйших старших поетів руско-україньских, щирий народолюбець, вірний син рідної землї — Руси України. Під вражінєм сердечного жалю по стратї того мужа, так заслуженого в нашій літературі, кличемо з глубини серця, в имени цїлої прикарпатскої України: Вічна Тобі, Леониде, память!   Дрібні вісти. Архикнязь Леопольд Сальваторь повернув з Відня до Львова. — Маршалок краєвий кн. Сангушко виїхав з Гумниск до Відня. — На навіщених сегорічною повенію зібрано доси в львівскім комітетї ратунковім 17.890 зр. 74 кр.   Дѣло 