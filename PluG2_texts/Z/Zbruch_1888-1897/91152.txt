В справі львівскої школи имени Маркіяна Шашкевича

пишуть нам з-під Львова:   В 184 ч. "Дѣла" була поміщена відозва руского товариства педаґоґічного, а в нїй було сказано, що причиною малої фреквенції в тій школї єсть байдужність рускої публики. Не хочемо заперечувати і байдужности рускої публики, але мусимо крім сеї причини вказати ще й на инші.   Одною з причин малої фреквенції єсть поганий будинок, в котрім нинї містить ся школа им. Шашкевича. Під тим взглядом ся школа все була нещаслива. Попередно поміщена була она під ч. 26 улицї Скарбківскої, де в сїнях був вхід до каналу, на коритарі виходки, длятого сопух кльоачний розходив ся по всїх клясах, до котрих кромі того нїколи сонце не засвітило. А поміщена була там школа лише за-для того, що та шопа — власність міста. Тепер же школа має при улици Городецкій будинок не лїпшій, але ще поганїйшій, вохкій і тїсний.   Друга причина малої фреквенції — то обсада місць учительских. Ми бачили, що коли в котрій клясї учив добрий учитель, то така кляса була добре заповнена дїтворою, як н. пр. кляси бл. п. Адольфа Должицкого. Пізнїйше давано місце учительске там таким Полякам, котрих не хотїли дирекції инших шкіл народних приняти. Оден такій прогнаний від шкіл польских, дістав зараз посаду в школї им. Шашкевича, за єго побуту дуже упала фреквенція, бо він дїтей нїчого не вчив, а лиш буками обкладав. Поминаємо мовчки инші нечувані скандали, яких там допускав ся оден платний практикант. Се чей-же не могло причинити ся до збільшуваня фреквенції! Нїгде правди дїти, але що правда, не гріх: найслабші сили учительскі знаходили приміщенє в школї им. Шашкевича.   Третя причина малої фреквенції — то управа школи. Хоч-би зовсїм нїчого не було закинути бувшим управителям тої школи і теперішному, то все-таки знаємо, як розвій школи залежить богато від управителя, котрому лежить на серци, щоб школа розвивалась. Коли-ж лучить ся, що хтось [не говоримо сего против нїкого] уважає свою посаду управителя школи лиш яко "посаду" — бо що єго, яко Поляка, обходить руска школа? — то такій управитель безпечно не буде дбати за школу, він пильнує лиш формальностій....   Отсе причини, за-для яких школа им. Шашкевича не могла доси розвинути ся.   Друг тої школи.   Дѣло   