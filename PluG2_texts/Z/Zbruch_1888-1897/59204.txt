◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені візитував вчера львівску ґімназію Франца Іосифа. Намістник був на годинї язика нїмецкого в клясї VII-а, на годинї латиньского язика в клясї II-а і VIII-б і на годинї ґеоґрафії в клясї I-б.
Депутація університету львівского під проводом ректора д-ра Балясица була вчера принимана цїсарем на авдієнції. На промову ректора, висказуючу цїсареви подяку за звістне розпорядженє в справі факультету медичного на львівскім університетї відповів цїсар тими словами: "Тїшу ся з того, що виджу Вас тут, також і з того, що факультет медичний при львівскім університетї входить вкінци в житє. Певно, що річ ся буде дуже богата в наслїдки для краю і для цїлої держави. A тїшить мене се тим більше, що власне той край, Галичина так дуже мене обходить і так близькій єсть моєму серцю. З великим вдоволенєм приймаю Ваші заявленя до відомости, що молодеж академична обох народностей виховує ся в дусї патріотичнім і династичнім і надїю ся, що і на дальше так буде". По тих словах звернув ся цїсар до поодиноких членів депутації з ласкавими словами. Взагалї принята була депутація дуже прихильно.
Осторожно з нафтою! З Лїсковатого коло Коростенка пишуть нам: Дня 20 с. м. о 7 годинї вечором служниця пропінатора в Лїсковатім наливала нафту до фляшки селянина, котрий прийшов купити. Трохи нафти розлилось на підлогу. Щоби пропінатор не кричав, служниця зі свічкою в руцї схилилась витерти шматою розлиту нафту. Через неосторожність занялась ся нафта, а служниця зі страху перевернула ще наповнену нафтою фляшку селянина. Огонь бухнув і обняв близько стоячу незаткану кадь з нафтою і бочку оковити. В кілька хвиль стеля вилетїла у воздух і цїла коршма станула в поломіни. Селянин скоренько утїк, пропінатор вискочив вікном, а служниця згоріла в огни. Гостинниця, стайня, склад нафти і оковити згоріли до тла. Худобу вспіли люде випустити зі стайнї. Нїчого не було заасекуровано; два тисячі шкоди. Небезпечність була велика, бо пропінація стояла межи храмом а будинками приходскими. При гашеню огню дуже заслужились: камеральний лїсничій п. Лянґ і новий війт.
З Калущини доносять, що з причини відїзду до Львова тамошного староти Кл. Дроздовского, именованого совітником намістництва, устроїло було калуске Касино дня 12 н. ст. падолиста пращальний вечер, платний по 5 зр. від особи. На вечер той запрошено чотирох руских священиків, двох з калуского а двох з журавеньского деканата. В имени-ж руского духовеньства попращав прихильного Русинам старосту дня 12 с. м. в полудни о. декан Губчак в товаристві кількох священиків, що умисно в тій цїли прибули до Калуша, в пращальнім вечери в Касинї взяв участь о. Рожаньскій.
Новозбудовану церков посвячено в Підмихайлю, повіта калуского, в день св. Михаїла 20 н. ст. падолиста с. р. Чину посвяченя довершив о. декан Губчак з Калуша одержавши на се епископску грамоту.
Дрібні вісти. Цїсар дарував громадї Копанки в повітї калускім 100 зр. підмоги на будову церкви а для убогих міста Відня жертвував цїсар на руки директора віденьскої поліції 4000 зр. — Дня 17 н. ст. падолиста відбуло ся в Брідках, коло Миколаєва, вінчанє п. Юлії Погорецкої, дочки бл. п. пароха Вацович з п. Іосифом Максимовичем урядником войсковим в Сокали. 