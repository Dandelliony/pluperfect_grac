З Гусятиньского.

[Судова розправа в Тернополи в справі засуджених в Гусятинї товстенецких селян і священика].
Дня 8 н. ст. липня с. р. відбула ся в судї окружнім в Тернополи перед звичайним трибуналом апеляційна розправа в наслїдок відклику о. Познаньского, пароха з Товстенького, і десятьох селян товстенецких, засуджених — як свого часу доносило "Дѣло" — ц. к. судом повітовим в Гусятинї 18 н. ст. цвітня с. р. за мнимо свідоме фальшиве обжалованє ц. к. жандарма Якова Шінцля. Як звістно, деякі з засуджених донесли були письменно до ц. к. команди жандармерії в Тернополи, що ц. к. жандарм Шінцель, будучи в урядованю, висмівав народність руску словами: "Rusin to buntownik... tutejszy pop ich zbuntował... co popowi do wyborów?... co znaczy Rusin?... jak by Rusin wiedział, co on znaczy, to by [тут наступає дуже огидне реченє]".
Важко робило ся на серци, коли предсїдатель трибуналу відчитував акти, а з них не можна було добачити не то доказаних фактів, але навіть і значущих позорів, котрі би узасаднювали суворий засуд першої инстанції. Коли з актів вийшло, що Созона Созаньского засуджено в першиї инстанції на тримісячний а Марію Прокоповичеву на одномісячний арешт, хотяй они навіть не підписували донесеня до команди, але за то, що они, візвані за свідків переводячим доходженє вахмайстром жандармерії Кобилецким, зізнали перед ним і потвердили то, що в донесеню до команди о. Познаньскій і товариші написали, отже після вироку "świadomie obwinili fałszywie с. k. żandarma Śzinela przed c. k. wachmistrzem zandarmeryi przeprowadzającym dochodzenie", то тяжко було опертись огірченю, — коли обжаловано і засуджено Созона Созаньского і Марію Прокоповичеву, то тим очевидно позбавлено о. Познаньского і товаришів можности покликатись на свідків...
По відчитаню актів промовив першій оборонець засуджених, наш Впов. адвокат д-р Володимир Лучаківскій. З импонуючою повагою, з спокоєм олімпійским розібрав і розсвітлив засуд першої инстанції і мотиви того засуду з строгою предметовостію і льоґикою так, що дало ся замітити глубоке впечатлїнє єго промови не тілько на публику, але і на трибунал. Другій оборонець Поляк д-р Погорецкій, прекрасно піднїс в своїй бесїдї, що чує ся спонуканим яко Поляк сказати то, чого д-р Лучаковскій яко Русин — щоби о партійність посудженим не бути — висказати не міг, а именно, що з току розправи виходить як на долони, що ролї поміняні: нинї перед трибуналом за оскорбу рускої народности не повинні стояти засуджені першою инстанцією, а хто иншій.
Трибунал по короткій нарадї оголосив, що не міг набрати пересвідченя о винї засуджених ц. к. судом гусятиньским, отже зносить засуд в цїлости...
Для наших людей, а особливо для Микитів Хрунїв, що так дуже радували ся, коли товстенецких честних наших патріотів засуджено, виходить з того наука, що правда, так як олива, мусять вийти на верх. О вироку першої инстанції, котрим позасуджувано — як показалось — невинних людей від місяця аж до 3 місяцїв арешту, говорити не будемо; се надаєсь за матеріял для наших послів, коли прийдесь им характеризувати наше судівництво...
Наочний свідок. 