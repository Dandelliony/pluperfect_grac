Редактор ,,Дїла“ на відпочинку – Испити вязнїв в Бриґидках

Редактор ,,Дїла“ Иван Белей, виїздить завтра зі Львова на кілька недїль відчочинку і складає з нинїшним днем справи редакції в руки головного сотрудника, п. Кирила Кахникевича.
В головнім Заведеню карнім у Львові (в Бриґидках) відбулися дня 13 і 15 н. ст. червня испити вязнїв. Перед испитом д. 13 підчас тихих служб Божих, рускої і латиньскої, грали вязнї-музиканти під проводом свого учителя п. Ем. Левицкого побожні арії. Виступило 31 музикантів на скрипках, клярнетах, трубах, тромбонах і на контрбасї. Гра вязнїв випала цїлком коректно ; видко було, що учитель музики і сам добре знає своє дїло і не пожалував свого труду для учеників. По богослуженю почались устні испити II і ІІІ кл. В ІІІ-тій клясї було 38 учеників, в ІІ-гій 64. (В І-шій клясї испит відбувся о два днї пізнїйше.) До школи мусять учащати вязнї (навіть т. зв „вічняки“), що не переступили ще 35 року житя. В львівскім Заведеню карнім панує дотично язика викладового повне рівноуправненє Русинів з Поляками, так що туди можна-би оправити членів краєвої ради шкільної, окружних рад шкільних і панів инспекторів, щоби там научилися, як то виглядає в практицї рівноправність язиків краєвих і як она показуєся користною з огляду педагогичного ! В школї Заведеня карного учать Русинів тілько по руски, Поляків по польски, а Жидів (особливо з Буковини) по нїмецки, а тілько коли якій вязень хоче учитись котрого з двох других язиків, учиться єго. В тім дусї представився і испит : Русини відповідали по руски, Поляки по польски, а деякі Жиди читали зовсїм добре і по руски. Обовязковими предметами в школї суть : язик рускій, польскій і нїмецкій (після народности вязня), рахунки, ґеографія, природознавство, рільництво, садівництво, пасїчництво, хованє худоби, сельске будівництво і рисунки. Треба ще знати, що кромі того вязнї учаться ремісел : шевства, кравецтва, столярства і суконництва (вироблюють войскові коци). Учителїв єсть в школї двох : п. Ґарчиньскій веде III і II клясу, п. Левицкій І-шу і удїляє науки музики і співу (взагалї для вязнїв маючих здібність і охоту). Пересїчно учиться в школї 200 вязнїв (а всїх в Заведеню около 1000). Кромі всего того що недїлї і кождого свята відбуваються для вязнїв неучеників в двох салях, в кождій по 200 людей, популярні виклади з господарства, наук природи, з физики, про всякі винаходи, о обовязках горожан супротив держави і законів і т. п. Науки религії удїляють катихити рускій, латиньскій і жидівскій. При испитї показалося, що рускій катихит о. Темницкій завдавав собі не мало працї, а що особливо припало всїм до вподоби, то се, що о. Темницкій учив вязнїв найвисших основ віри Христової і моральности на практичних примірах з житя людей і природи, доступних зрозуміню і дуже занедбаної людини. Испит відбувся під проводом прокуратора п. Ґиртлера. З гостей явились між иншими крил. о. Билиньскій, один крилошанин латиньскій, відпоручник окружної ради шкільної і директор мужескої семинарії учительскої п. Савчиньскій. На кінець годиться висказати признанє за весь порядок в уморальнюваню вязнїв директорови карного Заведеня п. Голдасевичеви, чоловікови енергичному, але при тім справедливому. 