◦ ◦ ◦ ◦ ◦ ◦ ◦ ◦ ◦ ◦

В львівскій ґімназії нїмецкій, де від кількох місяцїв відбувала ся наука тілько перед полуднем, заведено з нинїшним днем знов науку цїлоденну, т. є. від 8-ої до 11-ої а взглядно 12-ої перед полуднем і від 3-ої до 5-ої пополудни. Належало-би бажати, щоби дирекція той ґімназії подала мотиви, які нею руководили, що завела знов давний роздїл науки, закинений впрочім уже ві всїх европейских державах.
Брідска рада повітова уконституовала ся дня 25 н. ст. лютого в той спосіб, що маршалком вибрано дотеперішного маршалка, посла Октава Салю, заступником Володислава Гнївоша, властителя Кут, а до видїлу увійшли: о. Юліян Мандичевскій, ґр. Цетнер, Краєвскій, бурмістр Бродів Антін Витославскій і Артур Шнель властитель дібр.
Білєти на засїданя сойму будуть видавати ся в канцелярії соймовій (будинок соймовий I. поверх від улицї Третого мая) на день перед кождим засїданєм все від години 6 до 7-ої вечером.
В справу пофальшованих актів виборчих з голосованя при виборах до ради міскої у Львові, вмішала ся вже прокураторія державна і судья слїдчій забрав вчера від президента міста часть актів. Переслуханя свідків мають наступити безпроволочно.
Латиньскій фонд архидієцезії львівскої на кошти будови каплиць і костелів мав в роцї 1891, — як пише кс. Ґромницкій, парох бучацкій, в своїй відозві, взиваючій до дальших вкладок, — 11.000 зр. доходу. На сю суму зложили ся: архидієцезіяльне духовеньство, властителї більших посїлостей і архіепископ, котрий сам дав 2.000 зр. Зі зложеної суми одержало кільканацять місцевостей всхідної Галичини субвенциї на будову каплиць, більша-ж часть грошей ужита буде на основуванє самостійних експозитур. Відозва кс. Ґромницкого, підносячи вагу латиньских костелів у всхідній Галичинї для Поляків, звертає ся до видїлів рад повітових та до институцій фінансових з просьбою о складанє жертв. Буде се — каже кс. Ґромницкій — найлїпшій спосіб обходу 100-лїтних роковин розбору Польщі.
Шкоду львівского пекаря Тома, котрому згорів паровий млин і другі будинки, обчислюють на 700.000 зр. Будинки і запаси збіжа були убезпечені в Краківскім товаристві на 400.000 зр. Відбудованє млина і пекарнї потягне ся яких 9 місяцїв а тимчасом більше як 100 робітників, що працювали в млинї і пекарни, лишить ся без хлїба.
Зловив ся. З Жовківщини доносять до одної львівскої ґазети о такім фактї: В Бутинах два селяне виїхали по сїно, що було зложене в стиртї на лїсній луцї. Робота мала тревати довше, отже зяосмотрили ся в поживу, котру зложили в кобелю, а самі пійшли в лїс, приладити собі дручки. Недалеко лежачій вовк занюхав їду, украв кобелю і побіг з нею під стирту та почав в неї добувати хлїб. Кобеля була вузка а вовчій лоб широкій, отже запхав вовчище кобелю на голову, стуманів і станув під стиртою, як фізик. Пошкодовані селяне увидївши, що кобелї нема, постерегли рівночасно і злодїя, та зелїзними вилами убили єго.
Нове узброєнє нашої жандармерії. Від 1872 року узброєна наша жандармерія карабінами системи Фрувірта. Тепер мають их заступити карабіни системи Манліхера. Позаяк нове узброєнє буде богато коштувати, то зміна має наступити постепенно.
Дрібні вісти. У Львові помер д-р Август Фряйнд, професор школи політехнічної. — Міністер Залескій приїхав вчера до Львова. — В Коломиї помер в 70-ім роцї житя Салямон Вівельберґ, бувшій заступник бурмістра міста Коломиї. 