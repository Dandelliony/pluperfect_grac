Закладини читальнї в Руднї. — Новий спаситель людскости.

В Руднї коло Львова відбули ся дня 2 н. ст. червня с. р. закладини читальнї. 
На се торжество приїхав зі Львова невеликій числом але доволї гарний хор академіків і студентів під управою т. Курпяка. Збори відкрив короткою промовою протектор читальнї, о. Евг. Дудкевич, місцевий парох, зазначуючи ті користи, які може читальня народови принести. Опісля наступили співи на переміну з відчитами та деклямаціями. Хор відспівав зовсїм удало "Закувала та сива зозуля", "Ой по горі ромен цвите," "Одна гора високая", "Над Прутом", "Гуляли" a з поміж відчитів, котрих було три, безперечно перше місце припаде відчитови п-нї Нагірної про "просвіту селяньского жіноцтва". Прелеґентка зазначила хосен просвіти для жінок, вказувала на инші сторони галицкої Руси, де жінки більше займають ся справами громадскими і просвітою (Снятинщина, Рогатинщина), і звертаючись до жінок заохочувала их, щоб не то що не спиняли мужчин а ще й самі заходили до читальнї. В другім з ряду відчитї говорив п. К. про дотеперішні заходи интеліґенції галицко-рускої над просвітою народною і над полїпшенєм єго незавидної долї а п. Д. читав про "знесенє панщини", як именно до сеї справи відносив ся сойм тогдїшній. Деклямували п. Колесса "Празник у Такові", п. Курпяк "Довбуша". Обі деклямації випали дуже добре; надто п. Колесса подав устно коротенькій погляд на житє і на значінє литературної дїяльности Федьковича а відтак згадав і про Сербів, щоб слухаючі могли лїпше зрозуміти висше наведену поезію буковиньского поета. На конець внесено "многая лїта" о. Дуткевичеви, котрий причинив ся богато до заложеня читальнї, присутному там п. Нагорному і всїм членам читальнї, а знов о. Дуткевич внїс здоровлє сеї молодежи, що зі Львова зявилась на отворенє читальнї. На сі вечерницї зібрало ся доволї Руднян слухачів, чи лїпше сказати слухачок, бо переважали між ними жінки і дївчата, хоч і погода не сприяла читальни і вечерницї розпочали ся трохи пізнїйше, як звичайно буває. При звуках піснї "Ще не вмерла Україна" почали зібрані розходити ся а львівска молодїж єще до пізна забавляла ся у гостинних Руднян. — Т-ш. Новий спаситель людскости.
Якійсь п. Петрашевскій з Женеви розіслав европейским публіцистам 2000 примірників "Проєкту справедливости", с. є. вигаданого пляну нового подїлу Европи, котрий вдоволить всяким вимогам справедливости, доведе до загального розброєня і запевнить рівновагу політичну та вічний мир. Плян сей то кольорована мапа. На тій мапі кром Испанії, Портуґалії, Анґлії, Швеції, Данії і Греції всї инші держави европейскі значно змінені. Франція досягає Рену і забирає Бельґію, Италія тратить Піємонт, Ломбардію і Венецію, котрі то краї прилучують ся до Швайцарії, а та знов розтягаєсь від моря Середземного і Адрійского аж по море Північне в Голяндії і по море Балтійске в Штетинї, Инсбрук, Монахіюм, Франкфурт, Липск, Амстердам, Гамбург, Берлин, — все то швайцарскі міста. Габсбурґска держава сягає від моря Адрійского до Балтійского; по-над Балтійским морем тягне ся на північ до Риґи, обіймає половину Литви, але від Пиньска звертає ся в напрямі західно-полудневім і перетинає Галичину недалеко за Львовом, і відтак Угорщину і доходить в прямій лінії до моря Адрійского в Дальматії. Решта побережа адрійского аж по Грецію припадає Россії, котра забирає полудневу Славянщину, Туреччину, половину Угорщини, Галичину і всї краї на всхід і на північ. Малу Азію дїлить ся між Францію, Анґлію і Италію. Папа перенесе ся до Єрусалима. Автор просить надсилати єму замітки щоби при дальших виданях міг де-що справити. Адреса до Ніцци poste restante або до Женеви rue de Candolle 2. 