◦ ◦ ◦ ◦ ◦ ◦ ◦ ◦ ◦ ◦

В справі видїлу медичного у Львові предложив сенат академічний сими днями з своєї сторони міністерству, щоби отворити на разї бодай два перші курси медицини.
П. Стан. Ром. Левандовскій, артист різьбар у Кракові, просить нас оповістити таке письмо: "Суть люде, що хотїли би мене конечно мати що найблизше "Пітєра" і розпускають поголоски, мов би я переносив там мою робітню. Прошу повідомити, що всї ті вісти суть зовсїм фальшиві, бо я не маю нї найменшої охоти виїхати з Кракова де-небудь, а тим аж до Петербурга. Левандовскій."
Памятник Вол. Барвіньского. Модель на памятник Вол. Барвіньского — як нам пише п. Левандовскій — вже цїлком готовий і сими днями висилаєсь до Відня до фабрики п. Герніка для відлитя єго в спіжи. Цїла справа тому поступала звільна у перед, що спіж подорожів і ґісер не хотїв відливати памятника після цїни умовленої перед тим. Тепер же можна надїятись, що ще в тім роцї буде можна виставити памятник на могилї покійного Вол. Барвіньского.
Старинний скарб. В Липі, пов. добромильского, викопав селянин Иван Козак на поли глиняний горнець, в котрім було 923 штук монет срібних з р. 1550, величини наших 10 і 20 кр., та одна монета золота з р. 1609, величини 4 кр. Всї ті монети продав Козак жидови в Липі Берлеви Степлеви за 25 зр.
Шпиталїв в Австрії (без Угорщини) єсть 568, з котрих 177 єсть публичних о 22.160 ліжках, а 391 приватних о 11.000 ліжках. Роздїл тих шпиталїв єсть нерівний, бо в Трієстї припадає одно ліжко шпитальне на 119 мешканцїв, у Відни на 150, в Чехії на 800 а в Галичинї на 1432 мешканцїв.
Папа спадкоємцем. З Парижа доносять, що недавно там померша маркіза Plessis-Belbiére записала в своїм завіщаню папі Льву ХІІІ свою палату при пляцу Конкордії, найкрасшу в цїлім Парижи, відтак замок Морель в Пікардії з цїнною ґалерією образів та 8 міліонів фр. готівкою. Правительство француске, щоби заявити свою прихильність для папи, увільнило папу від заплати приналежної такси від спадщини, а папа подякував правительству окремим письмом. Палата в Парижи має містити уряди парискої нунціятури.
Дрібні вісти. Посол Томислав Розвадовскій запросив своїх виборцїв з більших посїлостей Жовків-Рава Сокаль, на день 10 н. ст. серпня с. р. до Жовкви, щоби вислухали єго справозданя з дїяльности посольскої. — Маршалок ґр. Тарновскій виїхав до Дзикова і має вернути аж ві второк слїдуючого тиждня до Львова. При будові каменицї при ул. Городецкій ч. 14 завалило ся руштованє і три мулярі упали на землю; один з них зломав ногу. — В Будапештї викрила поліція чотири кліші до фальшованя 10-реньскових банкнотів. Рисунки на клішах мають бути дуже удачні. 