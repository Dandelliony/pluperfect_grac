Присяга епископа. — Вавилоньску вежу — Кровавий снїг — Революція женщин в Константинополи. 

Присяга епископа. В Катаніи на острові Сициліи в процесї о обиду чести ставав за свідка епископ Кафф, а коли предсїдатель трибуналу завізвав єго, щоби присяг на свої зізнаня, епископ не хотїв сего учинити, кажучи, що він яко епископ не може неправди зізнати. Трибунал не признав тих мотивів, бо епископ як і кождий горожанин підпадає за гальним законам, котрі обовязують кождого. Епископ відкликався до Ватикану.
Вавилоньску вежу, котру будують в Парижи на виставу 1889 р. до висоти 15 поверхів, двигнено вже на 100 метрів в гору. Кошт будови обчислений на 8—10 миліонів франків, до чого причиняєся правительство сумою півтора миліонів.
Кровавий снїг упав в повітї ошмяньскім дня 16 і 18 марта при морозї 28 степенїв. В обох тих днях падав він по пів години і покрив землю в промени 4-милевім мовь-би кровавою плахтою. Снїг той, зібраний в миску і стоплений, лишив по собі нїжну рожову осугу.
Революція женщин в Константинополи. В послїдних днях марта лучився в Константинополи один з тих звичайних заколотів по улицях, котрі свідчать о лихій господарцї финансовій в Турціи. Ото кількасот женщин згромадилось перед министерством финансів. Серед загального крику, зойку і проклонів домагались они, щоби їх чоловікам виплатили залягаючі від давна пенсіи. Треба знати, що в Царгородї суть женщини, що за дрібну заплату стоять довкола державних урядів від ранку до вечера і заводячи та нарїкаючи домагаються заплати. Уряди турецкі не маючи покладних грошей, виплачують своїм урядникам пенсію переказами, котрі мають бути платні в министерстві финансів. Ті перекази виплачуються дуже неправильно а часами ажь по кількох роках. Урядникам не хочеся щоденно ходити до министерства і там по кілька годин на дармо ждати, тому віддають свої перекази старим цокотухам, котрих задача пригадувати виплату в министерстві. Так отже одна з тих баб дісталася дня 25 марта до бюра самого министра финасів Магмуда Джелаледина і почала єго лаяти. Бідний министер утихомиряв єї, як міг, а коли се не помогло, казав службі викинути єї за дверї. Слуги незручно довершили сего дїла, а женщина упавши на подвірье зломила собі ногу. Теперь почався судний день. Всї женщини, цїла їх армія, вдерлася до комнат министра і хто знає, чи змогла-би була служба вздержати товпу та виратувати министра, колиби по кількох годинах крику і метушнї не був видістав з відкись троха грошей та звінкою монетою не усмирив роздразнених женщин. 