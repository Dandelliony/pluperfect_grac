Наша "солідарність".

Письмо з Каменецкого.
Наколи єсть яка хороба в нашім житю суспільнім, народнім і політичнім, то певно найтяжшою єсть брак солідарности, так що дїйстно приходить ся до пересвідченя, що Русин а солідарність — то таки два противні понятя, як вода і огонь. А як з браку сил жизнених поодинокій чоловік умирає, так з браку солідарности нидїють наші політичні, народні і суспільні товариства. Що-ж нам по тих читальнях, котрі не дають нїякого знаку житя? що по тих товариствах просвітних, де на завязаню кінчить ся цїла их дїяльність?
В найновійшій добі дуже много пишесь і говорить ся про двигненє економічне народу, про зверненє дїяльности народу на промисл а торговлю, котра по провінції виключно в єврейских руках. Але звичайно кінчить ся на наріканю, що жиди все загорнули та що наш чоловік не хоче або не зможе попровадити дїла торговельного, і т. д. Та й тілько! Накликуваню наших часописей і людей доброї волї удало ся довести до того, що тут і там по селах та місточкам позаводились крамницї і торговлї нашими рускими людьми. Но чи-ж можемо им ворожити доброго розвитку і чи зможуть они удержатись, коли нема межи нами солідарности? Мусять упасти, мусять знидїти! А ще й моральну страшну страту потерпимо, бо люде тії [а суть то по більшій части селяне або міщане] не дадуть ся в-друге наклонити до торговельного дїла наколи раз не знайдуть солідарної підпори у интеліґенції.
Примір як підпирає ся наші крамницї і торговлї, маємо от хоть-би в Камінцї струмиловій, де вже від 20-го листопада 1892 року отворена торговля під фірмою: Борис і Спілка. Торговля розвиваєсь дуже гарно, товари має дуже добірні — се признають самі жиди — услуга знаменита. А чи повірив би хто з руских людей, що торговля тая опираєсь на хлопах, дальше на Поляках і жидах, а интеліґенція руска з охрестности, особливо священики — таки остентаційно сторонять від рускої торговлї і заосмотрують всї свої потреби виключно у жидів, хоч часто від них можна чути, що жиди кров нашу випивають...
За тримісячний час дїловодства торговлї каменецкої заледви чотири священики-патріоти заосмотрювали свої потреби в торговли рускій, — прочі-ж навіть не вплинули на братства, щоби бодай церковні потреби заосмотрювали в торговли...
І що-ж тут поможе писанина по часописях? що поможуть наріканя на визиск жидів? що то поможе, як тут або там отворить ся яка торговля, коли ми єї солідарно не підтримуємо?
Брак солідарности знищить найлучші пориви одиниць. Тож взиваємо і накликуємо всїх, що ще вірять в подвигненє нашого народу як в політичнім народнім, так і в економічнім напрямі: Берім ся за руки, тримаймо ся солідарно, підпираймо своїх людей на кождім поли, а будучність під тими условіями може бути наша!
Прихильний. 