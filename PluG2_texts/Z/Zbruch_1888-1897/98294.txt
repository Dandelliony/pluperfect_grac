◦ ◦ ◦ ◦ ◦ ◦ ◦ ◦ ◦ ◦

Загальний збір радикальної "Народної волї в Коломиї" відбув ся після проґрами дня 9 н. ст. червня с. р. Головну справу — вибори до сойму полагодив збір в той спосіб, що порішив вести аґітацію виборчу в имени радикальної партії і ставляти радикальних кандидатів в повітах: снятиньскім, городеньскім, коломийскім, косівскім, станиславівскім, товмацкім, перемискім, равскім і збаражскім, а взглядно і в инших, де би завязали ся повітові комітети виборчі. По порозуміню з дотичними радикальними комітетами повітовими поставлено і затверджено кандидатури: д-ра Трильовского на повіт снятиньскій, д-ра С. Даниловича на повіт городеньскій, Михайла Павлика на повіт равскій. В повітї станиславівскім рішено підпирати кандидатуру Іосифа Гурика а в коломийскім д-ра Т. Окуневского. В повітї косівскім і товмацкім постановлено поставити кандидатами радикальних селян, завязано комітети повітові для тих повітів і поручено им, щоби порозуміли ся з виборцями що-до особи кандидата і щоби предложили свого кандидата до затвердженя видїлови "Народної волї". Що-до повіта перемиского принято до відомости зголошену кандидатуру д-ра Ивана Франка, але позаяк д-р Франко заявив, що кандидувати не хоче, рішено вибір радикального кандидата полишити місцевому комітетови. Вкінци рішено віднести ся до визначних радикалів повіта збаражского в цїли завязаня комітету виборчого і поставленя радикальної кандидатури. Видїл "Народної волї" вибрано той сам, лишень на місце д-ра Франка і д-ра Яросевича вибрано Олексу Бурачиньского з Снятина і Ивана Шльомкевича з Серафинець. Вкінци порішено протест против проєкту виборчої реформи субкомітету і резолюцію за загальним, безпосередним, рівним і тайним правом голосованя.   Огнї. В Кутисках повіта товмацкого згоріло 12 господарства. Шкода 6.000 зр. в малій части обезпечена. Причиною огню було, здаєсь, підпаленє. — В Белзци повіта золочівского згоріло 7 господарств. Шкода 8.500 зр., переважно обезпечена. — В Воютичах повіта самбірского згоріли три господарства. Шкода 1.000 зр., в части обезпечена. — О огни в Тисьменици пише Gazeta stanisławowska: Дня 2 с. м. по півночи вибух з невідомої причини огонь в коморах реальности руского братства побіч церкви, потім заняла ся камениця братска, де мешкає жандармерія, вкінци згоріло ще пять сусідних будинків. На щастє не було вітру, а то цїле місто могло було вигоріти, бо огнева сторожа прибула за пізно без води і з лихими приладами, а по друге трудно було до огню приступити, бо в деревяних коморах був склад амуніції для загального ополченя і 6000 патронів вибухало раз-по-раз. О годинї 3-тій в ночи прибула сторожа огнева з Станиславова і огонь придушила. Всї будинки були обезпечені: в Краківскім товаристві на 5000, в "Днїстрі" на 2600 а в "Феніксї" на 1200 зр.   Проф. Михайло Драгоманов в Софії і — як пише "Народ" — єсть небезпечно хорий.   Відкритє покладу соли. В Слободї рунґурскій, в закопі Соломона Марґулєса і спілки, де верчено за ропою нафтовою, натрафлено в глубинї 20 метрів на поклад соли камінної високо-процентової. Пробку тої соли предложено властям до розслїду. Дальші роботи в тім закопі здержано аж до розпорядженя властей. Грунт, на котрім викрито поклад соли, граничить з грунтами власности правительства.   Нещастє підчас відпусту. Дня 9-ого с. м. підчас відпусту в Микулинцях стріляно з моздїрів. Один вистріл був так нещасливий, що камінь поцїлив дївчину сїльску та розтріскав їй ногу і хто знає, чи удасть ся нещастну утримати при житю.   До коломийского суду карного спроваджено сими днями — як доносить Gazeta Kołomyjska — війта Ивана Оленюка, заступника війта і двох присяжних з Королївки, підозріних о убійство кольоніста Кароля Франка, котрого знайдено неживого і страшно покалїченого коло коршми королївецкої. На старшину громадску впало підозрінє длятого, бо в рові знайдено тяжко побитого дїда, а той прийшовши до себе, оповів, що старшина громадска напала єго в ночи, оббила і зрабувала у него 31 зр. — Того самого дня в Тупцї коло Коломиї оден селянин, піймавши другого, як той пас корову на єго пасовиску, в сварцї убив єго.   В Тернополи відбула ся в днях 6 і 7-ого червня розправа карна проти пятьох селян з Коцюбинець, котрі — як ми свого часу подали — дня 12 сїчня с. р. убили побережника Антона Стрільбицкого. Акт обжалованя представив справу ось як: Посесор Мендель Марґулєс приняв Антона Стрільбицкого в грудни м. р за побережника до служби у взятім в посесію лїсї "Зелений кут" в Коцюбинцях. Антін Стрільбицкій мав нагляд над доставою дерева до Чорткова і сповняв свою службу совістно. По послїдній доставі дерева вертав він 12-ого сїчня з Чорткова до Коцюбинець разом з обжалуваними Петром Балою, Василем Бабієм, Гриньком Балою, Іосифом Душницким, котрі приставляли дерево. По дорозї вступили они всї на запрошенє побережника до коршми коло Оришковець на горівку. Коли они весело забавляли ся, надійшов до коршми місцевий поліціянт Михайло Шванк. Межи поліціантом а побережником почала ся сварня о файку. В тій сварни ударив Шванк Стрільбицкого рукою в лице, відтак потягнув єго палицею a опісля виволїк до другої хати і візвав присутних до помочи, а ті разом з поліціянтом так оббили побережника, що той, виратований, по короткім часї помер в хатї Стефана Сарнецкого. Обжаловані признали ся, що били Стрільбицкого бичівнами, однак, як подали, були геть запоморочені горівкою. На підставі вердикту судьїв присяжних, трибунал засудив: Василя Бабія на 4 лїт тяжкої вязницї, Іосифа Душницкого на 3 роки, і Гринька Балу на рік; Михайла Шванка і Петра Балу увільнено.   Землетрясеню на полудни нема кінця. Вчера в Люблянї трясла ся земля через чотири секунди так сильно, як в часї першої катастрофи. Серед мешканцїв запанував великій страх, школи позамикано, робітники в фабриках перестали робити.   Дрібні вісти. Саранча появила ся в значнім числї в околицях Львова — Айхінґера, котрого засуджено на кару смерти за убійство д-ра Ротціґля у Відни, цїсар помилував, а в наслїдок того найвисшій трибунал змінив кару смерти на дожизненну вязницю. — Міністер торговлї ґр. Вурмбранд відвідав в товаристві ческого намістника ґр. Туна ческу етноґрафічну виставу в Празї. — В кирницю на приходстві в Камінцї струмиловій підкинув хтось в сих днях новороджену дитину. Ґенералом Змартвихвстанцїв на місце помершого кс. Валеріяна Пшевлоцкого має стати кс. Пав. Смоликовскій. — Ядвиша Янацка, жена суд. адюнкта в Долинї, померла в 37-ім роцї житя.   Дѣло   