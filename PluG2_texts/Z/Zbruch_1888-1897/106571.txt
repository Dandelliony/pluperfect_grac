◦ ◦ ◦ ◦ ◦ ◦ ◦ ◦ ◦ ◦

  В справі еміґрації видав староста львівскій такій обіжник до всїх зверхностей громадских в повітї львівскім: "Я пересвідчив ся, що аґенти корабельні з Гамбурґа і Бреми надсилають до громад проспекти, оголошеня і т. п. письма, в котрих заохочують населенє до заморских подорожей і представляють поселенє в Америцї в рожевих красках. А що тоті письма надсилають згадані аґенти під адресою начальників громад, через що подекуди роблять их своїми субаґентами, длятого, щоби усунути підозріня, мов би стоячі на чолї громади особи були аґентами еміґраційними, поручаю, щоби того рода пересилки не були принимані війтом, лиш тут за для зверненя их надавцям відослані. В сей спосіб буде могло староство слїдити операції товариств і аґентів, що лише старають ся як найбільше заробити на еміґрації народу з Галичини. Так н. пр. фірма "В. Карльсберґ Гамбург", що називає ся "ґенеральним експедієнтом корабельним" до всїх місцевостей заморских, а має контору у Відни і Липску, обіцює за кождого "звербованого пасажира дорослого нагороду по 5 зр. від нелїтного 2 зр. 50 кр.   Ґімназистки в Буковинї. В черновецкій ґімназії є всего лише одна ґімназистка, але за те сучавска ґімназія має их аж пять. Сего тиждня зробили в тій ґімназії три панни вступний испит до шестої, а дві панни до пятої кляси. Професори кажуть, що они мають обширне знанє, а навіть лїпше приготовлені були, як неодин ґімназист.   З Товмача вийшла перша дивізія 8 полку уланів дня 14 с. м. до Петрикова вздовж берегів Днїстра, щоби по дорозї відбувати вправи в плаваню. Підчас сих вправ в Днїстрі упав улан з коня і пірваний виром щез вже під водою. Узрів се поручник Ганс Зальцман, відопняв шаблю і вскочив в мундурі до Днїстра, з-відки з нараженєм власного житя витягнув з води вже обімлїлого улана.   Повінь. В Грибові 12 с. м. о 2-гій годинї пополудни обірвала ся хмара. В несповна двох годинах зливного дощу прибула вода в ріцї Бялій і потоках так дуже, що всї доми положені над тими потоками залила. Вода прибувала так скоро, що робітники заняті при реґуляції потоків не мали часу спрятати свого начиня, а люде, що везли дерево з лїса, ледви могли себе і коней спасти, відпинаючи их від возів, котрі вода разом з деревом занесла до Грибова. По повени представив ся страшний вид знищеня. В Избах два доми засипало шутром аж під сам дах. Цїла дорога ведуча з Изб до Грибова, була під водою, мости позривані а насип зелїзничій перерваний, всї млини і тартаки застановлено, а поля в долинах засипані грубою рінею. Шкоди в роботах реґуляційних обчисляють на 12.000 зр. а. в.   Велита осетра, ваги 5 сотнарів, зловили селяне в Сянї під Перемишлем. Рибу купили зараз жиди за 28 зр. і послали до Відня. Нарід оповідає, що той осетр заповідає велику повінь, бо кілько разів зловлено в Сянї таку рибу то завсїгди були того лїта великі води.   Дрібні вісти. З всхідної Галичини надходять сумні вісти з причини довготреваючої слоти. Кілька громад внесло просьбу о відписанє податків. — В Парижи панують великі спеки, а оптики не вивішують термометрів, щоби не лякати населеня. — У Львові померли: Симеон Федорович реставратор, а д-р Вол. Паславскій, нотар з Підгаєць.   Дѣло 