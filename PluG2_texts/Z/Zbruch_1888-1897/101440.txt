◦ ◦ ◦ ◦ ◦ ◦ ◦ ◦ ◦ ◦

Польско-патріотична маніфестація для д-ра Фр. Смольки відбула ся вчера у Львові після заповідженої проґрами, знаної читателям "Дѣла". Запрошена до участи в тій маніфестації польска соціяльно-демократична партія відмовила, виложивши в відповіди на письмі, що д-р Смолька иншій був чоловік перед 50 лїтами, коли терпів у вязници за свободу, а иншим став опісля яко презідент парляменту за часів Таффого.   З кольоній руских в Північній Америцї. Дня 28 н. ст. падолиста відбуде ся в Lansford, Pa. величаве посвященє рускої церкви. На се торжество запрошує в "Свободї" тамошний душпастир о. Гавріїл Мартяк в имени своїм і в имени цїлої тамошної громади рускої всїх дооколичних руских священиків, братства рускі, а також всїх щирих Русинів.   Археольоґічні викопалища. При розкопуваню могили в Борткові повіта золочівского найшли селяне Григ. Данковик, Петро Хамула і Гр. Горгота великій старанний топір і дві підкови, а в другій могилї найдено старинну збрую. Тая збруя попалась в руки дїдича і имовірно обогатить якійсь з польских музеїв; топір же і підкови остали ся в руках Русинів.   Огнї. Дня 24 м. м. згоріли всї будинки двірскі в Рівни коло Устрік долїшних. Коли охотнича сторожа огнева в Устріках хотїла спішити на поміч сусїдам, п. бурмістр Шейнбах відмовив виданя сикавки.   Обтяті банкноти. В послїдних часах серед банкнотів 100-ґульденових, котрі надіслано до зміни банкови австро-угорскому, найшло ся немало таких, котрі показали ся о тонеській пасок коротші від звичайних. Такі паски витято в цїли обманьства, а властителї таких тисячок мають шкоду, бо при вимінї банк відтручує якусь квоту, відповідно до широти відтятого паска з тисочки.   Евсапію Палядіно, знану з пописів у всїх майже столицях Европи яко медіюм посїдаюче надзвичайну "силу психічну", здемасковано в Кембрідж. Она казала держати собі руки і ноги, а прецїнь була в силї щипати тих, котрі єї тримали, підносила дубові столи, видобувала тони з инструментів музичних і т. и. Правда, Евсапія виконувала все те в потемках. Але потемки були цїлою єї спекуляцією, бо тепер викрито, що штука єї була в тім, що она уміла все увільнити праву ногу і праву руку, а лїву стопу уміла так уложити, що здавало ся, мов-би пята і пальцї тої одної ноги належали до двох стіп правої і лївої; в подібний спосіб маневрувала і лївою рукою. Відкрив се д-р Годґрон, котрий свого часу здемаскував був також славну паню Блаватску.   Осторога для еміґрантів до Бразилії. Урядова ґазета львівска доносить: Після найновійших вістій правительство италійске — з причини сконстатованя кільканацятьох випадків діфтерії у дїтей селян галицких еміґруючих до Бразилії — замкнуло границю для еміґрантів галицких і не впускає их на теріторію италійску. В наслїдок сего кілька сот еміґрантів, задержаних в Понтафель, дожидає там отвореня границї. Остерігає ся длятого еміґрантів, щоби на дармо не пускались до границї италійскої, бо тепер не могли би єї переїхати.   Дрібні вісти. В Станиславові почала виходити тричи місячно економічно-суспільна часопись Nowiny Stanisławowskie. — В селї Бабску пов. равского 12-лїтний хлопець Адам Вольскій збезчестив в лїсї, відтак задушив і повісив на дереві 7-лїтну дївчинку одного господаря. Трупа дївчинки віднайшли другого дня, а злочинця дійшли по шнурку а він признав ся.   Дѣло 