◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені вернув вчера поїздом курієрским з Відня до Львова.   Процес против пп. Корнила Устияновича і Томасевича не розпочав ся нинї, як се було оповіщене, о 4 годинї по полудни тому, що в сали розправ не покінчено попередного процесу. Про те аж завтра т. є. в пятницю 23. стануть обжаловані перед судом присяжних о 9 годинї рано.   Зміна власности. Маєтности Порудно і Поруденко в повітї яворівскім, дотеперішну власність ґр. Ядвиги і Генрика Стецких купив адвокат д-р Алекс. Маріяньскій за 162.000 зр.   Вистава шкільництва. Краєва рада шкільна рішила взяти участь в краєвій виставі в 1894 роцї і устроїти виставу шкільництва о скілько оно стоїть під єї зарядом. Тота вистава буде міститись в осібнім павільонї, виставленім приватним коштом намістника ґр. Баденього. Проґрама вистави шкільної обіймає: 1) охоронки і фреблївскі огороди т. є. обставу і прибори, взірцеву бібліотечку, таблицї і дати статистичні; 2) школи народні і видїлові т. є.: збірник законів, приписів, справоздань, карти, виказуючі число шкіл і фреквенцію, пляни шкільних будинків і огородів, средства наукові шкіл доповняючих і т. ин.; 3) семинарії учительскі, т. є. пляни наукові, прибори наукові, бібліотеку педаґоґічну, ґрафічне представленє розвою семинарій, взірцеві роботи учеників семинарій і учителїв шкіл народних; 4) институції добродїйно виховуючі, именно: интернати, заведеня виховуючі для сиріт, заведеня спеціяльні для темних і глухонїмих, кольонії вакаційні і т. д.; 5) вкінци школи середні.   Коробка з сїрників і закон прасовий. Суд краєвий в Чернівцях видав був свого часу засуд, щоби один род коробок сїрникових, походячих з Чехії, сконфіскувати, знищити і заборонити дальше их продавати, а то з тої причини, що на тих коробках були надруковані уривки з россійского національного имну. Згаданий суд добачив в сїй обставинї забуренє публичного спокою. Засуд сей був оголошений в урядовій части ґазети Czernowitzer Ztg. — Недавно найдено у крамаря Ицка Айзенберґа в Биличах в Галичинї кілька згаданих коробок з сїрниками і сконфісковано их. Однако на тім не скінчило ся, бо прокураторія в Тернополи виступила против Айзенберґа з обжалованєм о ширенє сконфіскованого друку після §.24. з. пр. Суд окружний увільнив єго, бо заборона продавати згадані сїрники була оповіщена лише в черновецкій ґазетї урядовій а не в львівскій і віденьскій; оповіщенє-ж в урядовій ґазетї одної провінції не обовязує горожан инших країв коронних. Прокураторія уважала таке мотивованє окружного суду яко хибне розумінє закону і внесла жалобу неважности до касаційного трибуналу у Відни. Оногди відбула ся в трибуналї розправа, при котрій прокуратор доказував, що оповіщенє конфіскати  в урядовій ґазетї одної провінції має вагу для цїлої Австрії. Однако в тім случаю нема ще доказу, чи Айзенберґ мав обовязок довідатись про згадану конфіскату черновецкого суду. Длятого треба знести увільняючій засуд і перевести нову розправу. Трибунал рішив відповідно до погляду прокуратора.   Смертність в австрійскій армії. В справозданю буджетової комісії спільних делєґацій находить ся табеля, що представляє смертність в австро-угорскій армії від 1 сїчня 1870 року до кінця 1889 р. З того представленя виходить, що смертність в армії зменшає ся. В р. 1870 умирало на 1000 людей чинної армії ще по 13.5, в слїдуючім роцї 13, а дальше з кождим роком зменшало ся число, аж в 1889 році упало на 4.5 pro mille. В деяких лїтах як пр. 1872 виносила смертність 15.8, а то з причини холєри, в 1879 і 1882 збільшила ся смертність також, задля повстань босаньских. Взагалї констатує справозданє значне полїпшенє відносин санітарних в нашій армії.   Дѣло   