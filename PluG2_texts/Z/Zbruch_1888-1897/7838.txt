Вісти з українско-руских земель.

[Від кореспондентів „Дїла“ і з россійских часописей.]
З Криму пишуть нам про нїмецку колонизацію ось що :
„Мудрому“ Нїмцеви не стало місця „садити картопельку на Сїчи“ (слова Т. Шевченка — Ред.), — він рушив nach Taurien опанував уже північну єї половину ! От-от опанує і цїлий Крим ! А чи сподївалися нїмецкого панованя ті „мудрі“ голови россійского уряду, що заманювали колись сюди Нїмцїв ? Мабуть нї, бо теперь вже де-не-де чутка кружає : чи не час би спекатися Нїмця ! Спекатися єго не спекаються, бо нїмсцке корїнє міцне і поросло глубоко. Треба гадати не про те, щоб спекатися тих зайд, які вже вкоренилися тут, а пильнувати треба, щоби більшь не ширилася нїмецка займанщина.
Далеко сягнула, широко розгорнулася по Таври нїмецка займанщина ! Лїт 20—30 тому назад в Перекопскому повітї не було нї одного нїмецкого зайди, а теперь гляньте, що дїється ! Подумайте якій урожай на Нїмцїв, коли за такій недовгій час они з 638.000 десятин обширу цїлого повіту забрали вже в свої руки 494.000 десятин (десятина = 2 морґи) ! Се цифра зовсїм певна, добув я єї з певних жерел земства.
І лихо і глум ! Україньска козача кровь здобула Таврію, а користуються з того чужі захожі люде. Ще за часу Катерини II. герцоґь Рішелье (Француз) заходився був заселяти і Таврію і Херсонщину Французами. Цариця пристала на таку думку. З державного скарбу викинули 60.000 червінцїв на переселенє Французів та на тому й стали. Французам републиканьскої держави не заманулася абсолютна монархія. Тогдї почали заклика́ти на Таврію Греків. І з сего нїчого доброго не вийшло. За царя Павла, котрий був головою Мальтаньского лицарского ордену, підмовили пересилитись 40 родин Мальтанцїв. І знов добутку нїякого. Кинулися до Болгар, викинули кілька миліонів рублїв. Та Болгаре разом з Мальтанцями повернули оглоблі до рідного краю. Россійскій уряд мусїв вирядити їх до дому власним коштом. Вже-жь теперь нї до кого більше, як до Нїмця : „приходїте володїти“. Нїмець готов до сего торгу й пішки. Поселилися перші нїмецкі зайди на півночи Таврії. Поселили їх поручь з Великороссами, сектантами „молоканами“. Надали Нїмцям великих пільг і сподївалися, що они стануть за взорець сїльскої господарки і культури, а Москаль сам, хочь не вигадав малпи, а все таки не дасть Нїмцеви наступити собі на постіл...
Небавом почали Нїмцї по трохи переходити з Молочної Води (в мелитопільскім повітї) на південь до Перекопского повіту. Найпаче потяглися сюди Нїмцї послї того, як пограбували Францію за вину политичного паливоди Наполеона нїби то ІІІ-ого, і за отсих 15 лїт розлїзлися Нїмцї по цїлому повітї — тай панують, випихаючи Татар. Звістно, нїмецка мисія : Drang nach Krim ! Яких тілько назв не зустрїчаєте теперь по Перекопскому повітї ! яких хочете нїмецких ! Де був хутор Іванівка — теперь велике село Johanisberg ! Скрізь по дорозї Josefstadt, Liebenthal, Grossberg… Рускої мови майже не чутно, чисто наче де в Нїмеччинї — самісеньке „platt-deutsch“ !
Яким коштом спромогаються Нїмцї переселятися і купувати землї, платячи такі цїни, на які не спроможеться україньскій селянин ? Кажуть, десь там „в інчому царстві“ є такій спеціяльний фонд, — та може се й вигадка, а от що певна вже рїчь : декотрі колонії мають власні фонди або сирітскі грошї, і з них дають з великою пільгою позички чужинцям, аби они були „Deutschen“ і бралися „nach Krim“ ! І вже певна рїчь, що не далеко той час, коли Нїмцї опанують цїлим Кримом, так як доси опанували Перекопским повітом. В Криму простірно. Вже-жь не марно працювали россійскі панслависти, щоби виперти з Криму в Туреччину магометаньску віру : виперли 30000 Татар — і розгорнулася перед дїтьми Тевтонії нова „займанщина“. Правда, колонії нїмецкі були й давнїйше в Криму, в Симферопільскому і інчих повітах, та що їх там було ? Дві три на повіт. А як вигнали „магометаньску віру“, нїмецкі колонії ростуть немовь гриби після дощу. Отже і вся рїчь і сила в тому : чи спиниться сей ріст, чи нї ?
Додам ще, що зайди-Нїмцї цураються тут усякої, а вже-жь і россійскої мови хиба щоб лїпше витиснути сусїд-Татар, то декуди понавчалися говорити по татарскому. Татаре, що ще лишилися в Криму і живуть в сусїдстві з Нїмцями, не люблять їх, гидують ними і говорять про них не інак, як „нечистий“ (Нїмець, бо, бачте, Нїмець вживає на їжу свинини, забороненої кораном). Ворогованє міжь Татарами і Нїмцями велике, тілько-жь корїнє єго зросло і крїпшає не на свининї, а на економичних, та, всего більше, на аграрних умовах (услівях).
Шерстюк   