◦ ◦ ◦ ◦ ◦ ◦ ◦ ◦ ◦ ◦

Брак кандидатів до стану священичого показав ся сего року особливо в станиславівскій і перемискій діецезії, за-для того принято на богословіє як в одній так і в другій кількох укінчених ґімназіястів без испиту зрілости. Особливо-ж в станиславівскій діецезії проявляє ся той брак, так що вже в минувшім роцї принимано без испиту зрілости і не було ким замістити припадаючих на станиславівску діецезію місць в рускій колєґії в Римі. А з тих, котрих принято на станиславівску діецезію, не всї були приналежні до тої діецезії. Межи латиньскими діецезіями, жалують ся именно в тарнівскій діецезії на брак кандидатів до стану духовного, так що в сїм роцї в діецезальній семинарії духовній кілька місць не обсаджено.   Холєра проявилася в двох нових місцевостях — в Паляві пов. бучацкого, де захорувала 1 особа, а в Нижбірку новім пов. гусятиньского, де занедужала і померла 1 особа. Разом, після урядового донесеня з 15 с. м., остало в лїченю з попередних днїв 5 осіб, занедужали 3, померли 2, остає хорих 6 осіб.   Народне віче в Мостах великих. Комітет — до котрого входять пп. лїкарі в Мостах д-р Олїйник та д-р Невестюк і селяне Андрусь Балко з Мостів і Гриць Грабар та Данило Мекелита з Бутин — скликує Русинів з судового повіту мостеньского і з сусїдних белского, угнівского, равского, жовківского і каменецкого на народне віче в Мостах великих, котре відбуде ся там 3-ого н. ст. грудня на празник Воведенія Пресв. Дїви. Початок віча о годинї 12-ій в полудне, а порядок дневний поставлено такій: 1) отворенє віча, 2) вибір презідії, 3) справа основаня окружної бібліотеки для селян в Окрузї мостеньскім, 4) справа еміґрації до Бразилії, 5) внесеня і интерпеляції вічевиків. При кінци відозви сказано: "Зваживши, що Мости великі є центром для згаданих повітів, комітет числить на велику спів участь братів-селян".   Увязнений в Перемишли академик Михайло Новаковскій [брат посла] перестав — як доносить Kurjer Lw. — від двох днїв приймати поживу в вязници, доведений до крайности тим, що по увязненю єго під закидом обиди маєстату ще в день остатного вибору посла 31-ого жовтня до нинї не переслухано в судї свідків.   Посол д-р Леваковскій відступив на жаданє виборцїв від свого наміру зложити мандат посла до ради державної, а попросив лиш о довшу відпустку і одержав єї.   Як часто воюють наші противники — подає новий доказ статья зі Львова п. заг. "Z obozów ruskich" в остатнім числї краківского дневника Głos narodu. В статьї тій, повній брехень, автор подав і таку брехню, що мов-то "Дѣло" має до 14.000 зр. довгу в друкарни товариства им. Шевченка. Голова товариства посол Барвіньскій, пише він, хоч смертельний ворог "Дѣла", терпів то доси длятого, щоби єму не закинула, що забив політичного противника, але тепер уже "Дѣло" леда день дістане страшне aviso. Така, каже автор, від кількох днїв удержує ся у Львові поголоска. — Що вороги наші ширять про "Дѣло" всякі поголоски, се ми знаємо, але на скілько н. пр. в тій поголосцї, яку подав Głos narodu, єсть правди — можна спитати навіть самого "смертельного ворога Дѣла", посла Барвіньского.   Ремісники при варстатї зелїзницї державної в Станиславові [ковалі, слюсарі і столярі] рік-річно 1 н. ст. лаетопада справляють поминки за померших товаришів і членів их товариства. При тій нагодї минувшого року справили зі складок дві красні хоругви до церкви катедральної, а сего року знов одну хоругов за 75 зр. і дві прекрасні патерицї за 96 зр. Також що недїлї і свята они охотно асистують з світлом в церкві на службі Божій і вечірні і сим причиняють ся до звеличаня нашого світлого гр.-кат. руского обряду.   Дрібні вісти. Краєвий маршалок ґр. Станислав Бадені приймав вчера в полудне між иншими Є. Е. митрополита Сильвестра Сембратовича з членами капітули.   Дѣло 