◦ ◦ ◦ ◦ ◦ ◦ ◦ ◦ ◦ ◦

За обманьства при виборах поставлені перед карним трибуналом в Яслї бурмистр Змигорода Стан. Мичковскій і два тамошні купцї Зеґлєрт та Шенветер. Вибори, при котрих лучили ся обманьства, переводились в р. 1888 до краківскої комнати торговельної і вибрано тогдї жида Мерца з Тарнова. Засуд трибуналу ще не звістний. Показує ся, що в блаженній Галичинї, коли лиш які вибори, то мусять бути також і обманьства.
Намістник, ґр. Бадені, виїхав оногди на кілька днїв до Відня. Вертаючи поступить намістник дня 31 мая до Кракова, де того дня відбуде ся річне засїданє академії наук; відтак переїде ся ще по деяких повітах західної Галичини і около 6 червня верне до Львова.
Пекарі львівскі, котрі були застрейкували, вернули вже до роботи, бо майстри признали им відпочинок недїльний від 6-ої год. рано до 10-тої год. вечером.
Обкрадено церков в Луцї, пов. скалатского. Жандарми викрили злодїя, котрим єсть женщина Софія Самбірска.
Справа отвореня в Стрию колеґіального суду мабуть вже незадовго порішить ся. По довших переписках з властями правительственними рїшила рада міска в Стрию дни 14 мая а стрийска рада повітова 10 мая понести дальші грошеві жертви, щоби лиш усунути перешкоди в тій справі, ставляні правительством. Говорять, що вже сего року начнуть будувати поміщенє для колєґіяльного суду.
Нові церкви. В бюрі архітекта п. В. Нагорного виготовляють ся пляни на нові муровані церкви для міста Калуша з пятьма, а для села Pічичан з трома копулами. Калуска церков має містити в собі до 2500 людей. — В Золочівщинї має сего року будувати ся кілька нових церков з твердого матеріялу. Як довідує ся "Батьківщина", всю ту роботу захопили якісь чужі люде, тай пляни свої понапихали громадам. Можемо вже наперед сказати, що церкви ті будуть такі, що певно их нїхто не відріжнить від латиньских костелів.
Важне ореченє видав найвисшій трибунал, орікши, що умова, заключена між родичами або опікунами хлопця, відданого на науку рукодільничу, а майстром, що має удїляти сеї науки, може бути розвязаною кождої хвилї, коли лиш докаже ся, що майстер, замість учити хлопця ремесла, уживає єго до домашної обслуги. В такім случаю має майстер звернути винагороду побрану за науку, хоч би навіть в заключеній умові було сказане, що та винагорода, на случай єї розвязаня, мала би припасти в користь майстра.
Дрібні вісти. Громада Шиповцї, пов. залїщицкого, одержала від цїсаря 100 зр. на будову школи. — Презесом краківского товариства рільничого вибраний кн. Евстахій Сангушко. 