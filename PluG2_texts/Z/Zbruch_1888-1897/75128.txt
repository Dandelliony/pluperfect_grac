◦ ◦ ◦ ◦ ◦ ◦ ◦ ◦ ◦ ◦

Впов. проф. Омелян Партицкій жертвував на цїли товариства "Львівскій Боян" 50 зр. За щедрий той дар складає Видїл товариства свому незвичайному Добродїєви отсим прилюдну подяку. — В. Шухевич.
Снїжницї. Про сильні бурі з снїгом доносять з різних місцевостей середної Европи. І так у Відни упав дня 3 н. ст. сїчня такій снїг, що вечером перестала в містї майже всяка комунікація. На многих зелїзницях льокальних Австрії долїшної і на Мораві здержано з причини заметей снїгових рух поїздів. Такі самі снїги упали в цїлій Угорщинї, краях альпейских і північній Италії. Многі поїзди застрягли в поли в заметях снїгових а з Италії не надійшов вчера до Трієсту нї один поїзд зелїзничій. Також в цїлій Россії лютять ся сими днями бурі снїгові.
Огнї. В Чемеринцях, в повітї перемишляньскім, згоріли дня 22 н. ст. грудня три селянскі загороди. Шкода виносить 1500 зр. — В Чернихівцях, в повітї збаражскім, згоріла дня 1 н. ст. сїчня стирта вівса в поли. Овес був обезпечений в товаристві краківскім. Огонь підложено, але доси не удало ся жандармерії віднайти виновника.
Зміна назвища. Львівске намістництво позволило рішенєм з дня 30 н. ст. падолиста 1892 ч. 96 838 окінченому богословови Вп. Козогонови змінити назвище "Козогон" на "Томович".
Гендіґеризм. Якійсь обиватель ziemi bełzkiej містячи кореспонденцію в ч. 286 Przegląd-a п. з. W sprawie ruskiej написав міжь иншими: "Маємо також в нашім надграничнім повітї сокальскім кількох учителїв народних вигнаних з инших повітів за православні аґітації". Отже кружок польского товариства педаґоґічного в Кристинополи, до котрого належать учителї Русини і Поляки рішив оногди на засїданю одноголосно запротестувати против того закиду obywatela bełzkiego і взиває єго, щоби виявив имена тих учителїв аґітаторів. — З того видко якими способами воює польска праса, щоби лише оклеветати Русинів.
Від ц. к. Адміністрації податків у Львові одержали ми отсе письмо: Ц. к. Адміністрація податків має честь подати до відомости Шановної Редакції в цїли можливого поміщеня, а то в интересї читаючої публики, що рівночасно видає ся оповіщенє поучаюче, в якій спосіб мають поступати властителї домів при подаваню донесень о опорожненю мешкань і о поновнім винаймленю, щоб не наразити ся на шкоди і на кари грошеві. В оповіщеню згаданім піднесено, що такі поданя, на скілько они мають на цїли відписанє податку чиншового, мусять бути підписані самим властителем дому, а наколи таке поданє вносить повномочник, то належить або долучати повномочіє, або покликати число тутешного акту, під котрим повномочіє зложено. В поданях таких мусить бути подане виразно число мешканя, бо оно записано в фасії чиншовій. Поданя зладжені инакше не будуть предметом урядованя. Дальше пригадано в сїм оповіщеню припис, після котрого о поновнім винаймі мешканя належить доносити найпізнїйше до 14 днїв ц. к. Адміністрації податків. В разї спізненого донесеня в кождім випадку буде наложена кара грошева, а наколи б зовсїм залишено о поновнім винаймі донести, або коли би неправдиве донесенє учинено, зарядить ся в кождім випадку поступованє карне о переступство затаєня чиншу. — Ц. к. Адміністрація податків. Львів дня 14 листопада 1892, Заячківскій.
Завіщанє глухо-нїмого. Трибунал касаційний у Відни рішав сими днями цїкаву справу. Один глухонїмий умер не лишаючи нїякого письменного анї устного зарядженя що-до послїдної волї, лише в присутности 3 свідків при помочи знаків, яких уживають нїмі, показав на приятеля, котрий мав по нїм обіймити спадщину. Против того внесли свояки небіщика жалобу до суду, в котрій доказували, що помершій не ходив до института для глухонїмих отже не уживав приниманих знаків. Однако суд сконстатувавши, що хоч помершій не ходив до института для глухонїмих і не уживав приписаних знаків, то однако всї три свідки, як також і священик, котрий єго приготовлював до сповіди, цїлком єго порозуміли. На тій основі признав суд краєвий як і трибунал касаційний завіщанє глухонїмого важним.
Дрібні вісти. Міністер віроисповідань надав презенту на опорожнену римо-кат. парохію regiae collalionis в Станиславові кс. Як. Кершцї, дотеперішному парохови в Підгайцях. 