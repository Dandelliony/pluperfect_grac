◦ ◦ ◦ ◦ ◦ ◦ ◦ ◦ ◦ ◦

  Від Богородчан пишуть нам: Громада Нивочин в повітї богородчаньскім, заходами свого місцевого пароха о. Илії Пиндуса побудувала величаву церкву з дерева перед двома лїтами, а в роцї 1893 докінчено і внутрішного украшеня, а то вималювано цїлу церкву і визолочено иконостас. Роботу малярску і золотничу виконав маляр п. Альойсій Скочдополь з Станиславова. Маляр той звиж трицять лїт в Станиславівщинї і в Богородчаньскім знаний єсть зі своїх малюнків, котрими доробив ся значного маєтку, а в Станиславові посїдає кілька красних реальностей. Був час — ну а як бачите й ще нинї єсть — що шукають за такими малярями. З певного жерела знаємо, що за вимальованє церкви не дуже великої в Нивочинї заплатила громада дуже високу цїну, бо 3.000 зр., а що в натураліях, того не вчисляє ся. Треба мати щастє! Коли-б нам видати безсторонний суд порівнавши роботу, штуку, пензель, смак, архітектуру, орнаментику, стиль і артистичне виконанє нашого артиста-маляря і поета п. К. Устіяновича при украшеню церкви в Саджаві з яскравим нашпікованєм розличних малюнків після одного і того самого "копита" по церквах мальованих малярем п. Скочдополем шабльоново, то отверто можна сказати, що послїдня робота малярска не вмила ся до працї і идеї п. Корн. Устіяновича. Справедливо мож сказати "Бо своя прійде, і свої єго не пріяша"! Крайний час не руководитись нам бодай в таких справах "пристрастію", котра шкодить лиш нам самим! Церква — се институція Божа, в нїй душа і око христіянина повинні бачити все найкрасше, найчуднїйше, надземске, божественне, пориваюче душу й серце.   Санкціонованє закона. Wiener Ztg. оголошує, що цїсар санкціонував закон о установленю майорату ґр. Дїдушицких.   Фабрика бочок має бути сими днями отворена в Ольшаници під фірмою: Anglo-oesterreichische Dampffasserfabrik. Основателями і властителями нової фабрики суть Шкоти. Фабрика буде вироблювати 700 бочок денно. Фабриканти рефлєктують не лише на збут в Галичинї, але й на вивіз своїх виробів до инших країв Австрії і за границю, маючи на увазї дешевість дерева в Галичинї.   Огонь в костелї. Дня 31 н. ст. грудня повстав огонь в римо-кат. костелї в Садагурі на Буковинї. Огонь взяв ся имовірно з угля, котре випало з кадильницї. Скора поміч спасла костел, однако шкода виносить около 1000 зр.   Холєра в Галичинї вже цїлковито вигасла. Das osterreichische Sanitatswesen, орґан найвисшої ради здоровля доносить: "Холєра в повітах судових Риманів і Станиславів, головних огнищах тої пошести в Галичинї, вже цїлковито вигасла і міністерство справ внутрішних повідомило про се чужі правительства. Рівночасно знесено також всї заостреня, які заведено в тих повітах з причини холєри."   Смілої крадежи допустили ся оногди в ночи невислїджені злочинцї в Пасїчній, повіта жидачівского, на шкоду арендаря Хуни Бльоха. Злодїї викрали єму зі стайнї по розваленю муру 8-лїтного карого коня 6-лїтного буланого коня і 16-лїтного валаха, крім того упряж і угорскій візок зі зломаним крилом. Запрягши конї до візка, злодїї відїхали.   Дрібні вісти. В рільничій школї в Чернихові вписало ся наново з 72 учеників лише 30. — Суперіором єзуїтів у Львові именований кс. Генрик Яцковскій. — З Морави видалено за соціялістичні аґітації адвокатского конципієнта д-ра Инґвера, родом з Тернополя, котрий крім того відсидїв на Мораві 3 тижднї в арештї за такі ж аґітації. — В Жукові коло Обертина помер дня 25 н. с. грудня Ант. Думаньскій в 76-ім роцї житя, довголїтний адміністратор дібр по пок. ґр. Валер. Дїдушицкім. — Кароль Газенавер, славний віденьскій архітект, творець "Вурґтеатру", помер у Відни. — В Радівцях на Буковинї помер Петро Іосифович, емеритований староста. — В Баворові коло Тернополя помер дня 4 н. ст. сїчня тамошний латиньскій парох, кс. Теофиль Пельц в 71-ім роцї житя. — Дня 4 н. ст. сїчня переїхав поїзд особовий, идучій зі Стрия якусь жінку коло Бильча-Волицї.   Дѣло 