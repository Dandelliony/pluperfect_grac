◦ ◦ ◦ ◦ ◦ ◦ ◦ ◦ ◦ ◦

Зїзд народ. учительства Зах. України. УПБ. Станиславів, 3. лютого 1919. Сьогодня в полудне розпочався тут зїзд представників народнього учительства Західної України. Приїхало звиж 120 делєґатів, що репрезентують 25 політичних повітів. Вони вибрані на повітових вічах учителів. Стало приїздять нові делєґати. Нарадам з'їзду прислухується державний секретар освіти д-р. Агенор Артимович, п. Ом. Попович та представник станиславівської національної Ради, п. Гнат Павлюх. На зїзд запрошено репрезентантів преси. Є присутні представники усіх шкільних Комісаріятів (давні Ради шкільні окружні). Перше засідання зїзду створив п. Витвицький. До презідії вибрано головою п. Власійчука Онофрія, заступниками п. Славку Муринівну і п. Луку Гарматія та 4-ох секретарів. П. Власійчук повитав присутного секретаря освіти. Ухвалено правильник зїзду, в котрім є також постанова, що до дискусії зголошуватися треба в моменті її отворення, і по вписі бесідників дискусія є вже замкнена. Можна говорити тільки 1 раз і то найвисше 10 хвиль. П. Он. Власійчук виголосив реферат про станові справи українського учятельства і в поставлених резолюціях зажадав признання народньої школи державною інституцією, скасовання окружних і місцевих шкільних Рад, заведення натомість шкільних урядів та Повітових Шкільних Комісаріятів, признання учителів державними урядниками, зрівнання їх поборів з платнею 4-ох найнизших ранґ державних урядників, признання 200% дорожняного додатку, негайної виплати 25% дорожняного додатку за останній чвертьрік 1918 та нового шкільного закона.   Українська Національна Рада. Відкриття. В битком набитій публикою салі розпочалась сьогодня друга сесія Української Національної Ради. О год. 11. отворив п. президент Ради д-р Е. Петрушевич засідання, подаючи до відома порядок дня: 1) проєкт закона про уділення кредиту на відбудову знищених сіл; 2) проєкт закона про урядову мову; 3) проєкт закона про правіжі до державного скарбу. Відтак представив п. президент ново-іменований Державний Секретаріят і привітав відомого діяча Перемищини д-ра Кормоша, який окружною дорогою втік з польського полону (бурливі оплески). Положення воєнне від останьої сесії не змінилось, Львів і Перемишль в руках ворогів. Богато ще жде нас жертв. Армія, мимо недостач, дає докази героїзму й посвяти. Героям з під Львова і Перемишля наше признання і вдячність. Нашим обовязком є усунути недостачі, які терпить армія. — Про се мусимо подбати підчас теперішньої сесії. В богатьох повітах зазирає населенню в очи голод. Надія на виручку як що до матеріяльної підмоги для армії, так і для вбогих повітів невелика. О власних силах мусимо сьому зарадити. Дальшою пекучою справою є справа фінансів. Їх треба унормувати. В кінці аґрарна реформа, якої головні основи мусить вже теперішня сесія ухвалити, адміністрація і шкільництво — ось справи, яким мусить присвятити богато пильної праці сесія. П. Президент висловлює надію, що з огляду на вагу хвилі У.Н.Р. не заведе надій, які на неї покладає суспільність (оплески). Секретар У.Н.Р. д-р. Ст. Витвицький читає вплив дня: Голос забирає п. Президент Держ. Секретаріяту д-р. І. Голубович. Його expose і промови чергових бесідників подамо в завтрішному числі.   Війна за визволення Західньої України. (УПБ) Офіціяльне повідомлення Українського Ґенерального Штабу з дня 3. лютого 1919. На північ від Львова: У Белза бій. На останніх фронтах стрілянина. Авіяція: Наші літаки літали на розвідку в напрямі Львова і Перемишля і кидали бомби на аеродром у Львові. Начальник штабу укр. військ полковник Мишковський.   Република 