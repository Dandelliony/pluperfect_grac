◦ ◦ ◦ ◦ ◦ ◦ ◦ ◦ ◦ ◦

Питомцї семинарії з ІІ-го року постановили — post tot discrimina rerum — громадно зголоситись у Впр. митрополита о принятє назад до семинарії, і вже внесли свої поданя, а тепер ждуть з нетерпеливостію, як митрополит порішить справу...
Президент ради державної, Фр. Смолька мусїв знов покластись до ліжка на желанє лїкарів. У недужого можна завважати велику утому і ослабленє.
Осторога. В послїдних кількох днях найшла ц. к. головна каса краєва у Львові пять нот однореньскових, продіравлених в двох місцях, як се звичайно роблять каси правительственні з вицофаними з обігу нотами. Хтось отже придбав собі цїлу пачку таких вицофаних з обігу і продїравлених нот однореньскових і видає их поодиноко, підклеївши продїравлені місця тонким папером і замазавши синьою краскою.
Новий костел почав будувати ґр. Юрій Бочковскій в Щитівцях пов. залїщицкого. Минувшого року в Дуплисках, того самого повіта, вибудував шамбелян Воляньскій каплицю латиньску. При торжестві посвященя угольного каменя під сей костел в Щитівцях були присутні три рускі священики.
З Перемишля пишуть нам: В недїлю рано 27 цвітня відбули ся збори робітників перемиских всїх катеґорій, було их 240, в лїсї на Будах о годинї 6 рано і ухвалили святкувати день 3 мая. Поліція дізналась о тих зборах доперва пополудни і повідомила староство, котре вислало аґентів на місце зборів, але они не застали нїкого. Троха спізнили ся! Сего дня 28 н. ст. цвітня списує поліція всїх проводирів робітничих. — В-к.
Школа верченя. Видїл краєвий, увзглядняючи потребу фахових управителїв при галицких копальнях нафти, заложив школу верченя на спосіб канадійскій і субвенціонуе єї по 25 зр. місячно. Школа истнує вже кілька лїт, находилась перед тим в Ропянцї, а тепер поміщена в Вєтршни коло Дуклї під управою иижинира Сушицкого. Наука подає ся в практичний спосіб. Недавно відбув ся испит в згаданій школї і девять кандидатів зложили сей испит та одержали зараз відповідні місця.
Дрібні вісти. Д-р Макс. Мохнацкій адвокат у Відни і посол з міста Кракова до ради державної, зрік ся адвокатури і відступив свою канцелярію д-рови Едм. Корнфельдови, адвокатови у Відни. — У Львові помер Валентій Ковалївка, директор школи народної им. Конарского в 49 р. житя а 28 р. служби учительскої; покійний перестудив ся на сегорічній прогульцї з дїтворою шкільною і занедужав на запаленє легких. — В Тарнові застрілив ся 18 лїтний жидок Альберт Равш, практикант в товаристві есконтовім. — Заряд дібр Ланьцута, власність ґр. Потоцких, одержав за винагороду права пропінації майже міліон зр., бо 992.000 зр. — Д-р Фухс, що оперував більмо на оцї шахової у Відни, одержав яко гонорар за сю операцію, треваючу дві мінути 40.000 зр. — Витовт Гавзнер именований секретарем міністеріяльним в міністерстві справедливости. 