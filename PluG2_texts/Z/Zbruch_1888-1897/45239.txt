Збори товариства "Народна Рада". — Дотично уживаня средства д-ра Коха. — Послїдне преставленє.

Загальні збори членів товариства "Народна Рада" у Львові
відбудуть ся дня 14 (26) грудня 1890 р. у Львові з слїдуючим порядком дневним:
О год. 9 рано богослуженє в церкві Успенія Пр. Дїви.
О год. 10 рано початок Зборів з слїдуючою проґрамою:
а) Отворенє Загальних Зборів головою товариства Вп. проф. д-ром Ол. Огоновским;
б) справозданє уступаючого видїлу з дїяльности товариства за час від р. 1888. до кінця р. 1890;
в) вибір нового видїлу і голови товариства;
г) реферат Вп. посла Юліяна Романчука "Про нинїшне становиско політичне Русинів в Галичинї";
д) реферат Вп. члена видїлу краєвого д-ра Дамяна Савчака "Про економічне піднесенє нашого народу на основі законів краєвих";
е) внесеня членів.
З уваги на нинїшне наше становиско політичне як також на вельми важні справи, які будуть порішені на сих Загальних Зборах, єсть річею конечною, щоби наші Вп. патріоти як найчисленнїйше явили ся на сих Зборах. Члени товариста одержать окремі запрошеня на Загальні Збори разом з проґрамою зборів. При сїй нагодї звертає ся увагу Вп. Земляків, що по мисли закона о товариствах можуть бути присутні на Загальних Зборах товариства політичного виключно лише члени товариства. Хто би отже хотїв бути участником сих Загальних Зборів, зволить як найскорше вписати ся в члени товариства політичного "Народна Рада", пересилаючи річну вкладку в квотї 1 зр. на руки секретаря товариства Вп. д-ра Костя Левицкого, адвоката у Львові. Міністерске розпорядженє дотично уживаня средства лїчничого д-ра Коха.
Оногди виданий вістник законів державних оповіщує слїдуюче розпорядженє міністерства справ внутрішних з 8 грудня 1890, дотично уживаня відкритого д-ром Кохом в Берлинї средства лїчничого против туберкулів: "Позаяк відкрите д-ром Кохом средство лїчниче против туберкулів показало ся посля фахового ореченя найвисшої ради санітарної цїнним средством помічним до розпізнаня і лїкарскої курації туберкулічних недуг, але на разї єсть ще средством тайним і єго уживанє при курації після обставин може навести сильні a навіть небезпечні наслїдки для людского орґанізму, уважає міністерство справ внутрішних за відповідне, щоби студії що-до способу дїланя і що-до раціонального уживаня того средства для добра недужих на туберкули уможливити і підпирати а заразом в наслїдок уживаня того средства ухилити можливі небезпечности, видати слїдуючі розпорядженя: 1. Дозволяєсь побирати згадане средство лїчниче лиш з авторизованого кор. пруского державою місця виробу і розсилки та аж до відклику сего розпорядженя лиш управителям заведень лїчничих і наукових институтів медичних а також лїкарям управненим до практики лїкарскої в краях заступлених в радї державній. На случай доказаного надужитя сего права що-до побираня і уживаня сего средства можуть краєві власти політичні відобрати се право з полишенєм дороги рекурсу до міністерства справ внутріших. 2. Приміненє сего средства при лїченю людей може наступити лиш під условієм, що средство походить з доброго жерела і що при доконечнім розпущеню не втратило своїх свойств, та що заховаєсь всякі осторожности приписані науковими досвідами. Заказуєсь амбуляторичну курацію (по домах) недужих тим средством, єсли нема запевненої опіки лїкарскої, щоби подати необходиму поміч лїкарску підчас реакції, яку викликує впровадженє того средства до тїла. 3. Всї лїкарі суть обовязані вести точні записки о курації недужих тим средством і подавати на зазив політичної власти фахові поясненя а також виказатись, з-відки побрали уживане средство лїчниче. 4. Ті лїкарі, котрі не суть управителями клінік шпитальних при медичних факультетах або управителями віддїлів по шпиталях, стоячих безпосередно під наглядом властей державних або краєвих, мусять повїдомити політичну власть, що хотять примінити се средство при курації недужих. 5. О кождім случаю смерти, котрий наступить по ужитю сего средства лїчничого підчас реакції або в наслїдок неї, мусить донести власти політичній одвічальний лїкар (по шпиталях дирекція), подавши точно всї обставини. 6. Власти політичні мають ухиляти завважані надужитя і неточности при уживаню сего средства лїчничого, наглядати виконанє сего розпорядженя, а в случаю провини поступати собі після розпорядженя міністерского з 30 вересня 1850 р. 7. Розпорядженє се входить в житє з днем єго оповіщеня". Послїдне преставленє в сали "Сокола"
Руский народний театр під зарядом И. Биберовича.
В Понедїлок дня 15 н. ст. грудня 1890
Різдвяна ніч
Комічно-лірична опера в 4 актах а 5 відслонах, слова М. Старицкого, музика Миколи Лисенка.
Особи
Корній Чуб, богатий козак, вдовець — С. Янович
Оксана, єго дочка — К. Клишевска
Солоха, вдова — А. Осиповичева
Вакула, єї син, коваль — С. Ольшаньскій
Павук, старий Запорожець — ***
Голова, кум Чуба — П. Парадюк
Пантелимон Никифорович, дяк — А. Стечиньскій
Одарка, подруга Оксани — А. Долистівна
Маруся, Катря, Ивга, дївчата — Д. Кирницка, Е. Стечиньска, М. Ольшанска
Грицько, товариш Вакули — А. Клишевскій
Ткачиха, Шпортуниха, баби — М. Радкевич, М. Романовска
Парубки, дївчата, колядники з звіздою. — Дїє ся на селї, сто лїт тому назад.
В роли Павука виступить п. Т. Борковскій співак опери львівскої і кієвскої.
Орхестра тов. "Гармонія".
Цїни місць: Крісло в перших 6-ох рядах 1.50 зр., Крісло в дальших рядах 1.20 і 1 зр., Паркет 60 кр., Партер 30 кр.
Білетів дістати можна в торговли Вп. Димета в ринку, в товаристві "Руска Бесїда", а вечером від години 2-ої при касї.
Початок точно о годинї 7 вечером. 