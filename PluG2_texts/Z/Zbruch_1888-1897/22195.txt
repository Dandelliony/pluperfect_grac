Полеміка газет над особливостями перекладу.

Як греко-католицкої віри беруться учити Русинів польскі римско-католицкі Єзуїти, так руского язика беруться нас учити польскі газети. В позавчерашнім числї "Дѣла" ми слова кн. Лихтенштайна "Ein jeder Ring, ein jeder Krach bringt ganze Classen... an den Bettelstab" виразили по-руски в той спосіб: "Кождий обруч (Ring), кождий траскіт (Krach) на жебри приводить цілі кляси". Новинкар Kurjer-a Lwowsk-ого подав той переклад, видячи в нїм вже-ж якусь незвичайну особливість а додавши від себе, що tłumaczeniu "krachu" słowem "traskit" nie można ostatecznie odmówić pewnej... onomatopoetycznej wartości і що Diło poświęciło aź pięć dużych artykułów tłumaczeniu tego pobożnego galimatjaszu (т. є. віча католицкого). Що новинкар Kurjer-a не знає руского язика нї єго розвою, се не диво; як би се знав, то не уйшло б єго уваги, що слово "траскіт" наслїдуюче удачно (не тілько звуком але і значінєм) в жидівско-рускій формі жидівско-нїмецке слово Krach, уживане було в руских газетах (н. пр. в Правдї) ще від р. 1873, т. є. від великого траскоту биржевого в Відни, а слово "обруч мідяний" на нїмецкій вираз Kupferring вже також було уживане перед місяцями. Алеж новинкар польскої газети повинен би знати, що слова Krach, Borsenkrach польскі газети ще в 1873 р. перекладали через prask, prask giełdowy, а слова Ring, Kupferring виражають через pierścień, pierścień miedziany. А вже-ж коли рускі слова "обруч" і "траскіт" суть лихі чи смішні, то певне ще гіршими від них будуть польскі слова prask і pierścień. Може би отже почтенний новинкар схотїв дати польским газетам відповідне поученє, а межи ними, бачиться нам, і самому Kurjer-ови? — Що до заміту, що "Дѣло" помістило аж пять "довгих" статей о tym pobożnym galimatjaszu (NB. одна з тих "довгих" статей була аж на пів стовпця!) то треба мати дуже обмежений горизонт, щоби не видїти значіня католицкого віча в теперїшній порї для цілої Австрії, ба навіть по-за границі Австрії. Чи не можна-б отже радше новинку Kurjer-a назвати galimatjaszem, вже-ж очевидно не pobożnym? Найпотїшнїйше-ж зі всего, що тоту новинку Kurjer-a повторила ... "Червоная Русь", уживаюча справедливої і неоспореної слави за своє язичіє! 