◦ ◦ ◦ ◦ ◦ ◦ ◦ ◦ ◦ ◦

Львів супротив нового закона виборчого. Після спису людности в роцї 1890 було у Львові між цивільним населенєм мужчин уміючих читати і писати 36.811 а анальфабетів 18.700. Єсли від числа уміючих читати і писати відоймемо число мужчин, що були тогдї в віцї від 6—24 лїт (7830) то покаже ся, що число мужчин уміючих читати і писати в віцї висше 24 лїт виносило 24.981. Число анальфабетів виносило 18.700; від того треба відоймити анальфабетів до 35 лїт житя т. є. 15.225, прочі анальфабети [3475 осіб] після послїдного вступу §.96 закона мають право голосувати. Отже число виборцїв виносить після спису з 1890 року 32.456. Мають право голосувати також ті, що служили у войску підчас війни, що мають право носити медаль і що мають голос за-для оплачуваного податку. Таких виборцїв не буде більше у Львові як 500, отже загальне число виборцїв можна приймити па 33.000, після спису з 1890 року. Порівнавши виборцїв з числом населеня Львова, покаже ся, що виносить оно 28% цивільної людности, а в порівнаню до числа управнених тепер до голосованя (6702) зросте оно о 492%. — Доси відбували ся голосованя у Львові в 5 салях, так що на одну салю припадало 1320 виборцїв. На будуще треба буде з десять саль, а на кожду припаде до 3300 виборцїв. Єсли би всї виборцї взяли участь в голосованю, то числячи лише по 1 мінутї на голосованє кождого з них, треба би в кождій сали відбирати голоси цїлих 55 годин.   Підозріний случай смерти лучив ся вчера в шпитали загальнім у Львові. Привезена сюди з Ялівця (за рогачкою Личаківскою) женщина, назвищем Стрийска, померла по полудни серед підозріних познак. Д-р Опольскій, директор шпиталю, повідомив про се зараз маґістрат телєфоном. Бюро санітарне вислало комісію до присїлка Яловець, щоби перевести десинфекцію, а нинї рано мала відбути ся секція помершої при участи бактеріольоґа д-pa Крокевича.   Пята ґімназія у Львові. Цїсар дозволив постановою з дня 4 н. ст. вересня 1893 р., щоби дотеперішну низшу ґімназію пяту у Льнові перемінити почавши від року шкільного 1893/4 на ґімназію 8 клясову, отвираючи постепенно по одній клясї. Сего року отворено при тій ґімназії пяту клясу.   З Самбора пишуть нам: В порушеній недавно в "Дѣлї" справі в селї Дубрівка, — де то заносить ся на друге виданє Тучап, — був вчера в самбірскім ц. к. старостві переслуханий начальник громади з пятьма господарями. На запитанє: чи они хотять переходити на обряд латиньскій? — відповіли, що цїле село, без намови а з власної волї, постановило се учинити, єсли руска Консисторія перемиска не відлучить их від Гуменця. З якої причини ц. к. староство списувало той протокол, не знаємо, але на сам факт звертаємо увагу перемискої Консисторії і покладаємо повну надїю, що она тут справу щасливійше поведе, нїж в Тучапах... Caveant consules!   Купованє лїсів громадами. Громада Устє руске в горлицкім повітї купила від Арона Вайнберґера 240 морґів лїса за 10.500 зр. Також громада Липна того-ж повіта набула від ґр. Потулицкого 50 морґів лїса за 6000 зр.   Дрібні вісти. Намістник ґр. Бадені виїхав передвчера в полудне з Відня до Заболотець на похорон бл. п. Жигм. Козловского, звідки в суботу вечером верне до Львова. — У Львові помер Валеріян Маріяньскій управитель лїсів фундації ґр. Скарбка в 48-ім роцї житя.   Дѣло 