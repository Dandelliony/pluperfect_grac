◦ ◦ ◦ ◦ ◦ ◦ ◦ ◦ ◦ ◦

Просьбу о опуст податку грунтового за-для елементарного нещастя внесли спільно всї громади і обшари двірскі пов. збаражского. Таку саму просьбу мають внести також села з повіту рогатиньского.
Бесїду академіка Левицкого, виголошену на похоронах Мицкевича, загадала академічна молодїж краківска списати на перґаментї а долучивши до неї ще вирок сенату краківского університету на ак. Левицкого, зложити разом в краківском музею народнім, де в двох комнатах поміщені памятки по Мицкевичу.
Огнї. В Утїховичах, пов. перемишляньского, погоріла дня 10 н. ст. вересня о 8-ій год. вечером двірска стодола, в котрій було до 250 кіп збіжа. Шкода убезпечена; причина огню не вислїджена.
Школу для гикавих отворив в Кракові артист драматичний п. Лев Стемповскій, котрий після своєї методи обовязує ся кождого відучити хиби гиканя, невимавляня деяких звуків, шепелїня і т. п. Курс треває від 2 до 3 місяцїв. Информації можна одержати під адресою: "Лев Стемповскій, Краків, пляц Домініканьскій ч. 1".
Фондація ґр. Скарбка. Сего року принято до заведеня в Дроговижи о 10 бідних більше, а від 1 сїчня 1891 р. загадала дирекція фондації побільшити число бідних о 30 а сиріт о 100, так що цїле заведенє числило би від будучого року 100 бідних а 500 сиріт.
Від п. Корнила Устіяновича одержали ми сегодня таке письмо: "На вічливе візванє в Дѣлї, честь маю донести, що я зїздив оба Черемоші і Рибницю, малюючи студії з Гуцулів. Позавчера я повернув на Вижницю (почта в місци: "Вижниця над Черемошем"), де пробуду ще кілька недїль. Не маючи хвилево замовлених робіт, задумав я виготовити кілька етноґрафічних образів — нехай идуть голосити про Русь! В осени де-що напишу для Вас..."
Дрібні вісти. Громада Вовня, пов. стрийского, одержала від цїсаря 100 зр. підпомоги на будову школи. — Посвященє будинку, де містить ся IV ґімназія львівска, відбуде ся сими днями. — Після предсказань Фальба день 14 н. ст. вересня приналежить до днїв критичних другої степени, а день 28 н. ст. вересня до днїв критичних першої степени. Той день має бути найбільше критичним в цїлім роцї. — Лїкарі краківскі заявили, що в Кракові появила ся знов легка инфлюенца. — Дві стипендії з фондації пок. Барчевского для університету львівского, по 300 зр., надав видїл краєвий Ант. Пєршхалї, правникови з IV р. та Макс. Шеннетови, фільософови з II р., а полишив з тої самої фондації подвійну стипендію, 600 зр., д-рови Вол. Стесловичеви на час габілітації. — Черновецка рада міска порішила відступити правительству безплатно часть міского грунту під будову для розширеня будинку ґімназіяльного; правительство визначило 80.000 зр. на будову. — Громада міста Радовець на Буковинї віднесла ся до міністерства просвіти з представленєм, що дирекція греко-прав. фонду реліґійного хоче підвисшити місту чинш за наєм будинку ґімназіяльного з 600 зр. на 2000 зр. річно. — Черновецка рада міска порішила завязати комітет ратунковий на Буковинї, котрий має збирати жертви для потерпівшої від повени людности міста Праги. 