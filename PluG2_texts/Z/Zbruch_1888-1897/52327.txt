З Відня.

[Про руску клясу робітну a интеліґенцію у Відни. — Memento для "Сїчи".]
Я не читав в нїякій нашій часописи звістки про житє віденьскої рускої робітної кляси, хоч число єї досить значне. Вже на адресї довірія для п. Романчука підписалось з тої кляси звиж сотка людей, а довідуюсь з певного жерела, що число того рода родин у Відни доходить до трох соток. А що я за кількалїтного побуту у Відни бодай трохи стикав ся з тими людьми, тож хочу подати кілька заміток про их житє.
Тутешні Русини-робітники — а до них я причисляю ремісників, служащих при всяких урядах і листоносів, — се люде більшою частію заможні, жонаті з Нїмками. Ті, з котрими я зносив ся, признавались до Русинів, а однак робили на мене дуже прикре вражінє. Порозумітись з ними на рускій мові приходилось менї тяжко, бо то люде, що вийшли вже перед десятьма або й більше лїтами з Галичини а не маючи нагоди уживати на чужинї рускої мови, позабували єї майже цїлком. Родини их ведуть ся вже на лад нїмецкій, дїти говорять лиш по нїмецки, бо матери-Нїмкинї не научать дїтей другої мови, а батьки рівно-ж не можуть вивчити дїтей своєї мови, котру вже самі призабули. Се вразило мене немило, бо я побачив, яким скорим кроком винародовляють ся віденьскі рускі робітники а их достатки, зароблені тяжкою працею та гірким потом, переходять опісля в користь елементу нїмецкого. Я мимоволї питав о себе: длячого руска интеліґенція у Відни, як світска так і духовна, не стараєсь спинювати таке винародовлюванє? — як се чинять Чехи та Поляки. Прецїнь же рускої интеліґенції у Відни подостатком: три Hofrath-и (Ковальскій, Струміньскій і Лопушаньскій), два Regierungsrath-и (Ганкевич і Савицкій), три секретарі судові (Юзичиньскій, Стебельскій і Должаньскій), суть люде маєтково незалежні (н. пр. Янкевич, кількох докторів медицини і богато низших урядників)... Чому ж ті люде не займуть ся тою так пекучою справою? На се відповідь легка. Одні з интеліґенції самі не охоронюють рускости в своїх власних родинах (так н. пр. гофрат Ковальскій своїх дїтей не навчив по руски не то говорити, але навіть розуміти — чисті нїмченята і лиш по нїмецки чешуть...) другі — мертвота, з котрої не добудеш не то огню, але й житя; треті — патріоти "твердого закала" — на кождім кроцї вилазять з своїми "убіжденіями", кричать, що голову свою віддадуть за "убіжденія", але те само увільняє вже их від обовязку передплатити хоч-би яку маленьку руску часопись або післати якій крейцар до Галичини на народні цїли, хоч в не оден вечер з великого патріотязму поплила з шампаном не одна соточка... Де ж то люде спосібні заняти ся рускою клясою робітною, зорґанізованєм єї на лад Чехів та Поляків?
Що-до духовной интеліґенції у Відни — то она дуже нечисленна. Маємо тут всего пятьох руских священиків: ректора дух. семинарії і пароха св. Варвари д-ра Т. Сембратовича, духовника семінарії і сотрудника парохії о. Б. Пюрка, войскового капеляна о. Куневича і двох докторандів з заведеня Авґустинейцїв, оо. Юрика і Литвиновича. Про трех послїдних говорити не можемо, бо приписи войскові і закони института не дозваляють им брати удїлу в житю публичнім. О. д-р Т. Сембратович, — мушу з жалем піднести, — сторонить від нашої робітної кляси. Менї приходилось чути нераз доріканя парохіян, що д-р Сембратович від двох лїт не ласкав з ними навіть на Великдень подїлити ся свяченим яйцем, а прецїнь за те видатків великих не треба, а і всї попередучі парохи уважали се за свій обовязок. Крім того вже другій рік допоминають ся парохіяне з кляси робітничої — заложеня братства церковного, та, на жаль, справа заснїчуєсь. Лише трохи енерґії, а о. парох сповнив би дїло патріотичне, користне для нашої народности і церкви. Знаємо, що найшлась би в семинарії комната, де що недїлї і свята могли би зійти ся члени братства, поговорити о справах руских, попрочитувати рускі часописи, котрих достатчили би питомцї і не відмовили-б редакції. Тут мали-би попис до роботи питомцї духовної семинарії і патріотична світска академична молодїж, і тим способом поставлено би мур проти винародовленя. Членів найшлось би звиж сотки, а коли-б ани, раз зібрані, побачили і почули в собі силу, — тогдї певно приступили-б до заложеня відповідного запомогового товариства і не держали ся нїмецких ремісничих товариств або польскої Zgody — і житє руске поплило би ширшим руслом. Не відмовляймо ж робітним людям того, чого они самі домагають ся!... Ситуацію ратує нинї о. Б. Пюрко. З повним признанєм піднесу, що я стрічав в єго хатї дуже часто в свята і недїлї нераз і до трицятки людей з нашої робітної кляси, котрих він гостив, чим хата богата, толкував им про справи рускі в Галичинї й по змозї хоронить их від неодного погубаого посторонного впливу. Що о. Пюрко не перевів орґанізації, не заложив так пожаданого братства церковного, — сего від него годї навіть вимагати. Коли д-р Т. Сембратович займе ся сею справою, то в о. Пюрку знайде певно горячого помічника.
Богато шуму наробив у нас по часописях конґрес поступової славяньскої молодежи в Празї, а ще більше — скандал, якій вивели на конґресї делеґати москвофільского товариства "Буковина". Се повинно вже раз отверезити нашу "Сїч", бо пересвідчились, що з "Буковинцїв" не зроблять поступових людей, бо натура все тягне вовка до лїса, а вола не впряжеш до карити... По тім, що зайшло у Відни, чей же вже видїл "Сїчи" не буде москвофільскі общества називати "дорогими" серцю Сїчовиків товариствами...
Зорян 