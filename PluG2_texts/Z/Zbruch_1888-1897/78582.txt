◦ ◦ ◦ ◦ ◦ ◦ ◦ ◦ ◦ ◦

Страстні псальми в церкві семинарскій відспівав вчера хор питомцїв під управою п. Яросевича в цїлости дуже гарно. Слїдна вправа, доладне викінченє, належите тїньованє здержали семинарскій хор на традиційній висотї. Лише соля в деяких місцях по-трошки не дописували, а і з огляду, що соліст другого баса не відповідав силї і барві прочих голосів. Церков була битком наповнена.
Баль "Львівского Бояна". Веселу звістку пересилаємо нинї всїм паням, подаючи до відомости, що день балю припадає на 2-го мая. Здержуємось і поки-що не подаємо більше. По святах розголосимо все, що чули і бачили. А річи дуже цїкаві і принадні, тим більше, що все обчислене на маєву ніч поетичну. Отже терпцю! Нинї додамо ще лише одно, именно, що запросини вже в дорозї.
Пригадуємо нашим Вп. читателям на відозву референта віддїлу етноґрафічного краєвої вистави, проф. Волод. Шухевича, з просьбою о присиланє писанок для вистави, фотоґрафій гагілок, обряду свяченя пасхи, ґруп люду коло церквей, і всего, що вяже ся з Великоднем, — на адресу п. В. Шухевича [ул. Чарнецкого, 26.] Кошти пересилки оплатять ся у Львові.
Д-р Ярослав Окуневскій, войсковий лїкар при австрійскій фльотї, стаціонований тепер в Себеніку в Дальматії, одержав від испаньскої королевої за "especiales servizios" декорацію — золотий хрест заслуги "merito navale" і именованє на испаньского "caballero".
Совіт "Народного Дому" доси — як довідуємо ся — не дав ще відповіди на письмо Єго Ексц. Митрополита, домагаюче ся санації відносин в "Народнім Домі". Як тепер показує ся, Впреосвящений, яко протектор института, уже перед двома роками порушив тую справу, але лиш устно, — тепер же, коли нїяка реформа до лучшого не наступала а стан що-раз погіршував ся, виложив совітови то само на письмі і — жде відповіди.
Доповняючій вибір одного члена до ради міста Львова скінчив ся передвчера вечером. З загального числа 7.558 виборцїв управнених до голосуваня, голосувало лише 1.703. Абсолютна більшість виносила 852 голосів, бо одна картка була біла, а 5 голосів уневажнила комісія. Мих. Михальскій одержав 1328 голосів і був вибраний. Контр-кандидат Сам. Крох дістав лише 315 голосів.
Ревізія судова відбула ся дня 25 н. ст. марта у православного пароха на Буковинї в Плоскім о. Вас. Козарищука, брата редактора "Науки" у Відни. Глядано підозріної кореспонденції і забрано богато россійских друків. Ревізія стоїть в звязи зі звістним процесом против Козарищука і Купчанка.
З Рудок пишуть нам: Ві второк дня 4 с. м. в само полудне погоріло село Підгайчики коло Рудок. Згоріли церков, звіниця, школа і 200 нумерів. Того дня був торг у Рудках, то люде вийшли на торг, полишивши дїти дома. Дїти стріляли з капслїв на пістолєтї і з того счинив ся огонь. Згоріло четверо дїтей, богато худоби і дробу. При сильнім вітрі не було ратунку. Тисяч душ осталось без хлїба, одежі, паші. Богато народу попекло ся. Дім пароха і стодола не згоріли, а тілько инші будинки. Скора поміч конечна. Ласкаві датки треба посилати на руки о. К. Кульчицкого, пароха в Підгайчиках, почта Рудки. Шкода, лише в части убезпечена, виносить 50.000 зр. Церков лише від року з тяжкою бідою заасекуровано. [Всї газети просимо повторити нашу просьбу.] 