Крадїж плянів перемискої кріпости. — Стан засївів і урожаїв. — З під Надвірни.

Крадїж плянів перемискої кріпости.
Перед кількома днями донесли телеґрами вість, що в Торуни, в західних Прусах, увязнено урядника провіянтового перемискої кріпости, Венцля (Вячеслава) Марка, котрий украв з перемискої кріпости 43 плянів і продав их Россії. Крадїж та лучила ся справдї перед трема роками, але о нїй годї було що писати, бо львівскій прокуратор Ґіртлер загрозив ґазетам конфіскатою за поданє сеї вісти. Тепер пише віденьскій Tagblatt про сю крадїж ось як: "Венцель Марек не був, як хибно доношено, урядником адміністраційним перемискої кріпости, а лиш капралем в провіянтовім маґазинї. Вояки бранжи провіянтової призначені виключно до робіт технічних і служби маніпуляційної в окрузї кріпости. Марек не мав отже з адміністрацією кріпости перемискої нїякого дїла, хиба се, що був чинним при печеню хлїба комісного для вояків кріпостних. Марек, родом Чех, мав, мабуть від довшого часу намір добрати ся до тайних плянів кріпости, бо приставав з підозрільши особами і се в спосіб, що в відповідних кругах зачали на него звертати увагу. Надзвичайні взгляди оказував він именно одному свому краянови, капралеви кріпостної артилерії, котрий був рисовником в канцелярії тогдашного директора артилерії кріпостнои, полковника Корна, і міг яко такій познакомити ся з проєктами будови і артилерійного розкладу нового укріпленя, котре як раз під той час виготовлювано в тайній канцелярії директорскій. По виготовленю плянів того проєкту мусїв сей капраль артилерійний а приятель Марка зробити копії, щоби вислати их до міністерства війни у Відни. Сей капраль артилерійний розповідав Маркови о роботї, яку єму поручено і не догадуючись нїчого злого, розповів єму подрібности пляну, якій конював. Нема сумнїву, що Марек покористував ся тими вістями при своїй зрадї. Одного дня вкінци украв Марек свому приятелеви копії згаданих плянів. В якій спосіб удалось єму доконати сеї крадежи, не звістно доси, але се єсть певним, що артилерист, побоючись кари, промовчав крадїж а виготовив нові копії плянів. Тимчасом Марек не гадав утїкати, лишив ся в Перемишли і приставав дальше з своїм приятелем артилеристом, котрий анї троха не підозрівав єго о крадїж, і аж, коли артилерист оповістив єму, що донїс о крадежи адюнктови директора, рішив ся Марок лишити кріпость і щез без слїду. Від разу підозрівали, що Марек украв пляни. Почали всїлякими способами намагати, щоби дістати Марка в руки, але надармо, не можна було навіть вислїдити, в якій спосіб Марек взагалї видобув ся з Перемишля, бо в дни, коли Марек утїк, дворець зелїзничій стерегла надзвичайно пильно жандармерія. Мабуть Марек видобув ся з Перемишля по цивільному і вибрав ся до Россії. Копії, вкрадені Марком, не мають тепер за-для реконструкції пляну будови і инших змін, нїякої вартости для чужої держави. Марка відставлено до Берлина і відтам видадуть єго Австрії. Процес викаже, в якій спосіб прійшов Марек до згаданих плянів." — О самім придержаню Марка в Торуни пише тамошна Gazeta Polska: До комісаря поліції Фінкенштайна прийшов один мужчина і донїс, що від трех днїв проживає в Торуни Венцель Марек, котрий в р. 1887 був урядником фортифікаційним в Перемишли. Там упоїв Марек знакомого вояка, котрий стояв на вартї перед тайною канцелярією воєнною, добув ся до канцелярії і украв з відтам 43 мап і плянів кріпости. Ті пляни продав відтак ґенералови Гуркови і ґенералови бриґади Панцовови за 7000 рублїв. Комісар Фінкенштайн зарядив слїдство і сейчас увязнено Марка над Вислою. Увязнений признав ся до всего, але заявив, що одержав не 7000 а лиш 500 рублїв і коршму. За три роки прогайнував все і тому допоминав ся від своїх протекторів дальших грошей. Але що они загрозили єму, що видадуть єго Австрії, то він утїк до Прус. Фінкенштайн повідомив телеґрафічно ґенеральний консулят австрійскій в Берлинї, котрий зарядив, що берлиньска поліція вислала урядників до Торуня і они відставили Марка до Берлина. — З Олумуца доносять найновійші телеґрами: Поліція пруска відставила Марка до границї в Богуминї і віддала в руки австрійскої жандармерії. Марка закули в кайдани і відставили до оломуцкої вязницї ґарнізонової. Стан засївів і урожаїв в полудневій части повіта мостиского — як нам пишуть — представляє ся до сего часу не найгірше, хоч і не найлїпше. І так сїна маємо більше, але через дощі годї єго висушити і зібрати. Двори ранше косили, то вже позбирали, хоч сїно також гнило; селяне почали косити і подекуда єсть сїно вже в покосах, а взагалї дуже здержують ся з косьбою. Озимини на солому хороші, пізнїйші лїпші, ранші рідкі — жито не обіцює намолоту, бо з причини злого часу на цвіт щирбате тай показує ся в колосї ржа — пшеницї дуже позарастали, і здає ся з причини осїнного насїня сельскі суть рідкі, двірскі густі і хороші, но дуже пожовкли, здаєсь ржа впала і за для зимна і вітру на цвіт не буде намолоту, впрочім покаже єще будучність. Ярини суть лїпші — ячмінь дуже щось, здає ся борозняки, попідїдало, але по дощах поправив ся і місцями аж повилягав; — вівси до сего часу дуже хороші; — горох так само і біб по дощах дуже поправив ся; — бульби до тепер хороші, лише чи не будуть гнити? — Граду у нас так як би не було і єсли так дальше буде, то надїя на лїпшій рік. З під Надвірни пишуть нам: Доношу Вам дуже характеристичну пригоду. Ві второк Зелених свят вийшли чотири фабриканти, два з копальнї Metzgera-а два з копальнї Loispaizera(?), до лїса гвоздецкого на гриби та й лягли на траві опочивати. Позаяк третій день свят люде наші святкують, тож надійшов сюда і один парубчак из Старунї, також за грибами. Панове фабриканти прикликали єго до себе, і нуж питати, чого він сюда зайшов. Парубок оповів, що того самого, чого і они. — "Ну, то сїдай же коло нас, кажуть они, та закури собі!" — "Я не маю що курити" — повідає парубок. Тогдї фабриканти скрутили єму чотири папіроси і велїли парубкови курити оден за другим. Бідака хоть не конче смакував в тім, а до того ще силуваним способом, мусїв курити. Коли вже скінчив, тогдї панове фабриканти (робітники сурдутові зайшли з Борислава і ще з відкись там) кажуть до него: — "Но, хлопче, як не видиш диму з тих шлючків, так уже не будеш видїти нї тата нї мами. Ще скажи: чи хочеш мучити ся, чи зараз гинути?" Парубок очевидно — маючи охоту з мук висвободитись і жити — вибрав першу пропозицію. Тогдї опришки приступили до операції. Отже одному, що налягав на ногу, розказали три перші, щоби крутив ужевки до вязаня парубка. Кривий, — витерпівши, десь там богато болю на ногу — помяк, тай каже: — "Ей, будемо мати гріх за душу!" — "Но, коли не хочеш, — кажуть прочі три, — то й тобі буде таке!" Рад-не-рад бідака почав крутити ужевки. Коли вже були готові, тогдї взяли парубчака та привязали до дерева: руки загнули на зад по-за дерево і звязали, відтак підтягнули на локоть від землї і привязали ноги до дерева, заткнувши, як кажуть, бідацї циґаро в зуби. Так справивши єго, пійшли собі домів. Нещастний парубчак висїв так від втірка до пятницї по полудни. Якось загнав туди якійсь парубок воли, а побачивши висїльника, напудив ся та й почав утїкати, але почув, як той скликав за ним. "Ратуй, як віриш в Бога, бо я чиста душа!" Однакож парубок сам не важив ся вертати, а закликав собі ще одного, котрий гриби збирав, і так приступили "со страхом" до нещастного. Позаяк дуже був голодний, то зараз зїв один гриб і води напив ся, та якось там за помочію других дістав ся домів. Трех виновників взяли жандарми і замкнули до арешту в Солотвинї; четвертий утїк до Борислава, але вже і єго ймили і сидить в Самборі. Ті опришки, що их замкнули в Солотвинї, мали і в арештї якусь бійку починати, то вже, кажуть, взято их до Станіславова. 