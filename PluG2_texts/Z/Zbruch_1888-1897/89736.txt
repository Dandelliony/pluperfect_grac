◦ ◦ ◦ ◦ ◦ ◦ ◦ ◦ ◦ ◦

В справі мешкань в часї вистави оголошує дирекція єї, що устроїла в 5 домах гостинницї з 150 комнатами і 180 постелями, в котрих то гостинницях найдуть приїзжі всяку вигоду і не будуть виставлені на експльоатацію. На головнім зелїзничім двірци буде в часї вистави функціонувати бюро кватирункове для информації гостей в справі поміщеня в гостинницях або приватних домах. Центральне бюро кватирункове містить ся при ул. Академичній ч. 13 в будинку міщаньского касина.   Девяте звичайне засїданє фільольоґічної секції наукового товариства имени Шевченка відбуде ся дня н. ст. червня с. є. в пятницю о 7-ій годинї ввчером в канцелярії товариства при улици академичній ч. 8. І поверх. На порядку дневнім: відчитанє протоколу, — справозданє з працї п. Кониского: "Парубочій вік Тараса Гр. Шевченка" і внесеня членів.   З Відня пишуть нам: В недїлю дня 20 мая с. р. відбули ся в льокали товариства "Громада" у Відни надзвичайні загальні збори, на котрих на місце уступивших членів видїлу вибрано на голову о. Волод. Садовского, на видїлових: д-ра Гнатовского, тт. П. Кинасевича, К. Гукевича і П. Зеленка. Видїл уконституував ся в той спосіб що секретарем став т. П. Кинасевич, біблотекарем т. К. Гукевич, уряд касієра позістав в руках т. Ю. Шумского.   Бурмістр дрогобицкій, пос. Ксенофонт Охримович, взяв назад свою резиґнацію, упрошений одною частію дрогобицких горожан. Натомість зрезиґнував асесор міскій д-р Як. Фрухтман.   Величезний міст будує ся тепер на шляху зелїзницї Станиславів-Вороненка над рікою Прутом. Дня 10 с. м. заложено угольний камінь під будову одного склепіня того моста коло Яремча. Розпятє лука буде виносити 65 метрів. Два днї перед тим завершено одно склепінє моста коло Ямни на 48 метрів широке. Міст коло Яремча має одно з найширших склепінь зі всїх мостів, які доси ставлено денебудь на зелїзницях, єго перевисшає ще лиш склепінє водоводу Джона коло Вашінґтону в Америцї, котре єсть на 67 метрів широке. Найбільше доси склепінє мосту зелїзничого Пон-де-Ляво єсть лиш 61 метрів широке. Міст в Яремчи цїкавий ще й тим, що єго будують з каміня, а не з зелїза, як доси майже всюди на зелїзницях. Ґенеральна дирекція зелїзниць рішила тепер ставити зелїзні мости лише там, де того висота конче вимагає, або де взагалї не можна нїяк поставити мурованого моста.   Самоубійство. В Тернополи відобрав собі житє вояк 15 п. піхоти Худик з Почапинець. Худик дезертував вже два рази з войска і причиною єго самоубійства, була мабуть ся неохота до служби войскової.   Від Ясла доносять, що в селї Кремпна тамошного повіта, породила дня 27 н. ст. мая селянка Прочко двоє дївчат зрослих животами. Мати, 40-лїтна женщина, і дїти здорові. Дїти добре розвинені.   Рада зелїзнича відбула дня 28 н. ст. мая засїданє у Відни. Між иншим поставив на тім засїданю Ромашкан внесенє, щоби зараджено недостаткови товарових ваґонів на галицких шляхах і щоби постарано ся о лїпші особові ваґони. Д-р Билиньскій відповів, що о недостачі ваґонів не може бути бесїди і що докір будьто би від часу удержавненя зелїзницї Кароля Людвика забрано з Галичини лїпші ваґони безосновний. Парк перевозовий галицких зелїзниць збільшив ся в послїдних двох лїтах о 193 ваґони новійшої системи. Що-до перебудови зелїзничих двірцїв у Львові і Кракові заявив д-р Билиньскій, що переговори з північною зелїзницею в справі реконструкції краківского двірця ведуть ся успішно. Ліндгайм внїс, щоби завести лїпше полученє поїздів північної зелїзницї з поїздами державної зелїзницї в Мораві, Шлезку і Галичинї. Для розслїду сеї справи рішила рада скликати анкету. Що-до тарифових полекшень для промислу солодового заявив сов. Лігаржек, що ґенеральна дирекція видасть відповідні приписи з увзглядненєм интересів міст Бродів і Підволочиск.   Аґрарна драма лучила ся сими днями в громадї Кобильници волоскій коло Краківця, яворівского повіта. Економ тамошного властителя села, Капишевского, Древенкевич, виїхав на порученє свого пана около півночи з двірскими паробками і плугами на поле що єсть предметом спору між громадою і двором, щоби при світлї місяця се поле заорати і засїяти лупином. Коли стали сїяти, прибігло около 20 селян. На питанє одного з них, що Древенкевич робить на тім поли, відповів сей, що наміряє засїяти єго лупином. Селяне кинули ся тогдї на Древенкевича і стали єго бити, а коли нападений одержав два удари тупим знарядом в голову і заголомшений упав, відійшли. Однако по коротких нарадах вернули назад і били єго дальше. Виновники арештовані і відставлені до суду в Краківци. Древенкевич в наслїдок ран вже помер. Слїдство веде адюнкт Лукасевич.   Музики войскові будуть грати в червни на публичних місцях в такім порядку: В пятницю дня 1 червня орхестри 55 п. в огородї міскім, в середу дня 6 червня (30 п.) на Високім Замку, в четвер дня 7 червня (24 п.) перед палатою намістництва, в пятницю дня 8 червня (80 п.) в огороді міскім, ві второк дня 12 червня (30 п.) перед головною командою, в пятницю дня 15 червня (24 п.) в огородї міскім, ві второк дня 19 червня (55 п.) перед головною командою, в пятницю дня 22 червня (30 п.) в огородї міскім, ві второк дня 26 червня (80 п.) перед головною вартівнею войсковою на площи св. Духа. Початок все о 6-ій годинї вечером.   Дѣло 