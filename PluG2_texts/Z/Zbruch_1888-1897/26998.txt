◦ ◦ ◦ ◦ ◦ ◦ ◦ ◦ ◦ ◦

Нові годинники вежові мають появитись у Львові. Один годинник має бути уміщений на новім будинку почтовім при ул. Оссолиньских, а другій на одній вежи костела Марії Магдалини. Годинник на будинку почтовім має бути транспарентовий, с. є. освітлений в ночи.
В Сколїм упав снїг в недїлю в тамошних горах. Тим то і дасться пояснити зимно в послїдних днях.
Институт під покровом св. о. Николая у Львові відвідав послїдними днями п. Солтикевич, б. краєвий инспектор шкільний. П. Солтикевич висказався дуже похвально о цілім урядженю Института та заявив, що частїйше буде відвідувати сей першій Институт рускій. Також совітник В. Ильницкій, директор рускої гимназії, заявив, що відвідає Институт. Як бачимо наш Институт звернув увагу педагогів, а коли они будуть часто розвідуватись про єго стан і розвиток, то се певно причиниться до піднесеня єго значеня.
Дрібні вісти. Громада Волиця деревальска, пов. камінецкого, одержала від цісаря 100 зр. підпомоги на будову школи. — На полях громади Старої ропи, пов. староміского, найдено дня 4 н. ст. вересня тїло селянина Федька Бассараба; з слїдства виявилося, що Бессараба убив якійсь незвістний злочинець. — Буда зелїзнича ч. 10 між стаціями Фульштин-Глубока і Надиби-Воютичі завалилася дня 11 н. ст. вересня і покалїчила тяжко муляря Ант. Кендзерского з Ляшок мурованих. — На пирї правників і економистів польских зложено на фондацію "Дім университетскій" 103 зр. і 34 рублїв. — Фальшиві ґульдени появились у Львові; суть они зроблені з мішанини цини і олова. — Дня 3 н. ст. вересня помер на дорозї з Городенки до Городниці побитий дозорцем двірским чоловік остаючій в службі у дворї в Городници; небіщик вертав из розправи судової. — Kuryer Krakowski, тиждневу часопись политичну, набув від Казимира Бартошевского Іосиф Орловскій і від 20 вересня почне єї видавати що дня. — Громада Зарїче, пов. надвірняньского, одержала 50 зр. підпомоги на будову школи. — Цісар надав підпоручникови 13 полку уланів Франц. Мисловскому титул шамбеляна. — Министер просвіти затвердив рїшенє збору професорів видїлу правничого в краківскім университетї, після котрого д-р Альфред Блюменшток, практикант концептовий намістництва при краківскім старостві, припущений на приватного доцента права каноничного в краківскім университетї. — В одній гутї олова коло Парижа пукла піч і тисяч кильо олова вилетїло в воздух; на щастє не потерпів нїхто з людей при тій експльозії. Властителем сеї гути був Корвилєн, син властителя фабрики патронів в Антверпії, де лучилася та страшна катастрофа.  