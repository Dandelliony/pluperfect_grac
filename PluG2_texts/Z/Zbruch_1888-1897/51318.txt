◦ ◦ ◦ ◦ ◦ ◦ ◦ ◦ ◦ ◦

Бувшого офіцира, звістного Игнатія Закшевского на припорученє міністерства війни відставлено до війскового заведеня для божевільних в Тирнові на Угорщинї. Закшевского мав транспортувати зі Львова войсковий лїкар, але що Закшевскій заявив, що буде боронити ся против того примусового транспортованя, то вложили на него сорочку безпеченьства а для єго товариства вислали з ним рітмайстра уланів. О поміщенє Закшевского в війсковім заведеню божевільних постаралась мабуть сама єго родина.
Намірене самоубийство. Єлена Польковска, 22-лїтна дївчина-служниця у п. Д. при ул. Красицких, підтяла собі бритвою горло, а відтак скочила з ґанку І поверха на подвірє. Смертельно раненій дївчинї удїлив першої помочи д-р Стан. Крижановскій, опісля ще живу відвезено до головного шпиталю, однак нема надїї, щоби єї уратувати. Причиною того наміреного самоубийства була тяжка недуга нервова.
Хорошій вік. У Варшаві перебуває тепер старець Людвик Козякевич з Тулишковець коло Ковля, роджений 1789 р. дня 17 липня, отже незадовго буде мати 102 роки. З поверховности Козякевич виглядає на 60 до 65 лїт житя, має певну память і свідомість біжучої хвилї, ходить на далекі переходи і з значно віддаленого свого мешканя у Варшаві що дня, в товаристві дорослого правника, до канцелярії адвоката де пильнує родинного процесу. Від 30 лїт Козякевич не їсть мяса, живить ся молоком, яйцями і угорским вином. Кави і гербати не вживає зовсїм, а кождого дня, як в лїтї так в зимі, зливає ся холодною водою звичайної комнатної температури.
Найновійша мода в Анґлії каже тепер їсти на голім столї без обруса, а лише краї мають бути криті звисаючою до землї драперією.
Фараони з ослячої шкіри. Як звістно, знайдено в давних египетских гробах дуже богато так добре забальсамованих людских тїл, що они ще до нинї зовсїм добре задержались. За тими тїлами або муміями був ще до недавна великій попит. Особливо же, коли удало ся де знайти мумію якогось короля египетского (Фараона), то она платила ся дуже дорого. Коли-ж тих мумій не стало, то якісь промислові Єгиптяне впали на гадку робити Фараонів з ослячої шкіри і робили их так зручно, що навіть добрі знатоки не могли на них спізнати ся. Найцїкавійше єсть то, що одного ослячого Фараона купив лондоньскій Ротшільд на вагу золота.
Новий автомат мають небавом завести на зелїзницях анґлійских. Будуть се автоматичні бібліотеки в поїздах. Апарати складають ся з шафки за склом, через котрої шиби можна легко відчитати заголовок книжки. Пасажир вкидає в отвір один пенс, а жадана книжка вискакує сама з шафки. Щоби запобігчи крадежам, всї книжки мають бути однаково оправлені а на кождій карточцї буде витеснена стампіля зелїзнича.
Дрібні вісти. В Чернівцях сполошились стоячі в заїздних сїнях готелю "Россія" конї, а вибігши на ринок потратували 9 осіб. — В Мецу замордували, имовірно злодїї, ґенерал-поручника пруского Праґера. 