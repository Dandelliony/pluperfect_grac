◦ ◦ ◦ ◦ ◦ ◦ ◦ ◦ ◦ ◦

Вже розіслано запрошеня на вечерок "Сокола", котрий відбуде ся в суботу дня 3. н. ст. марця в великій сали "Народного Дому". До запрошень на провінцію долучено також і білєт. Хто би ним похіснувати ся не міг, зволить прислати білєт або гроші на руки Вп. п. Вас. Нагірного при улици Баторія ч. 30. Хто би запрошеня не дістав, зволить зголосити ся до члена комітету Б. Лепкого при улици Чарнецкого ч. 26. Повтаряємо ще раз, що комітет заходить ся пильно коло підготовленя веселої забави і для своїх гостей зладив правдиво милу несподїванку. А именно побачать они похід наших "Соколів" при звуках знаменитого Сокільского маршу, котрий компонує один з найлучших музиків львівских.   Похорон бл. п. крил. Михаїла Малиновского відбув ся вчера з відповідною величавостію. Передвчера вечером перенесено до Успеньскої церкви мощі покійника, а вчера по 8-ій годинї з рана відправив Впреосв. митрополит читану літурґію. Соборне богослуженє відправив крилошанин о. Ант. Петрушевич при участи численного духовеньства львівского і 3 священиків з провінції. По похоронній відправі, довершеній руским а відтак латиньским духовенством, наступив похід на Личаківске кладовище. Похоронови проводив Впреосв. митрополит з крилошанами митрополичої капітули оо.: Петрушевичем, Пакижем, Бачиньским і Білецким та з численнии духовеньством. За домовиною поступала родина покійного і представителї товариств: "Народного Дому", Ставропигії, им. Качковского, "Рускої Ради" і ин. Підчас похорону співав хор питомцїв духовної семинарії. Надгробне слово виголосив в церкви крил. о. д-р Іосиф Левицкій а на кладовищи о. Иван Гушалевич.   Пожар фабрики. Передвчера пополудни повстав огонь в фабрицї спіритусу під ч. 10 на Богданівцї у Львові, давнїйше власности Петра Миколяша а тепер Якова Шпрехера і спілки. По годинї 5-ій з полудня побачив дестилятор Бурнатович дим і полумінь, що добували ся з поду головного двоповерхового будинку фабричного, в котрім містила ся властива рафінерія. Зараз повідомив про се властителїв і инших офіціялістів, почім візвано телєфонічно сторожу огневу. Однако заки прибула сторожа, розширив ся огонь так, що про уратованє будинку не було що думати. Заходом сторожі удало ся лише огонь зльокалізувати і не допустити до складу спіритусу, фабрика сама згоріла. Обезпечена шкода виносить 150.000 зр., не вчисляючи в се страти, яку потерплять властителї в наслїдок того, що не будуть могли пустити в рух фабрики перед 5—6 місяцями. Що при тім огни обійшло ся без жертв в людях, треба завдячити обставинї, що передвчера фабрика не була в руху, отже в кітлах не було спіритусу. Причина огню ще не звістна, але здаєть ся, що підпаленя не було.   З каменецкого повіта доносять, що в селї Руда Селецка господарить вже від довшого часу злодїй і дуже дає ся в знаки цїлому селу. За терен своєї дїяльности вибрав собі особливо приходство і школу, де від осени допустив ся вже кільканацять крадежей. Жалоби у війта, староства, жандармерії не помагають, бо злодїя доси не зловлено, хоч загально припускають, що се мусить бути Тифон Лїщиньскій бувшій наймит. Загадочне тут поступованє війта, бо він вже й кари платив, а не хоче чи не уміє взяти ся до виловленя хитрого злочинця.   Депутація представителїв видїлів фільософічних всїх університетів австрійских під проводом професора прагского університету д-ра Келлього була в суботу у міністра просвіти д-ра Мадейского і у референта комісії буджетової для справ шкільних д-ра Бера, щоби предложити просьбу о полїпшенє платнї професорів видїлу фільософічного. Fremdenblatt довідує ся, що депутація була дуже добре принята і має надїю, що рішаючі круги віднесуть ся симпатично до бажань професорів.   Дрібні вісти. Пос. Стан. Щепановскій розпочав передвступні договори з анґлійским банком що-до продажи своїх копалень нафти в Бориславі. — Передвчера украдено п. Аннї Федаковій, матери адвоката д-ра Стеф. Федака, футро канґурове вартости 50 зр.   Дѣло   