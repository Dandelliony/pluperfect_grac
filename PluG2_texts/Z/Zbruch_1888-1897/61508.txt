Вибори до ради міста Львова а Русини.

Видїл львівскої "Народної Ради" ще в половинї грудня 1891 р. рішив занятись виборами до ради міста Львова (котрі мають відбути ся 28 н. ст. сїчня), а то з огляду на число над 600 руских виборцїв. В тій цїли запрошено над 30 виборцїв з різних станів на нараду над тою справою.
Зібрані виборцї одобрили постанову видїлу "Народної Ради" і вибрали комітет з 16 членів, котрому припоручено заходитись о найкористнїйше для Русинів переведенє виборів. Комітет наміряв скликати всїх Русинів-виборцїв на загальну нараду, а тії мали вибрати кандидатів на радних міста Львова, увійти в контакт з комітетом міским і всякими правно дозволеними средствами старати ся — впровадити до ради міста Львова певне число таких Русинів, котрі би хотїли і вміли хосенно працювати для добра столицї нашого краю і в радї честно та поважно заступати Русинів.
Тимчасом, коли наш комітет ще не був уконституований, бувшій голова комітету міского п. Михальскій, стрітивши ся одного вівторка з одним поважним Русином, заявив єму, що тїшить ся з заснованя руского комітету виборчого, однакож — казав — треба поспішно дїлати, бо вже слїдуючої пятницї мають відбутись наради комітету міского, на котрих буде уложена ліста кандидатів, отже рускій комітет мусить конечно як найшвидче урядово предложити комітетови міскому свої жаданя що-до числа і осіб кандидатів, бо пізнїйша акція була-б утруднена і могла би лишитись без успіху.
З тої причини рускій комітет зібрав ся зараз на нараду, предложенє п. Михальского в цїлости приняв і предложив 15 своїх кандидатів до лісти виборчого комітету міского, зложеного з 150 осіб. До дальших переговорів рускій комітет уповажнив президію і поставив заразом жаданє, щоби до комітету міского покликано кількох членів комітету руского.
П. Михальскій на се згодив ся, однакож мимо тої згоди нїкого з наших до комітету міского не покликано і через кілька недїль нїяких переговорів не навязано. Наконець на устне наляганє комітету руского п. Яновскій, голова комітету міского, закомунікував нам лісту кандидатів-Русинів, в котрій наших найуміреннїйших і справедливих жадань майже в цїлости не увзгляднено.
З тої причини рускій комітет а взглядно єго субкомітет рішив: всякі дальші зносини з комітетом міским зірвати і лишити собі свобідну руку при сих виборах до ради міста Львова.
О тім интересованих завідомлює
Рускій комітет виборчій. 