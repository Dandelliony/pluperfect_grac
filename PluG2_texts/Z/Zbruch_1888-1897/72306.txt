◦ ◦ ◦ ◦ ◦ ◦ ◦ ◦ ◦ ◦

Львівска палата реміснича відбула оногди засїданє, на котрім обговорювала ся досить важна справа. Президія комнати повідомила зібраних, що корпорації ремісничі одержали з уряду виміру належитостей візваня до заплати еквіваленту від своїх маєтків. Такого случаю доси ще не було. Згадані корпорації истнують на основі закона лише від кількох лїт і збирають з примусових вкладок фонди на заосмотренє вдів і инвалідів, на каси хорих і шпиталї. Найбогатші з них мають 2—3000 зр. Нїхто доси не думав накладати податок на ті маленькі капітали, котрі кождої хвилї можуть бути видані. Єсли ж би прийшло ся тепер заплатити жаданий податок, то він забрав би більше як третю часть згаданих доходів. Збори поручили презідії підприняти відповідні міри, щоби знесено згадане зарядженє. — Другою справою, розбираною на сих зборах була вистава краєва. По довшій дискусії ухвалено візвати корпорації, щоби по можности розібрали ґаранційні удїли по 250 зр., платячи гроші на руки товариства взаїмної помочи міщан, щоби ремісники, хотячі взяти участь в виставі, могли звідси запомогати ся позичками. При тій нагодї висказано бажанє, щоби будинок промисловий вистави лишив ся по закритю вистави і щоби таким способом служив пізнїйше на поміщенє постійних або періодичних вистав. Для переведеня сеї ухвали вибрано спеціяльну комісію.
В справі транспортів дерева на ріцї Бузї повідомляє львівска палата торговельна всїх интересованих, що після донесеня австро-угорскої амбасади в Петербурзї, рішив россійскій департамент цловий продовжити речинець для транспортів дерева на ріцї Бузї на 6 місяцїв для всїх фірм, що тим займають ся. Доси продовжував ся той речинець поодиноким фірмам від часу до часу, теперішне продовженє речинця наступило в наслїдок низького стану води в згаданій ріцї.
Снїг. Від Балигорода пишуть, що в тамошних горах упав вже снїг на 20 сантіметрів, при чім появили ся і вовки. В Буцї, Кальници і Смерецї видїли вовків як нападали на вівцї, а тепер коли вівцї вже в загородах, не тяжко і о напади на людей.
Шпиталь холєричний у Львові на янівскім вже цїлковито викінчений і уряджений в серединї. Шпиталь сей стоїть тепер пусткою, бо одинока доси недужа, Марія Манцик, служниця, поміщена в тім шпитали, яко підозріна о холєру, вийшла вже оногди яко здорова з під обсервації.
З Россії доносять, що в липни арештовано і закинено в тюрму Богдана Кистяківского [що р. 1888 відвідав і львівскої "Иванової хати"], Тучапского і ще кількох студентів. Нема певної звістки за що их виноватять, однак чутка, може й непевна, що слїдчій силкуєсь звязати сі арешти з арештом і справою краківского студента Невестюка, полоненого ще в кінци мая в Волочиску з якимись книжками.
З Пістиня, в повітї косівскім, доносять до Kurjera Lwowsk-ого про великі непорядки в тамошній громадї. Виною тих непорядків має бути війт Юрко Мироняк, против котрого вело ся цїлих 3 роки дисциплінарне слїдство в косівскім видїлї повітовім. Видїл повітовий сконстатував всї хиби і надужитя в урядованю Мироняка і дав єму нагану. Покривджені громадяне обжалували війта в судї о очерненє, суд засудив війта на 10 днїв, а писаря, пенсіонованого офіцира Льва Красуского, на 14 днїв арешту. Радні хотїли війта спонукати до уступленя і длятого не збирали ся на засїданя. Але і то не помогло, бо на жаданє війта, вислав староста комісаря і двох жандармів на засїданє ради громадскої, котре скликано під загроженєм, що "хто на сїм засїданю не явить ся, заплатить кошти комісії." Радні очевидно зібрали ся, ухвалили буджет і инші внесеня і вибрали на касієра та контрольора одноголосно господаря Льва Бальдиша. Сей Бальдиш не подобав ся війтови і зараз на другім засїданю ради, на внесенє війта вибрано назад давного касієра, війтового кума, Дмитра Котюка.
Недостача шкіл народних в Галичинї. В нашім краю маємо ще 2340 громад адміністраційних, котрі не мають доси нїякої школи, а хоч не всї ті громади мають условя, вказані законом з року 1885 до утвореня у себе школи, то мимо того єсть 768 таких громад, в котрих мимо значного числа дїтей в віцї шкільнім, нема доси шкіл народних. В виказї истнуючих і зорґанізованих шкіл число шкіл нечинних виносить в 1892/3 роцї 300 і росте все, бо єсть більше від числа таких шкіл в 1890/91 о 44 а о 106 більше від пересїчного числа шкіл нечинних в рр. 1885—1891. Причиною сего зявища була в роцї 1890/91 в 46 случаях недостача учителїв і будинків шкільних. Число случаїв, в котрих недостача будинку по-при недостачу учителя спиняла отворенє школи, було в 38 случаях більше від числа в р. 1889/90 а о 53 більше від такого-ж числа в роцї шкільнім 1887/88. На потребу розширеня будинків впливає також значно приріст фреквенції в школах народних, котра за послїдних 8 лїт збільшила ся о 112.927 дїтей. 