◦ ◦ ◦ ◦ ◦ ◦ ◦ ◦ ◦ ◦

Руска депутація до Відня виїхала вчера вечером по 7-ій годинї. Вже від рана мешканцям Львова впадали в очи приїзжі селяне з усїх сторін краю в найрізнїйших строях народних. Точкою збірною був "Народний Дім". Річ певна, що противники наші до послїдної хвилї не вірили в численність рускої депутації. Перед полуднем розійшла ся несподївана вість, що намістник Є. Е. кн. Сангушко постановив в остатній хвили спробовати здержати виїзд депутації до Відня. І справдї перед полуднем візвав він до себе в тім дїлї п. Нагірного і, представляючи єму, що така численна депутація виглядає на демонстрацію, предложив відкликати виїзд, а наколи поїде депутація лише з десяти людей, то Є. Вел. Цїсар прийме єї. П. Нагірний, розуміє ся, не міг сповнити предложеня п. намістника — не міг змінити ухвали зїзду мужів довірія та й комітету — і се п. намістникови заявив. Вечером від години 6-ої почали громадитись на двірци члени депутації і множество львівских Русинів. Серед членів депутації бачили ми між иншими Вп. о. Ивана Озаркевича з Болехова яко провідника, посла д-ра Т. Окуневского, п. В. Нагірного, адвоката д-ра Дорундяка з Борщева і других. Разом з членами депутації увійшло на перон кількасот Русинів львівских, старших і молодежи академічної; явили ся також рускі панї. Коли вже депутація заняла пять ваґонів, публика руска на перонї устроїла депутації прекрасну овацію. Стрійний хор відспівав перед ваґоном, де знаходив ся провідник о. Озаркевич, громогласне многая лїта. Серед співу многолїтя вся публика стояла з відкритими головами. О. Озаркевич з вікна подякував за заяву тої горячої симпатії для депутації рускої, котра виїздячи отсе до Найяснїйшого Пана сповняє волю всего галицко-руского народу. На ті слова пронесло ся грімке "слава! слава рускій депутації!" Публика перед дальшими ваґонами і депутати в ваґонах завели пісню "Щасть нам Боже", а відтак знов хор перед ваґоном провідника депутації заспівав народну сердечну пісню до цїсаря. Коли поїзд рушив, понеслись грімкі оклики з перона і з ваґонів, з обох сторін маяли на прощанє шапки й хустинки, доки депутація не переїхала по-за перон. — Цїла ся величава маніфестація на двірци зробила на всїх велике вражінє. — Депутація числить по над двіста осіб, між тими звиж 160 селян. — З Відня доносять, що нинї відбуде ся там великій збір антісемітів, на котрий запросять депутацію руску, а д-р Люеґер буде мати промову на темат кривд руского народу.   "Жіночій кружок" в Коломиї устроює в середу 13-ого грудня с. р. в сали Каси щадничої о годинї 5-ій пополудни забаву для дїтей при співах і представленю дїточої опери "Коза дереза". Вступ 25 зо. від особи. Дїти дістануть подарунки. Видїл запрошує до участи всїх земляків.   П. Омелян Попович, придїлений буковиньскій краєвій радї шкільній повітовий инспектор, именований провізоричним професором рускої мови в учительскій семинарії в Чернівцях.   До Бразилії — як нам пише з Удіне академик п. Лев Турбацкій — виїхало 8-ого с. м. кораблем Attivata savona 230 родин з Галичини, около 1300 душ, виправлених аґентом Сільвіом Нодарім. Родини переважно рускі побіч польских і нїмецких. Того самого дня виїхало з руки аґента Джерґолєта около 20 родин малим кораблем Artois до Марзилії, а з-відтам поїдуть т. зв. пакеботом Aguitaeine також до Бразилії. Сі еміґранти Джерґолєта пійдуть після всякої имовірности до Сао Паольо, а еміґранти Нодаріого згодили ся, що на випадок, як би их не взяли до Парани, пійдуть всї до Санта Катаріна.   Дѣло 