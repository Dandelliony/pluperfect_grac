◦ ◦ ◦ ◦ ◦ ◦ ◦ ◦ ◦ ◦

З судової салї. 3і зізнань свідків, котрими суть члени різних редакцій польских, виходить, що нїяких сходин і нарад не було, а Гендіґер, доносячи про се до Петербурга, довільно добирає имена осіб. Перед журналістами "бляґував" в різний спосіб; одному з них Борштайнови говорив, що стараєсь о доцентуру в університетї львівскім при помочи намістника Баденіого, до котрого мав лист від архіепископа Попєля. Нашим представив ся яко жертва патріотизму польского. Зізнаня хемика Сіппля показують, що Гендіґер хотїв конче роздобути динаміт, а коли Сіппель відмовив, Гендіґер відкликував ся до патріотизму польского. Сіппель набрав пересвідченя, що Гендіґер загадав якесь злочиньство, і длятого донїс поліції. Жид Абелес підняв ся перепачкувати за границю якусь посилку, але не знав, що се буде динаміт. Згодив ся по одному рублеви за кільоґрам висилки. Гендіґер заховуєсь підчас розправи провокуючо і безлично. Нинї вечером закінчить ся розправа і оголосить ся вирок.
Нову церков з твердого матеріялу порішила будувати громада Токи збаражского повіта. Пляни виготовляє архітект Василь Нагірний.
Огнї. Послїдними днями лучили ся в Ярослави два огнї. Дня 19 н. ст. падолиста о 4-ій годинї рано вибух огонь в стодолї Ивана Лїськевича, передміщанина ярославского. Згоріла стодола зі збіжем, сїном і сїчкарнею. Загальна шкода виносить 1520 зр., а стодола була обезпечена лише на 300 зр. О підпаленє підозрівають паробка Петра Мілї з Зарадави, котрий служив у Лїськевича і мав відгрожувати ся, що єго підпалить. Жандармерія глядає за ним. — Дня 21 н. ст. падолиста між 3-ою а 4-ою годиною радо повстав другій огонь в Ярослави в касарни для кавалєрії, в будинку Авраама Пфефера, де стояла одна шкадрона 11 полку уланів. Згоріли дві стайнї разом з сїном і соломою для 15 коней. При тім покалїчило ся кількох вояків, а один кінь вибігши зі стайнї на дорогу ударив так сильно собою о заставу митничу, що забив ся на місци. Шкода виносить 2000 зр. Стайнї були від огню забезпечені. Говорять, що огонь підложили улани. Слїдство веде ся.
Видїл товариства св. Ап. Павла постановив, що удержанє кождого священика за час оповіщених реколєкцій від 5 до 9 н. ст. грудня не винесе висше 5 зр. Тую суму хотячі взяти участь в реколєкціях мають присилати на адресу крил. о. Льва Туркевича [площа св. Юра ч. 5.]
Холєра. Від дня 18 н. ст. падолиста т. є. від дня, коли появив ся другій випадок холєри в Гусятинї, не було доси в цїлім краю анї одного підозріного занедужаня. В Россії же лютить ся холєра сильно вздовж цїлої границї Поділя і на Бессарабії. "Правительственний Вістник" оголошує такій бюлєтин о холєрі в державі россійкій за минувшій тиждень: На Поділю занедужало 732 а умерло 259 осіб, на Волини 97 і 46, в ґубернії радомскій 158 і 64, в люблиньскій 80 і 35, в кіївскій 547 і 169, в Бессарабії 307 і 101, в Херсонщинї 263 і 96, в области кубаньскій 144 і 82, в ґубернії курскій 130 і 83, в уфимскій 123 і 76, тамбовскій 121 і 14, в оренбургскій 88 і 53, в саратівскій 88 і 44, в пермскій 80 і 25, в полтавскій 61 і 41 і в казаньскій 55 і 14. Внї инших тринацятьох ґуберніях число занедужавших на холєру не доходило 50.
Нові обманьства і крадежі на Буковинї. Черновецка Bukowin. Rundschau доносить з автентичного жерела, що жандармерія відкрила величезні обманьства і крадежі в православнім фондї реліґійнім, в маєтности Стража-Вама-Селетин. Як доси сконстатовано виносять шкоди около 80.000 зр. і богато осіб поарештовано. Процес відбуде ся в Сучаві, а слїдство, держане доси в великій тайнї, треває вже від 4 місяцїв. Вже тогдї увязнено Хаїма Цуркиса, торговця деревом, котрий заключив з дирекцією згаданих дібр контракт на значну скількість дерева. Теперь увязнено одного лїсничого і двох гаєвих. 