◦ ◦ ◦ ◦ ◦ ◦ ◦ ◦ ◦ ◦

Про будову греко-кат. семинарії в Станиславові доносять з-відтам, що має она розпочати ся ще сего року, так щоби семинарія могла бути безусловно отворена вже на другій рік. Будинок семинарії стане в тім місци, де тепер стоїть греко-кат. приходство.   Зі Стрия доносять про такій факт: Дня 16 н. ст. сїчня поприбивано нові таблицї з написами улиць. Зараз тої самої ночи позамазувавсь хтось польскі написи чорною краскою, а на таблици з написею Ulica trzeciego Maja прилїпив напись: "Улиця памяти 1848 року." Польских патріотників дуже обурила тота пригода.   Стіпендію з фундації о. Льва Мацїлиньского в річній квотї 50 зр., надав управляючій совіт Народного Дому у Львові на бажанє фундатора Юстинї Крижановскій, ученици IV-ої кляси женьскої школи в Бучачи.   О заведенє загального, безпосередного, тайного права голосованя війшло доси на руки "Русскої Ради" 431 петицій з 24.591 підписами.   Зі страху перед жандармами повісив ся в Хлопах коло Комарна селянин Андрій Рубаха. Він украв був 3 гуски, про що дізнала ся жандармерія і хотїла єго арештувати. Рубаха так тим наполохав ся, що відобрав собі житє, лишивши жінку і 3 дїтей.   Процес против маніпуляційних урядників в Яслї, обжалованих о паспортові надужитя вже скінчив ся. Трибунал по переведеній розправі узнав головного обжалованого, секретаря Панка, винним мальверсації і засудив єго на 7 місяцїв вязницї. Прочих обжалованих увільнено.   В память двацятьпятьлїтних роковин заложеня Товариства "Просвіти" відбуде ся дня 2. н. ст. лютого 1894 р. в великій сали "Народного Дому" при ласкавій участи товариства "Львівскій Боян" вечер деклямаційно-музикальний з слїдуючою проґрамою: 1) Вступне слово. Виголосить А. Б. 2) Вербицкій: "Сімфонія B-dur". Виконає орхестра 55. полку. 3) Лисенко: "За сонцем" хор мішаний. Відспіває "Львівскій Боян". 4) Корнило Устіянович: "Галич" деклямація. Виголосить п. О.О. 5) Вахнянин: "Живем своїм житєм" хор мужескій. Відспіває "Львівскій Боян". 6) Вахнянин: "Молитва" з опери "Купало" хор мішаний. Відспіває "Львівскій Боян" в супроводї орхестри. 7) Рубінштайн: "Ковала зазуленька" дует. Відспівають пп. А.З. і Л.В. 8) Колесса: "Гагілки великодні" хор мужескій. Відспіває вісїмка "Львівского Бояна". 9) Бажаньскій: "Коломийки". Виконає орхестра 55. полку. Початок точно о годинї 8. вечером. — Цїни місць: фотель 1 зр.; крісло 80 кр.; вступ на салю: 50 кр.; вступ на ґалєрію: 25 кр. Білєтів можна дістати в товаристві "Просвіта" (при ул. Вірменьскій ч. 2, І. п.) що дня вечером межи годинами 7-ою а 8-ою а в день вечера при касї, від години 6-ої вечером.   Дѣло 