З Сокаля пишуть нам:

В суботу 14 н. ст. лютого відбув ся в Сокали міщаньскій баль. Иніціятиву до того дав дуже трудящій ся около піддвигненя тутешного міщаньства сотрудник о. Петро Погорецкій. За єго то заохотою міщаньство віднаймило собі у п. Ґротта ново вибудовану салю, наняло музику і урядило собі забаву. По 7-мій годинї в суботу зібрались участники дуже численно. Число их безперечно доходило до 800. Зібрались тут старші і молодші, міщанки в своих давних ґорсетах з хустками на чуб, міщане в чемерках і поясах та в шапках на завісах, а красавицї в своїх строях. Старші міщане позасїдали собі в кружки по-за столи і забавляли ся одні невинними забавками, другі поважними розмовами. Міщанки з дочками обсїли салю. О 8-ій заграла музика а наша молодїж пійшла по сали свого улюбленого козачка. Около 9-ої год. війшов на салю о. Погорецкій. Одушевлене міщаньство повитало свого улюбленого проводиря грімким "многая лїта". Тепер пійшла забава єще живійше. Розохочена молодїж на переміну танцювала і співала. Хор міщаньскій під управою п. Ивана Курикори вивязяв ся з своєї задачі дуже красно. О. Погорецкій проходжував ся між зібраними та одушевлений зазнакомив ся з всїма та з их обставинами. Міщане загріті теплими словами горнулись радо около него, дякували єму за єго щирі труди та просили, щоби і на дальше не пожалував працї а они пійдуть за єго проводом. О півночи розпращав ся о. Погорецкій дуже сердечно з зібраними. Настрій і одушевленє не уставало між зібраними і всї взірцево під проводом поручника п. Шиманьского і деяких вибраних з поміж себе аранжерів бавились так щиро і весело до 4-тої год. рано. Згадати годить ся, що і старші міщане, коли розохотились, також потанцювали, але "по свому". І варто було подивитись, як то они пійшли по свому, "обертака, лінкса та козачка". I молоді так не втнуть. Цїла забава відбула ся дуже взірцево і над сподїванє красно, так, що і ті, котрі сему були противні, мусїли признати що забава була і красна і пожиточна. По 4-ій годинї опустили всї салю з жалем, що ся приятність вже кінчить ся, але з надїєю і постановленєм урядити ще колись красшу забаву. Як хосенною єсть така громадна забава, може найлїпше сей осудити, котрий видїв єї і котрий бачив то одушевленє зібраних. Що зібраних було велике число, свідчить найлїпше се, що баль сей принїс чистого доходу 25 зр. по відтрученю таких видатків, як саля, світло, музика, а вступ платив ся лиш 20 кр. В забаві сїй взяло участь також кілька міщан і міщанок з поблизького Тартакова. Згадати ще годить ся, що тутешне міщаньство тепер дуже радо горне ся до освіти. Найлїпше о тім свідчить читальня, котрою міщаньство тепер дуже интересує ся. Також загадали міщане мурувати нову велику церков, на котру вже щедро пливуть жертви. Взагалї кажучи, сокальске міщаньство тепер єсть на дуже добрій дорозї, що щоже завдячити лиш своєму духовеньству, котре і на дальше, можна сподїватись, не відкаже своєї працї для єго добра. — О. 