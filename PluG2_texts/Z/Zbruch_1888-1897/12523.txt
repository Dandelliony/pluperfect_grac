Нове узброєнье

Нове узброєнье австрійского вояка, відповїдне вимогам нового карабину, вже порїшене. Зі взгляду, що конче треба було прибільшити скількість патронів з 70 на 100, мусїли відповїдно зменшити вагу иншого узброєня. И так знесено цїлком давни кавчукови капузи і пару черевиків, котру треба було носити при торнистрї. З уваги на то, що ті черевики мали служити до того, щоби вояк міг перезутися, коли перемокнуть ему черевики на ногах, а они під час дощу майже завсїгди також замакали і не приносили нїякого хісна, то теперь введено полотняні легкі черевики. Торнистра лишиться теляча. Далеко важнїшою рїчею есть зарядженье, як має носитись торнистру. Давнїйше давила торнистра страшенно рамена и грудь своїм тягарем і не давала дихати, тепер буде привязана торнистра до поясу и через те весь тягар спадати буде на плечї а крім того буде ще она опиратись о другу меншу торнистру, в котрій буде мїститися 60 патронів, коробка з консервами з мяса, прибори до чищеня и т. д. Плащ буде навинений довкола більшої торнистри. В одній хвилі може вояк відкинути більшу торнистру и плащ а полишити при собї меншу торнистру, в котрій буде мати амуницію і харч. З переду при поясі будут два „патронташї", а в них по 20 патронів. Також і начиня до вареня будуть менші, а що і багнет при новім карабіні меншій, подібний радше до короткого ножа, тому цїле узброєнье буде важити 21 кильограмів, коли давнїйше важило 28'6 клгр. Взагалї клали велику вагу при тім новім узброєню на фізичну видержимість людского тїла і о скілько можна свобідний рух. 