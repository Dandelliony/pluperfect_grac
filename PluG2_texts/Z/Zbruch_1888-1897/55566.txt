◦ ◦ ◦ ◦ ◦ ◦ ◦ ◦ ◦ ◦

З завтрішним днем розпочинає ся новий рік шкільний. З усїх сторін краю спішить молодїж наша до шкіл, щоби по днях забави і відпочинку запрягти ся на-ново на цїлий рік до дальшої працї над собою. Богатша досвідом, сильнїйша духом і кріпша тїлом стане молодїж наша ще з більшою силою трудитись, щоби вспіла достигнути своєї цїли. Тож радо витаємо єї з новим шкільним роком і надїємось, що збогачена умом і загріта любовію до свого народу не позабуде на задачу, яка єї жде, а возьме ся з молодечим жаром до працї-науки, щоби з часом статись окрасою і гордостію руского народу, — чого їй з серця бажаємо!
Похорон бл. п. Альфреда Канного, віцепрезидента висшого суду краєвого у Львові, відбув ся позавчера дуже величаво з головного двірця зелїзницї при дуже численній участи публики, особливо судових, правничих і урядничих сфер. Караван і один окремий віз були обвішані гарними вінцями від судовиків з Галичини та Буковини і від товариств та родин. Похід похоронний провадило духовеньство обох обрядів, — руске під проводом о. митрата Сїнгалевича при участи крил. о. Карачевского, а латиньске під проводом о. apxієп. Исаковича.
Грім ударив в церков в Солї на Буковинї. Влетївши банею, розбив иконостас, престол і вікна та відорвав кусень стїни. В церкві під той час не було нїкого.
Цирк братов Сідолі відвідав в суботу 29 н. ст. серпня архикн. Леопольд Сальватор з женою і перебув до кінця представленя. Архикнязь був з продукцій циркових очевидячки вдоволений і висказав ся о дирекції і веденю цирку дуже похвально. Архикнязь і архикнягиня мають ще ві второк д. 1 н ст. вересня бути на представленю цирковім. Проґрама уложена після часто спортової проґрами Highe-Life.
Нещастна пригода лучила ся минувшої суботи в "Народнім Домі" у Львові. Сторож каменицї Мих. Гринишин прятав з жінкою мешканє войскового лїкаря а винявши з бюрка револьвер, приложив єго собі під бороду і в жартї сказав: "Видиш, пани так стріляють ся..." В тій хвили роздав ся гук вистрілу і сторож упав на землю, мертвим. Гринишин був чоловік молодий, 25-лїтний і полишив двоє дрібних дїточок.
В церкві св. Николая у Львові через довшій час хтось викрадав дрібні гроші з скарбони уміщеної під проповідницею. В сей спосіб украдено 60—70 зр. Виновник крадежи мусїв отворювати скарбону дібраним ключем. Дві особи підозріні о сю крадїж, поліція арештувала.
З Підволочиск доносять, що там під голим небом лежить кількасот ваґонів жита, котре купцї привезли з Россії перед речинцем вивозу, а котрого не мали де осипати, бо всї маґазини були повні.
Янівску рогатку у Львові мають з днем 1 жовтня перенести за Янівске кладовище до реальности ч. 100. Дотичне рішенє міністерства вже надійшло. Також Жовківску рогатку мають посунути дальше за Львів.
Ліцитація полонини. Суд повітовий в Косові оголошує, що дня 16 жовтня с. р. відбуде ся в Жабю ліцитація полонини званої "Попадя" повисше цїни таксаційної 15.045 зр. а 13 падолиста навіть понизше єї, а то в користь Ицка Штетнера з причини єго претенсії 300 зр. Єсли полонину отаксовано на 15.045 зр., то можна собі представити, якій то величезний простір ґрунту! Имовірно до 3.000 морґів! і весь той ґрунт виставлений на ліцитацію за 300 зр.! Випадок сей кидає характеристично світло на хиби нашої процедури судової... І чи нема в Косові або Жабю чоловіка, що поміг би заспокоїти претенсію Ицка Штетнера. Чи конче має перейти полонина в руки жидівскі? Таж тілько полонин уже в руках жидівских, а тут знову за марних кілька соток виставлена на ліцитацію полонина, що варта більше як 15 тисяч.
Вежа Айфля може упасти леда хвиля! Така поголоска розійшла ся в Парижи від кількох днїв і викликала переполох особливо межи мешканцями улиць, що притикають до Шамп де Марс. Богато мешканцїв сусїдних улвць виносить ся з обави, щоби не засипало их опадаюче зелїзо, і справдї кажуть, що переполох сей не безосновний. Передовсїм вежа стоїть на надто мягкім ґрунтї і осїдає ся, а притім від тягару она погнулась і вже не стоїть прямо.
Паньска забава. П. Мих. Бжостовскій з Кракова, великій любитель ловів, орґанізує виправу ловецку до Анатолії. Виправа буде тревати зо два місяцї, а коштувати буде кождого участника 600-700 зр.
Дрібні вісти. Д-р Франц Смолька по скінченім лїченю в гидропатичнім заведеню в Закопанім виїхав до Львова, здоров, тілько за для недуги очей поручили єму лїкарі через якійсь час ще не читати. — Дня 3 н. ст. вересня відбуде ся вінчанє п. Мирона Лазоришака укінченого студента богословія з панною Олімпою Яремкевичівною в Вербици [стація зелїзницї сокальскої Піддубцї]. 