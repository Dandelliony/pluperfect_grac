◦ ◦ ◦ ◦ ◦ ◦ ◦ ◦ ◦ ◦

Катастрофа на зелїзници. В ночи з недїлї на понедїлок лучила ся під Стриєм катастрофа, а именно наїхала льокомотива на поїзд тягаровий. Дирекція зелїзниць державних доносить о тім так: "Нинї в ночи за-для надзвичайної замети снїгової зажадано зі Стрия для особового поїзду ч. 911 помічної машини, котра мала відійти до стації Більче. Урядник призначений до нагляду і конвою сеї льокомотиви, не добачив за-для сильної метелицї, що зворотниця замість в сторону до Більча, була уставлена хибно в напрямі до Гаїв, і коли віхав на сей шлях, стрітив ся з поїздом тягаровим ч. 81. В наслїдок того сей урядник, ведучій машину, погиб, а пять людей обслуги зелїзничої віднесло тяжкі ушкодженя. Перешкоди, які зайшли в наслїдок сеї катастрофи, будуть нинї до полудня ухилені, так що поїзди особові, виходячі по полудни зі Стрия в напрямі до Хирова, не зазнають нїякої перешкоди." Стілько урядовий комунікат, приватні же вісти так описують сю катастрофу: Катастрофа лучила ся між стаціями Стрий Гаї нижні о год. 4-ій в ночи. Зі Стрия мала виїхати порожна льокомотива в напрямі до Львова. Льокомотиву провадив урядник Влодимир Хехлиньскій, молодий чоловік, правник з 3-ого року, котрий оженив ся перед тижднем. Зворотниця в Стрию була хибно уставлена, бо замість до Львова стояла в напрямі до Дрогобича. Нї Хехлиньскій, нї машиніст і палїй не бачили, що віхали на фальшивий шлях. З Гаїв вижних були вже сиґнали на поїзд тягаровий до Стрия їдучій, а мимо того нї один будник не задержав машини їдучої без сиґналів (бо ті сиґнали для сеї машини дали на шлях Стрий-Більче) і за четвертою будкою стрітились зі собою поїзд тягаровий і льокомотива. Як вже сказано, Хехлиньскій погиб на місци, а оба машиністи, оба палїї і кондуктор поїзду тягарового тяжко покалїчені. Один машиніст вже помер.
Сурроґат гербати. Віденьскі власти подали до загальної відомости, що з Галичини вивозять сурроґат гербати дуже шкідний для здоровля. Суть то виварені вже раз листки гербати, відповідно закрашені з примішкою піску і инших поганих субстанцій.
За-для снїгових заметей здержано рух поїздів на шляхах Львів-Белзець, Чортків-Гусятин і на коломийских зелїзницях льокальних.
З конскрипції. Чернівцї числять разом з ґарнізоном войсковим 54.040 людности а 5015 домів. — Чортків числить: в самім містї 489 домів, 4292 людности; в громадї Вигнанка 705 домів 4136 людности; в старім Чорткові 274 домів, 1744 людности, разом отже 1468 домів а 10.172 людности. — Ряшів числить 10.063 мешканцїв а з войском 11.953 людности. Домів єсть 516, а після віроисповіданя 5.819 римо-кат., 183 греко-кат., 414 протестантів, 20 православних і 5.517 жидів.
Факультет медичний у Львові. Минувшої суботи відбулось в львівскім намістництві засїданє анкети, і она ухвалила слїдуючі засади, котрі мають бути підставою до дальших переговорів в справі видїлу медичного, а именно: 1. Видїл краєвий заявить — з застереженєм призволеня сойму — готовість переняти клініки під заряд краю. 2. В тій цїли дім для поліжниць, котрий мав бути вибудований в наслїдок дотичної ухвали соймової, розширить видїл краєвий також на поміщенє заведеня для недуг жіночих. 3. Крім того поставить видїл краєвий, за відповідною субвенцією правительственною, два будинки на поміщенє клініки лїкарскої і хірурґічної; кожда має містити 50 ліжок. 4. Будинки для вісїм неклінічних заведень факультету буде мусїло правительство вибудувати, що коштувати буде що найменше пів міліона зр. А що ґрунти жертвовані громадою під будову видїлу медичного (при ул. Пекарскій, де містило ся товариство садівничо-огородниче), показали ся не дуже відповідні, тому анкета висказала желанє, щоби місто доставило инші ґрунти близько шпиталю. 