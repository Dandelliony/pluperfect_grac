Справи краєві.

Будова нового крила соймового будинку для краєвого банку і видїлу краєвого.
З причини збільшеня аґенд краєвого банку і видїлу краєвого, нинїшний соймовий будинок стає вузким на поміщенє всїх бюр. Недостача місця впливає також некористно на урядованє, бо праця в бюрах, що містять за богато урядникі, єсть утяжлива, а тим самим мало видатна. Декотрі видїли краєвого банку мають так мале поміщенє, що кількогодинна праця в переповнених бюрах просто шкодить здоровлю.
Богато бюр краєвого видїлу містило ся в салях комісійних, а в наслїдок того видїл краєвий зневолений в часї нарад сойму наймати мешканя в приватних домах на поміщенє тих бюр.
Так само в некористнім станї находять ся бюра краєвої каси. Мале місце так дає ся відчувати, а розміщенє так недогідне, що правильне урядованє стало майже неможливим.
З повисших причин видїл краєвий рішив представити соймови ще сеї сесії внесенє, щоби вибудовати на вільній площи при ул. Костюшка, що належить до фонду кр., двоповерхове крило соймового будинку. В новім будинку партер і першій поверх призначать ся на поміщенє бюр краєвого банку, а другій поверх на поміщенє бюр краєвого видїлу. З мешкань, що их займає тепер краєвий банк на першім поверсї в соймовім будинку, буде банк і дальше займати одну частину, а другу віддасть до диспозиції краєвого видїлу.
Права часть нинїшного партеру в соймовім будинку від улицї Костюшка має перебудовати ся на велику галю, в котрій помістять ся ліквідатури краєвого банку і краєвого видїлу.
Новий будинок, що разом з соймовим будинком під взглядом архітектонічним має становити гармонійну цїлість, буде власностію краєвого фонду, однак краєвий банк в дорозї гіпотечної позички має доставити фондів на будову і ту позичку має сам з власних фондів амортизувати.
Кошти будови не мають перейти суми 100.000 зр. а рада надзираюча краєвого банку уповномочнила дирекцію до удїленя позички краєвому видїлови на гіпотеку соймового будинку в сумі 100.000 зр. 