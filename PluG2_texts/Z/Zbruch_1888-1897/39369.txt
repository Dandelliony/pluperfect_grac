Поляки і Русини.

Під таким заголовком помістила N. Presse кореспонденцію зі Львова такого змісту:
В руских кругах уважано дуже щасливою і повною надїї подїєю, що ческо-нїмецка угода знайшла у всїх міродайних партій — з початку — однодушне признанє. Мимо всяких непевностей і противорічностей здавало ся прецї первістно, що борба в Чехах всїх вже так утомила, і оба народи вже так потребують мира, що треба було припустити, що всї партійні взгляди уступлять та що навіть молодо-Чехи не будуть могли оперти ся тому впливови. Русини слїдили длятого з незвичайним интересом за поодинокими фазами ческо-нїмецких переговорів угодових сподїваючись, що коли удасть ся дїло угодове в Чехії, то з часом доведе зовсїм природно до заведеня національного мира в Галичинї. Заохочені мнимим успіхом Нїмців в Чехах почали рускі ґазети розбирати справу національного віддїленя галицких Русинів і вказували на то, що на погляд всїх безсторонних людей дасть ся в Галичинї завести мир лиш через переведенє вже давно Русинами підношеної засади ґеоґрафічного і адміністративного роздїлу Галичини. Зміна, яка тимчасом настала в поглядах старо-Чехів, і спосіб, в якій репрезентація міста Праги недавно тому заявила свою охоту до згоди супротив Нїмцїв, могли лиш бодай трохи отворити очи руским оптимістам, особливо-ж що они день в день стрічають таке саме пониманє рівноправности у своїх польских братів. Мимо того розбираєсь все ще широко сей темат, призначений до наради на зїздї руских нотаблїв і интересно приглянутись, що роблять Поляки, щоби зазначити свою миролюбивість та свою політичну перевагу. "Національного відмеженя Галичини", пише одна нїби то Русинам прихильна ґазета, жадала вже давно теократична святоюрска партія, та сама партія, котра не мала розуму та домагала ся заведеня нїмецкого язика викладового для всїх предметів в галицких школах середних. Коби тут було дїло лиш з старо-Русинами, то можна би сказати "guarda е passa" і цїлу акцію не бралось би на серіо; але на жаль, на зборах, котрі постановили порушити справу національного відмеженя на зїздї руских нотаблїв, взяли участь також видні представителї молодо-рускої партії як член видїлу краєвого д-р Савчак, предсїдатель руского клюбу соймового, проф. Романчук, посол на сойм, д-р Окуневскій і др. міродайні політики, котрі від давна виступали за порозумінєм Русинів з Поляками, а то мусить кождого правдивого патріота смутити, коли видить, що ті панове находять ся в товаристві ноторичних зрадників краю і в повній згодї з руссофільскими бунтівниками. Суть засади, котрі повинні всїм жителям краю бути святими і ненарушимими; з тої точки погляду Поляки, що і без того мусять тяжко страдати від наслїдків великого историчного подїлу не згодять ся нїколи на розшматованє краю." Проводир польских демократів, член видїлу краєвого Романович, розбираючи сю справу в Reform-i, ставить ся знов на становище правне. В Галичинї — каже він — нема анї польского анї руского народу цїлого, а малі частини тих народів не мають права назначати судьбу Галичини і розбивати край. Впрочім в наслїдок того розбито би подїлом найбільшій коронний край Австрії на дві маловажні провінції, котрі нїколи не мали би політичного впливу. Не лиш Поляки але і Русини пійшли би тогди взад і стратили-б дотеперішне значінє в родинї австрійских народів. Ще ориґінальнійшою єсть дедукція в одній ґазетцї, виходячій в рускім язицї, котру підпирають Поляки на то, щоби між Русинами викликати розлад.
Сей публіцистичний карлик не важить ся покликуватись на историчні традиції, в світлї котрих обмеженє польскої власти і самоволї не могло-б нїяк видаватись гідним пожалованя нещастєм; треба отже опертись на причинах опортунізму і длятого каже ся, що Поляки і по роздїлї будуть в силї в наслїдок свого крутарства переводити вибори в всхідній части Галичини в свою користь, будуть обсаджувати впливові посади своїми людьми і будуть всюди заводити польскій а випихати рускій язик. То важкій, що правда, і переконуючій арґумент, але він і то доказує, чого польскі проводирі з невинною міною відпекують ся, именно, що Поляки не думають зовсїм о порозуміню з Русинами, бо инакше стратили би геґемонію в краю. 