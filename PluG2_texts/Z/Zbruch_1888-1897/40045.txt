◦ ◦ ◦ ◦ ◦ ◦ ◦ ◦ ◦ ◦

В Підкамени коло Бродів відбулось дня 8 (20) липня торжественне відкритє читальнї. Головою читальнї вибраний місцевий парох о. Кончевич.
Огнї. В Білогорщі під Львовом погоріли будинки господарскі, власність міста Львова. Білогорщу винаймає від міста Львова жид Дрешко, і єму погоріло все звезене збіже а сїно та знаряди господарскі. Шкода лишь в части убезпечена.
Краєва школа лїсова у Львові завела с. р. на пробу практику вакаційну для своїх учеників. Вислано взагалї 10 учеників, а то двох до лїсів в Сколїм, маєтности Адама Шмідта, двох до лїсів в Бжозах, маєтку ординатского ґр. Ром. Потоцкого, а по двох до лїсів камеральних в Болехові, Берегах і Лисовичах. Для тих учеників видано відповідну инструкцію, вказуючу, як треба им в часї практики заховувати ся та на що мають звертати увагу. Результати з сеї проби послужать до рішеня, чи проєктовані кількотиждневі курси практичні будуть стало заведені.
Дрібні вісти. Маршалок краєвий вернув до Львова і обняв урядованє. — Громадам Куньковичі і Лентовня, пов. перемиского, жертвував цїсар 50 зр. підпомоги на докінченє будови нової школи. — Після виказу міністерства скарбу дохід з тютюну в першім чверть-року с. р. принїс 17,850.836 зр., с. є. о 269.749 зр. більше, як в такім самім часї минув. року.
100.000 ґульденів можна виграти 2 льосами віденьскої вистави. 50.000 ґульденів виносить головна виграна при кождім тягненю. Льоси вистави коштують лиш 1 зр. і суть важні до обох тягнень. Звертаємо увагу наших Впов. Читателїв, що тягненє відбудесь вже найблизшого четверга 14 н. ст. серпня.
Катастрофа зелїзнича коло Пільзна в Чехії. Поїзд особовий залїзницї північно-західної, котрий вийшов ві второк о 2-ій год. по полудни з Відня в напрямі до Хебу і складав ся з льокомотиви та 11 вагонів а мав 78 осіб, вихопив ся з шин о год. 11-ій в ночи між стаціями Бльовіць і Незвестіць в наслїдок підмуленя заявою шляху зелїзничого. Ваґони злетїли з насипу. Кондуктор попарений а грубник роздавлений на смерть. З осіб лиш 10 неушкоджених в катастрофі, всї прочі страшно покалїчені або на смерть поубивані. Поїзд ратунковий прибув доперва за дві години на місце катастрофи. — Телеґрами з Пільзна доносять: Страшний був вид ранених осіб прявезених на дворець пільзненьскій, де пороблено дуже малі приготовленя на их принятє. У всїх осіб лиця перестрашені а очи підбігли кровію. Першу поміч подали лїкарі зелїзничі Ґдязер і Штравс. Подорож розрозказують страшні подробицї сеї катастрофи. Всї ваґони були переповнені, в кождім купе було по 6 осіб. Два надлїсничі Штіхенвірт і Ваґнер, котрі на місци катастрофи ратували, самі тяжко покалїчені в голову і ноги. Д-р Вайль з Відня ранений в рамя і лїве око. Всї они три потребували понад чверть години, заки видобули ся з-під виверненого вагону. Підчас катастрофи лив дощ; по боках насипу плив рвучій потік. На насипі лежали ранені в неладї. Дві сестри держали ся в обіймах, у одної роздавлена долїшна щока, у другої кість носова. О 50 кроків від льокомотиви лежав машиніст Черний і стогнаючи, проговорив: Для мене нема ратунку, але я не виноватий в тій катастрофі. Година минула, заки поукладано ранених на цїлком знищенім насипі. Цїлі дві години минуло, заки прибув поїзд в Незвестіць, і то зложений лиш з одного товарового возу і без лїкаря, а за той час лежали ранені на дощи. В возї товаровім приміщено 5 осіб. Доперва знов за годину приїхав поїзд і забрав всїх до Пільзна, де прибули о 4-ій год. рано. Грубник, шлюсар, жена кондуктора Колляра і двоє дїтей угорских еміґрантів найдені неживими на місци катастрофи. Машиніст помер. Гадають, що кілька осіб впало до потока під насипом і там потонуло. — Тілько можна знати з телеґрамів, але докладних вістей нема ще про сю цїлу катастрофу. 