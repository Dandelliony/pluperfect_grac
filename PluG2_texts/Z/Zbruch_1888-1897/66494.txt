◦ ◦ ◦ ◦

Є. Цїс. і Kop. Високість, Найд. Архікнязь Альбрехт прибув вчера перед полуднем з Рави рускої приватним повозом до Львова і замешкав в готели Жоржа. В товаристві Є. Цїс. і Кор. Високости прибули: барон Бек, шеф. ґен. штабу, ґенерал Шенайх, полковник Потіорек і майор ґр. Бреда. В готели Жоржа повитали Є. Цїс. і Кор. Високість: Є. Ексц. П. Намістник ґр. Бадені, Є. Ексц. Маршалок краєвий кн. Санґушко, кн. Людвик Віндішґрец, командант корпуса, ґенерал Авґуст Темпіс, комендант пляцу, і богато инших висших офіцирів. О год. 12-ій відбулося у Найдост. Архікнязя Лепольда Сальватора снїданє, на котрім кромі Найдост. Архікнязя Сальватора і Архікнягинї Блянки були присутні: Є. Цїс. і Кор. Високість Архікнязь Альбрехт, дама Двору ґр. Пуппі, Є. Ексц. Намістник ґр. Бадені, Є. Ексц. Маршалок краєвий кн. Санґушко, командант корпуса кн. Віндішіґрец, шеф ґенер. штабу Фридрих барон Бек, ґенерал-поручник Фішер, ґенерал-майор Шенайх, полковники: Людвик Фішер-Кольбрі і Оскар Потіорек, майор ґр. Бреда, майор Кароль барон Лицаріні і рітмайстерт Наполеон Краль. О год. 7-ій вечером відбув ся у Є. Ексц. II. Намістника обід в честь Є. Цїс. і Кор. Високости Найд. Архікнязи Албрехта.
Перебрані монахинї. Марія Совиньска і Марія Чонтка, служницї без місця, загадали пустити ся на легкій хлїб. Поперебирали ся за монахинї св. Францішка, попідрабляли собі відповідні письма і пустили ся дня 19 с. м. на збиранину по домах в Перемишли, нїби на цїль убогої молодежи. Одна особа однак звернула свого увагу на ті фальшовані монахинї і казала их арештувати, і в судї самі они признали ся до свого обманьства.
Добре напив ся. В Пустомитах недалеко Львова випив селянин Бучман нараз дві літри горівки і в наслїдок того помер наглою а страшною смертію.
Літри з подвійним дном. У головного посесора пропінації в Кіцмани, Вольви Таненбляса, властителя села Реваківцї, найдено при ревізії начин в пивници, де він сам из своїм сином шинкував напої, міри з подвійним дном. На око видавались они досить принадні, бо великі, але містили о много менше плину, нїж зазначував цеховничій стемпель. Справу віддало до суду.
Зїзд товаришів шкільних. Бувші ученики ґімназії бережаньскої, що в 1872 р. здавали там испит зрілости, уладжують на день 18 липня с. р. зїзд товарискій в Бережанах. Товариші, котрі би не дістали повідомленя задля хибної адреси, нехай зголосять ся до о. Евгена Гузара, катихита при видїловій школї у Львові, ул. Длуґоша ч. 17.
Лїк против падавицї. Докторови Пастерови, тому самому, що то видумав лїчити людей, покусаних скаженим псом, щіпленим скаженини, удалось винайти спосіб, котрим можна лїчити від паданицї (епілєпсії або хороби св. Валентія). Лїком против тої недуги має бути не що иншого лиш таки знов защіплюванє скаженини. Пастер викрив се таким способом. Тамтого року привели були до єго института в Парижи якогось епілєптика, котрого покусав скажений пес. Пастер почав єго лїчити защіплюючи єму скаженину. Недужій поздоровів, але при тім і показало ся, що падалиця вже єго зовсїм покинула. З початком сего місяця приведено до Пастера дванацятьлїтного хлопця, котрий діставав падавицї що дня але котрого не покусав скажений пес. Пастер спитав тогди Шаркота, чи має робити пробу з хлопцем. Шарко пристав на то. По чотирнацяти днях хлопець зовсїм подужав і стратив епілєпсію. Тепер роблять ся дальші дослїди. Тимчасом дісталась вість о тім і до ґазет а Пастер дуже на то угнївав ся, бо дослїди ще не докінчені, а він не оголосив их результатів і не знати ще, чи то дїйстно щіпленє скаженини лїчить від падавицї. То само каже і др Шарко; він каже що з проб, які відбули ся, не можна напевно знати, чи дотичні особи були дїйстно епілептиками. Він посилає тепер до Пастера лиш таких людей, о котрих напевно знає ся, що они суть епілептиками. Проби однакож будуть мусїли переводити ся що найменше оден рік і тогди аж буде можна оголосити их результат. 