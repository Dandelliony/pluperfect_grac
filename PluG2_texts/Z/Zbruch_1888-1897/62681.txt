Товариство поворозниче в Радимнї

відбуло свої загальні збори дня 13 н. ст. лютого. Ко. Лев Пастор здав справу з дїяльности дирекції в роцї 1891 і зазначив, що товариство з року на рік успішнїйше розвиває ся. Товари поворозничі товариства знаходять що раз більшій покуп і випирають з торговлї лихій, хоч дешевшій виріб жидівских торговцїв. Але не лиш приватні купцї обертають ся до товариства з що раз більшим довірієм, також і державні институції увійшли в відносини з товариством на рік 1892, а то: ґенеральна дирекція фабрик тютюну у Відни затвердила оферту товариства для достави товару поворозничого в висотї 7.000 зр., а дирекції зелїзниць державних у Львові і Кракові зобовязали ся контрактово одну часть потреб заспокоювати. Що раз більше фірм торговельних зголошує ся до дирекції з просьбою о заложенє в их торговлях складів комісових. В минувшім роцї заложено такі склади в Тернополи у п. Андрія Маковецкого, в Перемишли в базарі имени Зибликевича і в инших менших місцевостях. Дуже потїшаючим зявищем єсть се, що і селяне зачинають товар товариства, хоч трохи дорожшій, більше цїнити як лихій a дешевшій товар; богато крамниць христіяньских замовляє товар поворозничій в товаристві. Крамницям дає дирекція 6% рабату. Доходу в минувшім роцї мало товариство i 17.104 зр. 96 кр., розходу 16.954 зр. 66 кр. Товариство мало 29 робітників. З признанєм піднїс кс. Пастор ревну дїяльність бухгалтера Володимира Гайдукевича. В касї хорих було в 1891 роцї 290 зр. 26 кр. Відтак п. Михайло Грушка представив именем контрольної комісії білянс за рік 1891. Чистий зиск виносив 559 зр. 82 кр. З того зиску визначено 10% від удїлів а решту призначено на покритє податку доходового за всї лїта почавши від заложеня товариства. Дивна річ, що мимо щорічно посиланих білянсів товариства до дотичних властей, аж сего року вимірено податок за всї попередні лїта в висотї коло 600 зр. Против того високого виміру внесло товариство рекурс. Загальний збір дав дирекції абсолюторію і висказав признанє і подяку за безкористовну управу. При доповняючих виборах до ради надзирательної вибрані: Володислав Яницкій, нотар, презесом; Антін Головиньскій, начальник громади, заступником; Антін Бар, конціпієнт нотаріяльний, секретарем; третим членом дирекції вибрано Михайла Грушку. Вкінци кс. Лев Пастор поставив внесенє заложити читальню і бібліотеку для членів товариства, бо показує ся конечна потреба центра, де можна би спільно забавити ся, учитись, порадити і покріпити та піднести народного духа. Всї отже як найохотнїйше підперли внесенє кс. Пастора, висказуючи бажанє, щоби читальня мала знамя католицке і чисто польске, народне. Читальня буде завязана під покровом св. Іосифа. 