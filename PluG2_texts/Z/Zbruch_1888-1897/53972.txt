◦ ◦ ◦ ◦ ◦ ◦ ◦ ◦ ◦ ◦

Товариство "Руска Школа" в Чернівцях вислало до тамошної ради міскої петицію о заложенє в столици Буковини 4-клясової школи мужескої з язиком викладовим руским. Просячі операють своє жаданє на тім, що в Чернівцях перебуває більше як 10.000 Русинів і майже 1000 руских дїтей ходить до черновецких шкіл. Просьбу сю внїс совітник Винницкій до ради міскої, котра поручила трактувати сю справу після реґуляміну.
Траґічна смерть, яка постигла 5-лїтну доньку професора університету д-ра Стоцкого, повинна бути пересторогою для родичів. Дитина, як пише Gaz. Polsk., їла черешнї і нараз запала їй кістка до дихавки. Помимо безпроволочної помочи лїкарскої кістки не можна було добути і дитина умерла. — В подібний спосіб мало що не зійшла з світа 3-лїтна дитина передміщанки Єл. Ферюк на Каличанцї в Чернівцях. Дитина їла вишнї з кістками і маючи их повну губу закашляла. Кістки впали до отворів носових в ямі устній. Призваний лїкар д-р Ремер видобув з відтам 23 кісток. В тій спосіб уратовано дитину.
Дирекція австрійских зелїзниць державних оповіщує, що кождої недїлї і свята аж до відкликаня буде межи Львовом а Бруховичами переходити поїзд прогульковий з возами II і III кл. Відїзд зі Львова о 3 годинї 30 мін. по полудни; приїзд до Брухович о 3 год. 51 мін. по полудни. Відїзд з Брухович до Львова о 8 годині 39 мін. вечер а приїзді до Львова о 9 годинї вечером. До того поїзду буде ся видавати у Львові білєти поворотні II і III кл. до Брухович і платить ся за один білєт поворотний II кляси 44 кр. а III кляси 24 кр., для дїтей-же низше 10 лїт 24 кр. взглядно 13 кр. Вкінци можна до тих поїздів купувати також звичайні білєти їзди II і III кл. зі Львова до Львова-Клепарова і Брухович взглядно з Брухович до Львова-Клепарова і Львова, які також зі Львова-Клепарова до Львова взглядно до Брухович. До тих поїздів приймає ся також пакунки подорожні до стадій і зі стацій, котрі висше наведено. Рух поїзду прогулькового буде відкликуваний тілько в разї, коли непогода без сумнїву наступить і занеханє їзди кождоразово найпізнїйше до 2 години по полудни афішом уміщеним на брамі дирекційного дому (улиця Третого Мая ч. 3), дальше в цукорнях панів Бінецкого, Костецкого і Вербицкого оповістить ся. Першій поїзд прогульковий, єсли погода устоить ся, введе ся в рух 19 н. ст. липня. Згаданий час відїзду поданий після годинника львівского.
Черновецкій університет числив з кінцем лїтного півроку 1891 слухателїв 285, а то: видїл теольоґічний 64 звичайних і 2 надзвичайних, видїл правничій 152 звичайних і 21 надзвичайних, видїл фільософічний 12 звичайних і 10 надзвичайних, крім того 24 фармацевтів.
Д-р Евгеній Олесницкій, кандидат адвокатскій, вписаний до лісти адвокатів зі осїдком в Стрию.
Новий процес о тайне товариство розпічне ся в суботу 18 н. ст. липня перед трибуналом в Кракові. Обжаловані Ив. Михайскій і Франц Сїдлецкій о участь в тайних товариствах і розширюванє заборонених друків. Розправа, котру провадити має совітник Лозиньскій, потреває 3—4 днї. Прокураторію заступати буде сам прокуратор Тарловскій.
Буря навістила 10 н. ст. липня около 5 години по полудни село Глубочок повіта борщівского а град величини волоского оріха знищив до тла засїви на просторони 1700 моргів. Шкода дуже велика.
Добра Підгайцї купило від кн. Марц. Чарторийскої товариство взаїмних убезпечень в Кракові за півтора міліона зр. 