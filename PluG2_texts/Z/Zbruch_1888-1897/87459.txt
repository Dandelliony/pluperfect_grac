Як виглядає тота "zgoda"?!

  Подивляти треба той сприт польского "ржонду морального", з яким він веде нинї свою політику против Русинів на Руси!   Сприт той проявляє ся найлучше на дневникарстві польскім. Дневники одного і того самого напряму політичного мають подїлені між себе ролї: оден дневник має ролю — фарисействувати і запевнювати світ, що нїби-то Поляки як найщирійшої хотять "zgod-и" з Русинами, та тілько Русини "nie wyciągają bratniej dłoni", — а другій дневник тої-ж самої партії політичної має припоручену собі ролю: жерти русинів геть живцем... Чи оно так не єсть, просимо порівнати два дневники — оба консервативно-клєрикальні — Czas a Przegląd. Першій робить одно а другій друге — і для "ржонду морального" виходить се на велику користь, бо між Русинами не перевела ся ще традиційна добродушність, котра доводить аж до правдивої слїпоти на все, що довкруги дїє ся, а "ржонд моральний" тую добродушність руску визискує усе більше та більше...   Досить навести той факт, що за т. зв. "нової ери" єрархія руска робила все, що тілько могла, аби на поли церковнім довести до згідного пожитя обох народів — она взяла навіть участь в польскім католицкім вічу в Кракові і рускій митрополит був там одинокій бесїдник з епископів, що виступив з острою промовою против Москаля... А які-ж вийшли з того наслїдки? Правда, консервативно-клерикальний Czas похвалив промову нашого князя церкви, але рівночасно, зараз по вічу, другій консервативно-клєрикальний орґан польскій Przegląd — заводить постійну рубрику "ucisk Polaków przez Rusinów", де бунтує суспільність польску против ruskich "popów" і доходить аж до того, що під конець тамтого року пером польского kapłan-a денунціює загал руского духовеньства, не лиш підсуваючи єму апостолованє ворогованя й незгоди народної, але й відмовляючи єму католицизму...   Що більше! В сегорічній сесії соймовій, коли пійшла дебата на темат т. зв. "нової ери", знов рускій князь церкви забрав слово і — виступаючи навіть против руских послів — промовляв за згодою обох народів... і що-ж? Яка за те подяка? Правда, Czas знов похвалив промову владики, але Przegląd по тій промові пійшов ще дальше, нїж до того часу. Немов у відповідь на миролюбиві слова руского митрополита — в статьї "Czy wschodnia Gralicya jest ruską czy polską?", уміщеній в н-рі 49 з 2 марта, виступає з окликом: "Rusini są przybysze we wschodniej Galicyi, kraju od dwanaście wieków polskim, — to nie ich ziemia, ale nasza!" Своєю дорогою — дотична статья з погляду наукового єсть curiosum а автор єї зовсїм добре кваліфікуєсь на кандидата до Кульпаркова з своєю интерпретацією Нестора [зміст тої статьї ми подамо в слїдуючім числї] — але се будь-що-будь факт характеристичний, що на послїдну промову руского митрополита в соймі вийшла в Przegląd-ї така відповідь, якої від 1848-ого року за час всяких "ер" Русини від Поляків не чували!   "Rusini, przybysze, przynieśli tu obrządek... a dziś garstki Polaków po wsiach jęczą pod uciskiem ruskich wójtów i księży ruskich!" — кличе з емфазою Przegląd, а що такими окликами будить у своїх читателїв ненависть до руских священиків і селян, то видко з сего, що нема майже дня, щоби в Przegląd-ї до єго постійної рубрики "ucisk Polaków przez Rusinów" не написав хтось якої брехнї на руских "popów" і "chłopów".   Та й маєш Русине — "zgod-y"! Хвали й величай тоту "найновійшу еру" — як того від тебе хоче езуїтского Przegląd-y єзуїтскій братчик Czas — ось і нинї мечучи тяжкі громи на того — ненавистного Романчука, що серед такого справдї "танцюристого" раю, якій готують Русинам опікуни Pregląd-ів, Narodow-их та Dziennik-ів поважив ся заговорити о "прінципіяльній" політицї Русинів...   Дѣло   