◦ ◦ ◦ ◦ ◦ ◦ ◦ ◦ ◦ ◦

  З Самбора пишуть нам: Дня 28 н. ст. падолиста відбула ся в Самборі карна розправа против дворака Франка Пастуха о убійство господаря Ивана Якубовского в дворі в Беньковій Вишни повіту рудецкого. Убійство тото — як відомо — стояло в звязи з виборами до сойму, а властиво з правиборами в Беньковій Вишни. При розправі обжалуваний дворак Пастух зізнав, що завідатель двора покликав єго до канцелярії і вислав за Якубовским — він вийшов і непостережено підбігши ударив Якубовского истиком від плуга по голові, а відтак другій раз ще доправив по плечех. Судьї одноголосно узнали вину Пастуха і засуджено єго на два роки тяжкої вязницї заостреної постом що дві недїлї і темною казнею раз в роцї.   Крах у Львові. Ліквідацію невиплатної фірми Гольдштерн і Левенгерц поручено банкови ипотечному. Вірителям виплачують 30%, але многі не хотять на се згодити ся, щоби не втратити своєї претенсії до цїлої квоти. Активи фірми суть: каса і ефекти 70.000 зр., припаси муки в Сокали і Новій Гребли 220.000 зр., недвижимости 230.000 зр., довжники 50.000 зр.; — пасиви же: вкладки щадничі і чекові 565.000 зр., трати 70.000 зр., діференція біржева 90.000 зр., зобовязаня млинів 258.000 зр., претенсії векслеві 40.000 зр. — отже разом 1,023.000 зр. Пасиви перевисшають активи о 453.000 зр. — Взагалї у Львові настав переполох. Чутка, що на операціях біржевих потратили директори фінансових заведень, н. пр. д-р Мархвицкій, наполохала людей і они чим скорше вицофують свої ощадности з кас. Розуміє ся, що се спонукало і львівскі заведеня фінансові стягнути до кас всяку можливу готівку, щоби мати на виплату. З того виходить, що у Львові нема властиво тепер кредиту і ледви чи би удало ся зреалізувати вексель бодай на 50.000 зр. Але не лиш у Львові, но так само з инших міст, Відня, Берлина, доносять о банкротствах фірм. Віденьска фірма "Шлезінґер і Сп.", що стояла в зносинах з Галичиною, застановила виплату, бо програла значно на біржи. — Біржа вже значно успокоїла ся і замітна тенденція до постепенного підношеня курсів. Рівнож і вирівнанє діференцій, котре має наступити 4 грудня, не представляє ся так грізно, бо рада біржева установила пересїчний стан курсу з днїв "краху" о много висше, анїж він був в дїйстности. Різницю курсу кредитів установлено лиш на процент а значнїйші страти будуть лиш на паперах промислових і фабричних. На всякій спосіб ще мине якійсь час, заки біржевики будуть могли віддатись на широку скалю спекуляціям біржевим.   З Кіцманя [на Буковинї] одержали ми письмо з просьбою о піднесенє факту, що в тамошних школах народних, мимо того, що вже й снїги впали і морози панують, не топлять в печах і дїти мерзнуть та готові погинути. Хто тому винен, годї вгадати, бо й управителї шкіл мерзнуть.   Щедрий дар. Громада Тростянець, снятиньского повіта, побудувавши у себе нову простору церков, подарувала свою стару но вповни ще в добрім станї церков зі старинними і прекрасними образами громадї а властиво присїлкови Ганів, приналежному до парохії Семаківцї над Прутом. Присїлок Ганів числить лиш 70 осель і єсть историчною місцевостію, бо був перед віками власностію якогось татарского хана. Там находять ся ще слїди окопів і валів, але теперішні мешканцї нїчого о тім не знають, віддаючась піяньству.   Руских робітників в зелїзничих варстатах в Стрию єсть около 300, але нїхто не звертає на них уваги і они мусять робити в рускі свята. Єсли-ж котрий робітник хоче увільнити ся від роботи в руске свято, то єму відповідають: u nas niema ruskich świąt.   Папа нездужає від кількох днїв на легку хрипку, але впрочім, після упевнень прибочного лїкаря має ся цїлком добре і навіть не лежить в ліжку. Все-ж таки відложено консистор, що мав відбути ся 26-ого с. м. на 29-ого, а альокуцію має відчитати один з кардиналів. На тім консисторі має папа заименувати також 23 нових епископів италійских.   Поклад вугля на Буковинї. З Серету доносять, що в селї Ґропана один селянин, копаючи кирницю, натрафив на поклад вугля і навіть кілька кошів вугля видобув на верх. Опісля настала слота, кирниця запала ся і доси нїхто не взяв ся на-ново копати.   Дрібні вісти. Маршалок краєвий ґр. Стан. Бадені вернув з Відня до Львова. — На двірци зелїзничім в Кракові арештовано трех молодих селян: Рака, Бика і Роканчука зі Сїнницї, пов. сяніцкого, котрі хотїли виеміґрувати до Америки перед виповненєм обовязків войскових; до еміґрації намовав их жид Вольф Ґрін з Корчина.   Дѣло 