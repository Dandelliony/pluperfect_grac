◦ ◦ ◦ ◦ ◦ ◦ ◦ ◦ ◦ ◦

Комітет будови руского народного театру у Львові, займаючій ся збиранєм складок по цїлім краю, зібрав ся на нараду дня 30 н. ст. грудня 1895 р. в цїли поновного уконституованя, наслїдом смерти бл. п. о. Василя Ильницкого, Теофіля Мандичевского і Теофіля Бережницкого. В склад комітету входять: Иван Белей, Анатоль Вахнянин, Осип Ганинчак, Иван Левиньскій, д-р Кость Левицкій, Юліян Медвецкій, Василь Нагірний, Петро Огоновскій, Юліян Романчук, д-р Дамян Савчак, д-р Петро Стебельскій, о. Алекси Тороньскій і д-р Стефан Федак. При новім уконституованю вибрано одноголосно: головою комітету о. Алексїя Тороньского, заступником голови професора д-ра Петра Стебельского, скарбником Петра Огоновского, контрольором Осипа Ганинчака а секретарем д-ра Костя Левицкого. Впливаючі датки на фонд будови руского народного театру відбирати буде на дальше канцелярія товариства "Просвіта" у Львові (ринок ч. 10., І. поверх) а в справозданю "Просвіти" з початком року 1896-ого буде поданий до прилюдної відомости стан фонду з кінцем року 1895-ого.   Нова читальня "Просвіти". Громаду Підборець під Львовом стрічала нераз догана по ґазетах, бо і було за що. Тая громада, що через близьке положенє Львова має великі доходи з набілу і всякої ярини, з зарібку при фабрицї тютюну в Винниках і при зелїзници, могла би при статку і тверезости дійти до достатку і чести у других людей. Тимчасом громадяне Підборець все нарікають на біду а лише один арендар собі не кривдує, згортає грошики та купує господарскі грунти. Причиною сеї біди є найбільше темнота і єї дїти: піяньство, лїнивство і марнотратство. Аж тепер пізнали се розумнїйші громадяне Підборець і загадали завести у себе читальню "Просвіти", та сими днями внесли вже відповідне поданє до намістництва. Радуючи ся тим дїлом честних господарів підборецких, кличемо им від серця: Щасть вам Боже на дорогу до просвіти! — Л. С.   Дальші роботи коло нової рускої церкви коло Народного Дому при улици Краківскій зачнуть ся в перших днях весни і будуть ведені без перерви так, щоби нова церков була викінчена на час 300-лїтного ювилею унії берестейскої. Буде се одна з найкрасших будівель у Львові. Празник припадати буде на Спаса.   Міністерство краєвої оборони в порозуміню з міністерством війни визначило винагороду, як має платити ся в Галичинї в роцї 1896 за обід для жовнїрів від заступника офіцира до чергового на кватирунках в часї походу, а то: 27 кр. для Львова, 23.5 кр. для Кракова, а 16.5 кр. для прочих місцевостій в Галичинї, де задержить ся войско в часї походу.   Нещасна пригода. В Годовици в львівскім повітї пійшли Іосиф Козьол з жінкою 25-ого грудня с. р. до свого тестя в сусїдство, а полишили дома троє дїтей дрібних, бо найстарше мало 5 лїт. Пастуха Козьоли нагнали на село бавити ся, щоби той чого не зїв. За кілька годин хтось переходив коло замкненої хати, а узрівши, що зі скалубин в дверех виходив дим, зараз дав знати сусїдам. Коли сусїди позбігали ся і відомкнули хату, застали в нїй повно диму і подушені малі дїти. Дївчинка 5-лїтна завинула ся в кожух та влїзла під постїль і єї відратували, але на другій день таки померла. Друга дитина 3-лїтна завинена в якісь лахи влїзла під припічок і задушила ся. Наймолодше дитя, котре мало три місяцї, удушило ся в колисцї. Причиною нещастя мали бути сїрнички, котрими найстарша дївчинка запалила якісь лахи, а ті тлїючи наробили тілько диму, що всї подушили ся. Справу віддала жандармерія судови.   Загадочна скринка. Ще дня 30 жовтня наспіла з Тарнова до Кракова зелїзницею скриня, незаосмотрена нїякими знаками, котру длятого, що єї не оплачено при надаваню, мали віддати тому, хто би єї відбирав і заплатив за єї перевіз. Коли-ж через довшій час нїхто по скриню не приходив, а пошукуваня за тим, хто єї надав не довели до нїякого результату, наказала дирекція руху вислати скриню до Ряшева-Старонини, щоби там публично єї продати. Коли скриню отворено, показало ся, що та на око без вартости скриня містить в собі всїлякі золоті в срібні предмети як: шпильки до краваток, брошки, ковтки, ланцушки з медаліонами, бразелєтки, виложені по части дорогим камінєм, срібні ложки і ложочки, підставка до ножів, лїхтарі, сервіси і т. п. В виду так цїнних предметів здержано ліцитацію і о фактї повідомлено краківску дирекцію поліції.   Бальоном до північного бігуна. Проєкт Андре'го, щоби при помочи бальона дістати ся до північного бігуна, зближає ся до здїйсненя. Вступні роботи вже покінчені. Залогу будуть становити Андре яко начальник експедиції, метереольоґ Нєльс Екгольм і кандидат Стріндберґ з Штокгольму. В Темзе в Норвеґії буде уряджена стація 100 почтових голубів, з котрих будуть найлїпші по вишколеню взяті до бальона, щоби заносили відомости з подорожи до Европи. Дорога бальона є означена після имовірности за помочію мапи течій повітря. Температура в лїтї під бігуном не є так низька, щоби становила перешкоду. Найменше певні суть обчисленя напрямів воздушних течій, бо відносини тисненя воздуха у висших сферах не є докладно знані.   Процес о обиду чести. Адвокатскій конціпієнт у Львові Николай Процик внїс до суду жалобу против редактора "Народної Часописи" Креховецкого і редактора черновецкої "Буковини" О. Маковея. Згадані ґазети назвали: перша в числї з 28 м. м. друга в ч. з 26 м. м. деяких участників pyскої депутації, навівши их имена, "московскими аґентами" і "кацапскими матадорами". П. Процик брав участь в депутації, а при тім згадані ґазети в дотичних статьях навели єго имя, за що він і пізнав их перед суд.   Дрібні вісти. В селї Босанчи, сучавского повіту на Буковинї, скрито убив паробок Василь Фодор свого власного батька, а свій злочин оправдує сваркою, яку мав перед тим з своїм батьком Дмитром Фодором.   Дѣло 