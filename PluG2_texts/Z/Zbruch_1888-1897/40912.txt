◦ ◦ ◦ ◦ ◦ ◦ ◦ ◦ ◦ ◦

Дороге топливо. Дня 27 н. с. серпня с. р. галицкій банк кредитовий топив у своїх печах дуже дорогим топливом, бо палив відкликані з обігу заставні, 5-процентові листи на загальну суму півтора міліона зр.
Нові директори галицких ґімназій. Професор черновецкої ґімназії Емануил Дворскій йменований директором ґімназії в Ярославли; професор ґімназіяльний з Ряшева Тома Токарскій именований директором ґімназії в Сяноцї, а професор IV-ої ґімназії у Львові Станіслав Пйонткевич именований директором ґімназії в Перемишли.
Проф. Мих. Бобжиньскій — як доносять з Відня телеґрафічно до Czas-у — уже именований віцепрезидентом краєвої ради шкільной.
Руско-народний театр під управою п. Ив. Биберовича гостить тепер в Любачеві. Як нам доносять з відтам, околичні Русини интеліґентні не дуже горнуть ся до тої одинокої нашої народної святинї Мельпомени. Ми поясняємо се тим, що доси ще подекуди люде були не обробили ся, але маємо надїю, що околичне священьство скористає з нагоди, щоби почути из сцени своє, щиро руске слово, а тим самим і поможе театрови ухилити ся від матеріяльних страт, які не минучо мусїв би театр наш потерпіти.
Пошести. До "Червоної Руси" доносять, що в околици Щирця і в самім місточку, особливо межи дїтьми, ширить ся епідемія тифу і кровавої дезинтерії котра забирає численні жертви. В самім Щирци умерло в протягу одного дня пятеро дїтей. А що і одинокій лїкар в Щирци запав також на тиф, то люде позбавлені всякої помочи лікарскої. — В Чолгинях і Старичах, яворівского повіту, ширить ся знов якась епідемія висипкова і корчова. На шкірі робять ся палячі висипки, або настають корчі жолудкові. Дїти, запавші на ті хороби, умирають. Кажуть, що причиною тої пошести суть наслїдки лихої поживи через торічний неврожай. 