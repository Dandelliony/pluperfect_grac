Важне для ставлячих нові доми і будинки.

Из многих спостережень і богато поодиноких випадків, обговорюваних в Палатї послів Ради державної, переконала ся ц. к. Адміністрація скарбу, що передовсїм населенє сїльске, не обзнакомлене точно з постановами для осягненя часового увільненя від податків домових, через то интересовані сторони бувають виставлені на некористні для них наслїдки. З огляду на по станову §4-го закона з дня 25 марта 1880 р., після котрого, коли минув речинець до внесеня поданя о звільненє на час від податків, се звільненє може бути признане аж від найблизшого речинця на запавші податки, слїдуючого по дни внесеня поданя — отже з огляду на се недбалий предприємець будівлї або зовсїм не користає з прислугуючого єму добродїйства, або в неповній мірі. Крім того занедбане донесеня податковій власти о веденю будівлї має ще сей наслїдок, що податки мусять бути додатково приписані одноразово на довшій період часу а рівночасно мусять бути приписані також і належитости карні.
Щоби оминути ті недогідности і остеречи сторони від можливих втрат, припоручено зарядити все потрібне, щоби орґани, до котрих приналежить виконанє будівляних законів в першій инстанції, при видаваню ліценцій на нові будівлї, перебудови, прибудови, надбудови і на частинні перебудови звертали виразно увагу предприємцїв, взглядно властителїв домів на се, що задля осягненя звільненя на час від домово-чиншового або домово-клясового податку для проєктованої будівлї, треба спеціяльно вистарати ся о таке увільненє і що відповідні поданя повинні бути внесені до податкової власти що найпізнїйше в 45 днїв по скінченю будови цїлого, або одної части будинку, котра можу бути призначена до самостійного ужитку, а в кождім случаю перед уживанєм предмету, для котрого жадає ся податкового звільненя.
Дальше припоручено зарядити все потрібне, щоби у властивім речинци виконувано постанови о нумерованю домів, в особенности же при нових будівлях і перебудовуванях, також щоби в тім взглядї поступувано в порозуміню з податковою і табулярною властею.
Міністерство скарбу, бажаючи улекшити вчасне вношенє подань о увільненє на час податку, видало до всїх краєвих дирекцій скарбу розпорядженя з дня 2 липня 1892 р.. після котрого:
1. Поданє може бути внесене не лише на письмі, але також устно до протоколу;
2. Протокол може бути списаний не лише через податкові власти першої инстанції, але також через податкові уряди;
3. Начальники громад мають уважати ся повномочниками просячих осіб;
4. В случаю браку доказів, означених в розпорядженю з дня 1 грудня 1880 р., має бути дозволений відповідний речинець для додаткового их доставленя. 