Справи краєві.

(Справа голодова. — Школа промислова у Львові)
Вчера подали ми письмо кн. Вреде, в котрім згадує о пропозиції доставленя 100.000 метр. сотн. сїна і 150.000 метр. сотн. соломи для галицких хлїборобів. Правительство пропозицію ту відкинуло, а анкета видїлу краєвого по довшій нарадї узнала також спроваджуванє прасованого сїна з Стирії, Австрії а навіть з Угорщини за не відповідне, бо не оплачуюєся. Але правительство само мусило відтак инакше надуматись, коли постаралося о зниженє оплати за пересилку всякої паші (межи иншим також сїна і соломи!) на зелїзницях.
Що висиланє соломи і сїна зелїзницями оплачуєся і єсть рїчію практичною, показує єще отсей факт: Після подрібного справозданя в урядовій Wiener-Zeitung вивезено з Австро-Угорщини в 8 місяцях минувшого року соломи 346.800 метр. сотн. (в попереднім році в тих самих 8 місяцях лише 54.260 м. с.), сїна 306.980 метр. сотн. (в попередн. році лише 214.150 м. с.), отже всеї паші вивезено по-за границі монархії 653,760 метр. сотн. Именно практичні праси, зменшаючі надзвичайно обєм паші, позваляють єї вивозити в далекі сторони. Навіть в декотрих сторонах нашого краю є машини до прасованя, і прасоване сїно иде за границю в Любельщину, а особливо до Прус в значній скількости. Длячого отже правительство відкинуло пропозицію кн. Вреде а анкета видїлу краєвого висказалася против спроваджуваня сїна і соломи до нашого краю, нам се неясно.
Польскій "горожаньскій" комитет ратунковий ще не утворився. Комисії для утвореня єго відбула три засїданя і вибрала проф. Рошковского на референта до вислїдженя дїйстного і на цифрах опертого положеня сельского народу і єго потреб. Комитет має дїяльність свою розтягнути на цілий край, займатися збиранєм складок і устроюванєм підприємств на дохід потребуючих ратунку і взивати до зазязуваня комитетів по провінції.
________
Межи громадою міста Львова а министерством просвіти ведуться від кількох лїт переговори в справі удержуваня проєктованої державної школи промислової у Львові. Громада заявила, що на школу промислову, враз з вечірною і недїльною школою для ремісничої молодежи, виставить будинок, удержувати єго буде в добрім станї, давати буде опал, освітленє і услугу. Уложений на конференції в львівскім ц. к. намістництві плян тої школи министерство звернуло, жадаючи, щоби школа та була устроєна на взір таких закладів в Зальцбургу, Инсбруку або Грацу. Именно уважає министерство сполученє кількох курсів фахових за невідповідне, а висказало такій погляд, що на початок належало-би устроїти віддїл для промислу артистичного з фаховими курсами для промислу деревного, рисунків фахових, модельованя, а також віддїл для гафтів і коронок. Дальше зажадало министерство, щоби місто Львів взяло на себе ще кошти внутрїшного устроєня школи, і висказало бажанє, аби школа вже в р. 1891/92 могла війти в житє.
В тій справі відбулася перед кількома днями конференція в намістництві під проводом п. намістника. Ухвалено домагатися від министерства, щоби, окрім двох віддїлів наукових для промислу будівничого і коронкарского, заведені були в тій школї курса для промислу металевого і керамичного. На покритє коштів внутрїшного устроєня школи, котрі виносили-би около 30.000 зр. а котрих министерство з-разу не домагалося, репрезентація м. Львова не згодилася. 