◦ ◦ ◦ ◦ ◦ ◦ ◦ ◦ ◦ ◦

Загальний збір членів товариства "Рускої Бесїди" у Львові відбув ся вчера вечером і полагодив справу уміщеня товариства, поручивши видїлови перевести переговори о наєм льокалю відповідного для товариства.   Звичайний загальний збір товариства "Клюб Русинок" у Львові відбуде ся в комнатах товариства "Просвіта" в четвер дня 23 мая с. р. о годинї 3-ій з полудня. На порядку дневнім: 1) отворенє збору, 2) справозданє з дїяльности видїлу, 3) справозданє комісії контрольної, 4) справозданє касове, 5) вибір нового видїлу, 6) вибір комісії контрольної, 7) внесеня членів. Від видїлу "Клюбу Русинок" у Львові дня 10 мая 1895. Г. Шухевичева, предсїдателька. М. Вояковска за секретарку.   Антін Тишковскій, посол до ради державної з сїльского округа Перемишль-Добромиль-Мостиска, помер в Риботичах. Покійний був членом польского "кола", длятого оно висилає з Відня на похорон посла В. Козловского з вінцем на домовину. Покійний Антін Тишковскій, з роду Русин, заможний властитель дібр в Добромильщинї міг був богато доброго зробити для справи рускої, як би не був запряг ся у віз польскій...   Про поклади вугля під Перемишлем пише перемиска часопис Kuryer Przemyski ось як: Перед Великодними святами відкрили робітники заняті при копаню каміня на грунтах ґенерала Ковальского в Перемишли, в глубинї 1½ метра, поклад камінного вугля. У п. Ковальского перебував якраз свояк єго, ґеольоґ з Відня, котрий віднайдений камінний вуголь розслїдив. Вуголь з-верха був трохи звітрілий, однак горів на коминї дуже добре, лишаючи мало попелу. Відкритий поклад, о скілько доси дало ся провірити, сягає на кілька метрів в глубину, а під ним, як кажуть знатоки, мусять находити ся ще инші різні богаті поклади. Єсли здїйстнять ся ворожби учених людей, то тодї Перемишльщина а охрестність Бірчи буде осередком великого гірничого промислу, а се принесе им необчислимі користи.   Концерт панни С. Крушельницкої відбуде ся в середу 15-ого н. ст. мая о годинї 8-ій вечером. Концерт заповідає ся дуже красно; кромі концертантки возьмуть в нїм участь: тов. "Боян" з обома хорами, проф. Штоль пяніст, проф. Дрежепольскій флєтист і артист опери п. Шиманьскій. Богату і різнородну проґраму подамо завтра. — О. Н.   Огнї. В ночи з понедїлка на второк згорів до тла двір в Сїраківцях коло Нижанкович, власність спадкоємцїв Стефанії Тур Предримирскої.   Нещаслива пригода. Сими днями в Бірках великих під Тернополем віз паробок Василь Волинець бочки зо спірітусом, а одна упала з воза і пукла. Другій паробок хотїв присвітити, бо з за ночи було темно, і став розкладати огонь. Спірітус сейчас заняв ся, бухнув поломінію на Волинця і так єго попік, що мала єсть надїя на житє.   З львівскої вязницї утекли в ночи з 8 на 9-ого мая: 23-лїтний швець Антін Гіртель, родом з Гоголева, засуджений на пять лїт за крадїж, і 21-лїтний муляр Антін Попович, родом зі Львова "кишеневий майстер", засуджений на два роки вязницї.   Дрібні вісти. Славна артистка драматична Єлена Моджеєвска приїде 15 н. ст. червня до Львова на гостинні виступи. — Маріяна Кендзєрского зі Львова арештовано у Відни підчас кінних прогонів за крадїж кишеневу. — У Львові застрілив ся на цвинтари Личаківскім фрізієр Гайнріх. — В Вадовицях переїхав 8 с. м. зелїзничій поїзд тамошного начальника стації Чапу; нещастний осиротив жінку і четверо дїтей. — 31 россійских телєґрафічних урядників приїхало до Відня на студії телєґрафічні і телєфонічні. — В Перемишли помер Алойсій Шенкирик, канцеліст судовий, в 54 роцї житя. — В Вашківцях помер почтмайстер Антін Малик.   Дѣло 