◦ ◦ ◦ ◦ ◦ ◦ ◦ ◦ ◦ ◦

При доповняючім виборі члена до ради повітової в Надвірній з ґрупи громад міских, вибрано Альфреда Розенберґа, люстратора лїсів, з Надвірної, а з ґрупи більших посїлостей війшли до тої ради Олекса Танячкевич, адюнкт судовий з Надвірної і Алойсій Свобода, управитель лїсів з Ослав білих.
Надаванє телєґрам на стаціях зелїзничих. Після обовязуючих постанов мають стації телєґрафічні на шляхах зелїзниць державних приймати приватні депеші лише підчас денної служби. Однако з огляду на добро загальне заряджено, щоби приватні депеші, котрі з уваги на гуманність не повинні бути спізнені, приймали і дальше віддавали стації телєґрафічні на зелїзницях. Отже звертає ся увагу публики, що від тепер всї приватні депеші, доносячі о недугах, смерти, огнях, повінях, градобитях, голодї, розрухах, нападах і т. и., або взиваючі о поміч лїкарску, о прикликанє сторожі огневої або войска і о яку-небудь иншу поміч нетерплячу проволоки, будуть на стаціях зелїзничих кождої хвилї прийматись і дальше висилатись.
Огнї. В маєтности Щирець згорів фільварок Кругле власність А. Кроненштерна; школа неубезпечена виносить 1000 зр. — В громадї Нисмичі, в повітї сокальскім, згоріло 5 загород; шкода, по більшій части убезпечена виносить 3500 зр.
Нові церкви муровані постановили будувати громади Новосїльцї коло Сянока заходами пароха Впр. о. Николая Ивановского і громада Сасів заходами пароха Впр. о. Пітушевского. Виготовленє плянів поручено нашому архитектови п. В Нагірному.
Оподаткованє грачів. Якійсь Віденьчук подав до міністерства проєкт, щоби оподатковано гру в карти і білярд в публичних льокалях а то в той спосіб, що кождий грач мав би платити 10 кр. Податок сей, після обчисленя винаходця принїс би в самім Відни більше як 1 міліон зр. доходу. Контролю мали би сповняти т. зв. "летні" стражники скарбові. Кождий грач перед початком гри мусїв би купити у властителя льокалю податкову білєту.
Користи орґанічні з куреня тютюну. Д-р Тасінарі, звістний римскій гіґієніст виказав недавно, що куренє тютюну має свої добрі сторони. Показало ся именно, що куренє тютюну здержує розвій бактерій а навіть цїлковито их нищить. На своїх розслїдах уживав д-р Тасінарі головно бактерій холєри і пневмоній. Отже показало ся, що бактерії правдивої холєри азійскої гинуть цїлковито під впливом диму а инші бактерії значно слабнуть. Лише на бактерії тифа не впливає дим тютюневий зовсїм.
Спис звірят домових. Після зіставленя з дня 31 грудня 1891 було в Австрії коней 1,539.388, ослів і мулів 57.828, рогатої худоби 8,606.540, овець 3,179.892, кіз 1,017.567 а свиней 3,518.619.
Смерть Юлії з Питльованих Волкової, котра — як ми вже доносили — отруїлась квасом карболевим і померла оногди в шпитали львівскім, викликала щире сочувство у всїх, хто позвав покійну в часї єї недовгого побуту у Львові. Покійна, гарна 22-лїтна образована женщина, прибула до Львова з Россії, покинувши там мужа, урядника. Осївши у Львові вела житє честне, тяжкою працею рук заробляла на прожиток а хоч і як прикрі були єї обставини матеріяльні, не пожалувалась перед нїким. Опісля долю собі хотїла забезпечити вивченєм акушерства, — почала учитись, та не стало їй средств матеріяльних: просто голодувала, а коли вже приходило хиба умерти голодовою смертію, — отруїлась. Покійна, прибувши до Львова і довідавшись, що тут єсть руске ремісниче товариство "Зоря", найрадше загощувала туди і яко образована, розсудна а честна женщина здобула собі щиру симпатію. Коли сего року наша "Зоря" давала в сали Frohsinn-у аматорске представленє, Юлія Волкова грала в "Тимку Капрали" ролю Гафії. Сю ролю безталанної матери віддала она з таким відчутєм, що гра єї витискала чутливим женщинам сльози з очей. Знакомі єї, побачивши у неї талант акторскій, почали думати о карієрі єї на сценї руского театру. Покійна вистудіювала й другу ролю на нове аматорске представленє "Зорі", та не діждалась єго — мусїла страдальниця розставати ся з житєм. Сегодня о 5-ій годинї відбуваєсь єї похорон. Честь памяти безталанної покійницї!
"Клуб независимих послів" наміряють — як доносить львівскій орґан москвофільскій — завязати посли старої партії, яко сецесіоністи з клюбу руского, котрий до нинї не єсть розвязаний і правно истнує під проводом свого голови, посла Юл. Романчука, а тілько не функціонує з тої причини, що звістна часть членів того клюбу до тепер не хоче анї чути о тім, щоби клюб приняв за свою основу: розвій Русинів на основі самостійности народної. [О "совіщаніях" межи послами обох сторонництв подає орґан москвофільскій замітку на скрізь брехливу — після свого звичаю.]
Дрібні вісти. Цїсар дарував громадї Загірє, в повітї рудчаньскім, 50 зр. на внутрішне устроєнє церкви філіяльної в Острові. — Князь Людвик Віндішґрец, командант львівского корпуса, виїхав на довшій побут зі Львова до Абазії. — В Петербурзї помер дня 1 н. ст. цвітня Помпей Батюшков, член совіта міністерства просвіти, брат звістного поета Конст. Батюшкова і горячій обруситель. — Катерина з Лашкевичів Качмарикова, жена півця церковного в Любачеві, упокоїла ся дня 1 цвітня в 23-м роцї житя на сухоти. 