◦ ◦ ◦ ◦ ◦ ◦ ◦ ◦ ◦ ◦

Старі ноти однореньскові принимати буде ще цїлі два роки головна каса краєва у Львові до виміни на нові ґульдени. Важне се для наших селян, котрі дають ся обманювати жидам-спекулянтам і вимінюють у них старі ґульдени зі стратою кількох, а навіть кількадесяти крейцарів. Такій обман веде ся не лиш у нас в Галичинї, але скрізь по цїлій Австро-Угорщинї, бо от що доносять з Угорщини: Міністер скарбу Векерлє звернув увагу властей, що в обох половинах монархії появились по селах аґенти, котрі скуповують за безцїнь ноти ґульденові емісії з р. 1882, подаючи, що они не мають вартости. Міністер завізвав власти, щоби пояснили цїлу справу сїльскому населеню. Ми з своєї сторони додамо, що таке поясненє зі сторони властей повинно було вийти перед 1 липня с. р., бо заки тепер при звістнім бюрократизмі возьмуть ся власти до сеї справи, то готово вже не стати старих нот ґульденових.
Операція очей п. Ивана Борисикевича, старенького нашого патріота, довершена віденьским окулістом проф. Фухсом, удалась зовсїм щасливо. Ветеран наш бачить тепер значно лїпше і дня 6 н. ст. с. м. виїхав уже, повний вдоволеня, з Відня до Инсбрука, щоби побачитися з своїм братанком, ново-вибраним ректором університету. З Инсбрука поїде п. Ив. Борисикевич на купелї до Ґастайна і задумує лишитись на зиму за границею, десь в полуденних сторонах, тим більше, що реальність свою в Увислї продав і хоче вести житє супокійнїйше. Бажаємо єму щиро кріпких сил для зужиткованя бодрого ще свого духа!
В Кристинополи — як нам з-відтам пишуть — ударило дня 7 н. ст. липня кілька громів, а один з них в Бернардиньскій костел і наробив у великім, що-лише поставленім престолї значну шкоду. Від грому почало вже горіти білє на престолї, а коли би братчик Бернардин не угасив був водою, міг би був легко цїлий костел погоріти.
Огнї. В ночи на 23 червня погоріли будинки господарскі Павла Урчиньского в Бібрцї; шкода убезпечена виносить 426 зр. — Дня 20 червня погоріли чотири ґаздівства в Прислупи, пов. турчаньского; убезпечень було лиш на 500 зр. — В Болшівцях, пов. рогатиньского, погорів дня 2 липня один дім: сторожа огнева пригасила огонь.
Дрібні вісти. Громада Скоморохи, пов. Рогатиньского, одержала від цїсаря 100 зр. підпомоги на будову школи. — Міністер Залескій виїхав на довшій час до Карльсбаду. — Видїл філософічний берлиньского університету именував ґр. Кароля Лянцкороньского, звістного подорожника, доктором honoris causa — Намістництво відкинуло статути маючого завязати ся товариства академічного в Кракові під назвою Ognisko. — Ґенерал, бар. Ґісль, ґенеральний инспектор жандармерії, візитуючи галицкі постерунки жандармерії, приїхав до Львова. — На пляцу Castrum против "Народного Дому" почали вчера будувати школу им. Конарского. — Жидівка львівска, Рифка Крайц, почувши від лїкаря, що єї приятелька умерла підчас операції, повалилась на землю і погибла. — В Клепарові найдено на пасовиску в корчах однорічну дитину неживу; комісія заявила, що дитину убито перед тижднем.
"Червоная Русь" періодично, більше-менше що пів року, робить ректора семинарії о. Ал. Бачиньского суфраґаном — давнїйше перемиским, а тепер уже львівским. Мотив авансу о. Бачиньского має бути той, щоби в якійсь спосіб усунути єго з ректорства семинарії, до котрого показав ся не спосібним. Поки-що нотуємо сю вість, сподїваємось, може не зовсїм виссану з пальця. — Більше реальної основи може мати друга вість, що заступником митрополичого ординаріяту в краєвій радї шкільній може, замість сов. Ильницкого, стати катихит о. Ал. Тороньскій, переселяючій ся з Дрогобича до Львова, — але щоби о. Тороньскій лише під тим условієм старав ся перейти до Львова, се буде мабуть неправда. 