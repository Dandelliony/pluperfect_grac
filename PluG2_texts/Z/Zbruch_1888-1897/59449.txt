◦ ◦ ◦ ◦ ◦ ◦ ◦ ◦ ◦ ◦

Рускі академики не приняті радикальним видїлом "Академічного Братства" до того-ж товариства зібрали ся позавчера на нараду (всїх академиків взявших участь в нарадї було около 40) і одноголосно ухвалили завязати нове товариство академічне. Вибраний комітет екзекутивний має заняти ся уложенєм статута і взагалї працями підготовляючими. Завязанє нового товариства академічного було річею конечною, бо без того непринятим до "Акад. Братства" оставалось хиба вписуватись або до москвофільского "Академического Кружка" або до польскої "Czyteln-ї Akademick-ої", а пересвідченя их тому противились. Маємо повну надїю, що нове товариство буде розвивати ся гарно, руководитись буде честно та толєранцією і видавати буде з себе честних, щирих і правдиво поступових народовцїв.
Депутацію краю і міста Львова, що виїхала була до Відня, щоби подякувати цїсареви за активованє факультету медичного у Львові, принимав цїсар вчера на авдієнції. Маршалок кн. Сангушко промовив до цїсаря тими словами: "Депутація краю, кола польского і громади міста Львова складає В. Цїсарскому Bеличеству найглубшу вдячність за заповіджене введенє в житє факультету медичного на університетї львівскім. Справа ся була віддавна бажанєм краю а ми надіємо ся, що так доповнений університет львівскій розвине ся на хвалу В. Ц. Величества і на пожиток краю. Увірюючи В. Д. Величество о наших династичних чувствах, просимо Бога, щоби В. Д. Величество як найдовші лїта хоронив, ослонював і стеріг". Цїсар відповів так: "Тїшить мене, що я міг для моєго краю се вчинити і маю надїю, що факультет медичний у Львові видасть добрі овочі для краю і держави а не менше і для львівского університету, котрого розвій лежить менї на серци". Відтак промавляв цїсар до кождого члена депутації осібно. Кн. Сангушка питав цїсар о посуху в Галичинї, Мохнацкого о відносини санітарні Львова а д-ра Бика з котрого округа має мандат. З членів депутації міста Львова приняв цїсар лише трех: Мохнацкого, Михальского і Бика, о чім намістник вже у Львові повідомив був депутацію.
В справі арештованя совітника двору, бувшого директора черновецкої дирекції скарбу Тшцєнєцкого доносять з Черновець: В суботу о 2 годинї по полудни одержав совітник двору Тшцєнєцкій візванє від судьї слїдчого в справі мальверсацій митових і по переслуханю був арештований. Зараз по тім відбула ся ревізія судова в єго мешканю. Увязненє Тшцєнєцкого викликало в Чернівцях величезну сензацію, бо бувшій директор скарбової дирекції занимав там від довшого часу дуже визначне становище серед урядників і суспільности польскої.
В справі конфіскати брошури "Неволя жіноча", написаної нинїшним головою "Академічного Братства" п. Миколою Ганкевичем, а виданої накладом "Акад. Братства" відбула ся оногди опозиційна розправа перед трибуналом краєвого суду карного. Голова "Академічного Братства" явив ся на розправу в товаристві адвоката Лілієна. По переведеній розправі трибунал затвердив конфіскату брошури, мотивуючи тим, що автор наміряв змістом єї викликувати погорду до институції супружества.
Огнї. В Сасові на фільварку "Калинка" погоріли стирти збіжа і конюшини. Шкода була убезпечена і то добре, бо посесорами суть жиди. Вже то четвертий огонь до року в маєтности п. Торосевичевої, на тім самім фільварку в Сасові. — В Ушни погорів оден господар — шкода неубезпечена 1000 зр. Причина незвістна, але кажуть, що огонь був підложений.
Візитація. Намістник ґр. Бадені відвідав нинї перед полуднем руску ґімназію і був на предметах: у совітника Ильницкого в клясї VIII, на годинї пропедевтики, у проф. Саля в кл. VI на годинї язика нїмецкого, у проф. Наливайка в кл. IV а. на годинї язика нїмецкого і на годинї язика латиньского в кл. V у проф. Конст. Лучаківского.
Скандал на засїданю ради міскої у Відни. Минувшої пятницї зійшлась віденьска рада міска на засїданє, щоби порішити дуже важну квестію: чи має наложитись до державного податку консумційного при пиві і инших артикулах, підпадаючих сему податкови, з виїмкою спірітусу, додаток комунальний у висотї 100 прц. і при пиві а 30 проц. при инших артикулах. Прилученє передмість віденьских до міста Відня побільшило значно видатки буджету міского і рада міска найшла лиш одинокій вихід з прикрого положеня в тім підвисшеню податку консумційного. Партія антісемітска антіліберальна в радї міскій опиралась всїми силами тому підвисшеню, і хоч при послїднім порішеню сеї справи, на засїданю в пятницю, громадно вийшла з салї, щоби здекомплєтувати раду, то все таки лишилось 93 радних, отже 2/3 ради, і 88 голосами ухвалено підвисшенє. На тім же засїданю прийшло до скандальних сцен. Якимсь анонімним листом повідомлено президента ради міскої, д-ра Пріксa, що великі товпи людей мають зійтись в часї того засїданя перед ратуш і тому можна побоюватись, що свобідна нарада могла би потерпіти яку шкоду. В наслїдок сего листу президія повідомила поліцію, а поліція вислала значне число поліціянтів до ратуша. В одній комнатї ратуша скрились поліціянти, але антисемітскі радні викрили их і з тої причини піднесли великій крик підчас засїданя. Сей крик устав аж тогдї, коли бурмістр заявив, що вже відправлено поліцію з ратуша. Епільоґом сеї справи була интерпеляція д-ра Люеґеpa в палатї послів ради державної до міністра справ внутрішних, чим оправдати і пояснити инґеренцію поліції в нарадах віденьскої ради міскої. Ґр. Таффе ще не відповів на сю интерпеляцію. — Щоби порозуміти, як побільшились видатки в віденьскім буджетї міскім по прилученю передмість, досить навести деякі дати зі справозданя референта д-ра Біллінґа в справі підвисшеня податку консумційного. І так кошти адміністрації виносили в 1890 р. 2,400.000 зр. а на 1892 р. потрібно вже 3,562.000 зр., на оплату довгів міских треба було в 1890 р. 4,445.000 зр., а в 1892 р. аж 5,290.000 зр., видатки на школи виносили в 1890 р. 4,597.000 зр. а на 1892 р. преліміновано аж 7,700.000 зр. 