Перегляд политичний.

Найважнійшими предметами нарад сеї сесиї парляментарної будуть буджет і закон войсковий і над ними буде головно вестися борба опозицій. Закон войсковий має бути після бажаня правительства залагоджений найдальше до Різдва, але правительство все ще єго не предложило і не можна навіть на певно сказати, коли єго предложить. Після одних вістей буде сей закон предложений вже на слїдуючім засїданю, після других доперва в суботу слїдуючого тиждня і то рівночасно як парляментови австрійскому так і угорскому.
На послїднім засїданю палати послів поставлено на порядок дневний богато петицій з Галичини, а між иншими також і петицію громади Вербіжа долїшного коло Коломиї о знесенє войскової стрїльниці на громадскім пасовиску над Сонівкою під воскресїнецкою горою. Давнїйшій заряд громадскій відступив був мимо волї і без відомости громади се пасовиско під войскову стрільницю і позбавив громаду найважнїйшого єї добра економичного. Референтом для сеї петиції був пос. Озаркевич і палата передала єї министерству краєвої оборони до як найбільшого увзглядненя. Петиції громад Бабина і Соколівки, пов. косівского о вільне побиранє сировиці для худоби відступлено правительству до можливого увзглядненя.
При виборах до ради громадскої в Празі побідили молодо-Чехи, що як межи старо-Чехами так і в кругах правительственних викликало велике занепокоєнє. Навіть і Ригер не перейшов а навіть може бути, що і при тіснійшім виборї не перейде.
Віче католиків у Відни відбудеся дня 26 с. м. Газети клерикальні заміщають відозви до як найчисленнїйшої участи в вічу. На вічу буде промовляти також Віндгорст, проводир німецких католиків. 