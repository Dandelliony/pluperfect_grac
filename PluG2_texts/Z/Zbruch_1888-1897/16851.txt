Від видавців "Библіотеки музикальної". — Нові образи п. Северина Обста.

Від видавців "Библіотеки музикальної" одержали ми слїдуюче письмо: "Маємо честь повідомити всїх Интересованих, що дванацятий випуск "Библіотеки музикальної" вже появився, містить в собі муж. хор (з фортепяном) о. П. Бажаньского п. з. "До бою" і продаєся по 20 кр. — Коли-б хто з давнїйших предплатників не отримав сего нового випуска зволить о тім як найскорше повідомити видавців (при тім проситься подати докладну адресу). На сїм місци відзиваємось ще раз з просьбою до всїх наших довжників, щоби свої залеглости як найскорше присилали. Рівнож відзиваємося з прошенєм до всїх любителїв музики, щоби як найчисленнїйшими предплатами піддержали одиноке руске і на нїякі користи неочислене видавництво музикалій. Випуск окрашений мережанкою, текст печатаний, а цѣле виданє о много дешевше від найбільше розповсюднених музикалій чужих народів. На ХІІІ-ий випуск вийдуть по руских Різдвяних святах два соля з фортеп. М. Лисенка п. з. "Вечір" і "Милованка", а в XIV-ім муж. хор молодого нашого композитора Г. Топольницкого п. з. "Три шляхи". У всїх справах видавництва просимо удаватись виключно до Кирила Студиньского, богослова II-го року, ул. Коперника ч. 36. — бо лише в такім разї можемо ручити за точність в відповіди.—Львів дня 19 грудня. Кир. Студиньскій, Остап Нижанковскій, Иван Бачиньскій, Волод. Садовскій і Евген Купчиньскій, питомці гр.-кат. духовної семинарії, видавці "Библіотеки музикальної".
П. Северин Обст, котрий до своїх образів бере темати з житя Гуцулів, виготовив нові три образи слїдуючого змісту. Один представляє Гуцулку, що натягнувши гуню на голову втїкає на кони перед находячою бурею. Другій образ мов пендант до першого, розкриває перед очима зрїтеля прегарний, чудовний захід сонця в наших Карпатах. На передї краєвиду грає гарна дївчина на сопілці. Третя композиція, найбільша, представляє поворот з весїля гуцульского. Вісїм осіб красно угрупованих можна побачити на тім образї. На передї пара молодих оглядаєся позад себе, де один легінь заслонює очи дївчинї, що сидить на камени. Инші особи держаться в задї. Цілий уклад і добір красок в тих образах знамениті. Образи ті змалював п. Обст на замовленє. 