Програма концерту в память Шевченка. — Князь Адам Сапіга основав фондацію. — В справі збору передвиборчого в Збаражи.

Програма концерту в память XXVIII-их роковин смерти Тараса Шевченка в дни 27. н. ст. марта 1889 в сали ратушевій у Львові:
1) Вступне слово, скаже проф. Олександер Барвіньскій.
2) Хори мужескі: а) Воробкевича: "Из Гайдамаків" і б) Вахнянина: "Молоді сни" — виконають члени співацкого товариства "Лютня".
3) а) Лисенка "Рапсодія ІІ." б) Чайковского "Romance" — відограє на фортепянї панна Ольга Гладиловичівна.
4) Лисенка: а) "Ой чого ти почорнїло" і б) "Ой Днїпре мій, Днїпре" — соля баритонові відспіває п. Модест Вітошиньскій.
5) Товачовского: "Три рускі пісни народні" хор мужескій з акомпаніяментом фортепяну, виконають члени спів. тов. "Лютня".
6) Вінявского "Фантазія з народних пісень" — відограє проф. консерваторії п. Вольфсталь.
7) Деклямація — виголосить панї Б.
8) Нїщиньского: "Закувала та сива зазуля" — хор мужескій з акомпіяментом фортепяну, виконають члени спів. тов. "Лютня".
Ціна місць: Крїсло в перших рядах 1 зр., в дальніших рядах 60 кр., вступ на салю 30 кр., на галерію 15 кр. — Початок точно о годинї 7½ вечером. Білети можна замовляти до 25 н. ст. марта, а дістати дня 25 і 26 марта в "Рускій Бесїдї" ( ул. Вірменська ч. 27) від години 6—7 вечером а в день концерту при касї. — Запрошень не розсилаєся. Телеграми, письма і жертви можна прислати або до "Рускої Бесїди" (ул. Вірменьска ч. 27) або на час концерту просто до салї ратушевої. — Підчас виконуваня точок програми дверї салї будуть безусловно зачинені.
Князь Адам Сапіга — як ми вже свого часу коротко донесли — оснував фондацію з причини смерти архикн. Рудольфа. Нинї можемо подати близші вісти. Князь зложив в депозитї гал. Банку кредитового 1000 зр., в десятьох 5%-вих облигаціях комунальних Банку краєвого, до дальшого розпорядку намістника, призначивши, щоби за щорічний дохід з того капиталу були відправлювані по вічні часи в роковини смерти архикн. Рудольфа т. є. 30 н. ст. сїчня кождого року за душу єго богослуженя в церквах і костелах парохіяльних в маєтности красичиньскій, а именно: в гр.-кат. церквах в Сливници, Коритниках, Вапівцях, Журавици і Уйківцях. Річний дохід виплачуваний з тої фондації кождочасному парохови, не має бути нїколи вчислюваний в конгру. Кромі того фондатор застерїг собі, щоби доходи з тої фондації виплачувано тілько католицким священикам. Коли-б отже наступили які зміни — коли-б ті храми і парохії католицкі перестали истнувати, то повисша фондація має перейти на необмежену власність сучасного властителя дібр красичиньских або ордината. Впрочім всї кошти введеня фондації в житє бере на себе.
В справі збору передвиборчого в Збаражи одержала урядова "Gazeta Lwowska" і краківскій "Czas" таке з-відтам письмо: "Рух виборчій до сойму краєвого вже у нас розпочався. Сими днями відбулися тут передвиборчі збори, скликані селянином Керничним, бувшим начальником громади Черниховець і бувшим послом соймовим. На ті збори явилося до 60 селян, серед котрих проявляєся дві партії, одна за кандидатурою п. Тадея Федоровича з Клебанівки, друга за кандидатурою о. Сїчиньского. Присутний на зборах п. Тадей Федорович виголосив кандидатску бесїду, котру підпирали селяне Керничний і Лучка, а заявилися против кандидатури о. Сїчиньского. Опісля поставив Керничний внесенє, щоби ті з присутних, котрі суть за кандидатурою о. Сїчиньского, вийшли з салї. Вийшло около 20, а оставші заявилися за кандидатурою п. Т. Федоровича і вибрали комитет, що має єї підпирати, і депутацію до Льво ва до обох комитетів центральних, з внесенєм поставити кандидатуру п. Федоровича. О. Сїчиньскій був під той час в містї і розговорював з прибувшими селянами, але на зборах не явився."  