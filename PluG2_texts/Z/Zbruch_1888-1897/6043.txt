З Берлина —  З Константинополя — З Софіи — З Відня

З Берлина надходять нинї просто противні вісти, як вчера. Стан здоровля цїсаря мав полїпшитися а бронхитис уступила. Цїсарь Фридрих встав вже вчера з постелї і слухав цїлу годину рапорту ген. Альбедиля а відтак явився в вікнї, перед котрим стояло множество народу. Що недуга цїсаря була в послїдних днях дїйстно дуже небезпечна, доказує вже той самий факт, що в палатї цїсарскій зібралася була вся родина а наслїдник престола і кн. Генрих а такожь після декотрих вістей і кн. Бисмарк ночували в Шарльотенбурзї. Наслїдник престола і кн. Генрих вернули вже до Берлина. Декотрі лїкарї виїхали такожь з Шарльотенбурга. Вчера консиліюм не відбулося. Нинї мають вложити цїсареви нову канулю. Вість англійских газет, будь- то-би наслїдник престола, кн. Вильгельм, обняв фактично регентію, єсть неправдива.
Бюро Райтера доносить з Константинополя, що Порта повідомила екуменьского патріярха о тім, що усунула з посади грецкого митрополита в Серрес і зажадала від него, щоби він вислав туди иншого, бо отоманьскі власти мають приказ не признавати усуненого митрополита. Патріярх предкладав министрови судівництва і вел. везирови безуспішно, що Порта не має права усувати митрополита. Він приказяв отже митрополитї в Серресї остатися на своїм становищи, а тимчасом скликав синод і раду світских людей. Кажуть, що так патріярх як і синод і світска рада зрезигнують, щоби відтак протестувати против нарушеня привилегій. Митрополит з Серрес вибрався до Константинополя. Теперь доносять, що патріярх не признає усуненя митрополита, але предложив Портї, щоби она сформулувала свою жалобу на митрополита і предложила єму, а коли він побачить, що митрополит виноватий, то сам єго усуне. Здаєся, що цїла справа закінчиться добре. Так само усунула Порта такожь і вірменьского епископа в Трапезунтї, не поразумівшись наперед в сїй справі з вірменьским патріярхом.
Проєкт одруженя кн. Батенберга з донькою нїмецкого цїсаря заїнтересував — розумієся — такожь немало і Болгар. Цїкава отже рїчь, як дивляться на сей проєкт болгарскі политики. З Софіи доносять в сїй справі до „N. fr. Presse“ так : Министер Странскій сказав, що проєкт сей єсть для Болгар рівнодушний ; кн. Александер стався для Болгаріи, від коли она має вже князя, лишь приватною особою. Стамбулов сказав знов так : Плян одруженя кн. Батенберга не має для Болгаріи нїякого политичного значеня. Ще заки кн. Александер покинув Болгарію, ходила поголоска, що він має одружитися з кн. Викторією, але мусить насамперед зречися болгарского престола. Теперь можемо ми яко люде приватні лишь жалувати, що він потерпів подвійну шкоду, бо і стратив болгарскій престол і єго плян одруженя мабуть не сповниться. Каравелов сказав, що кн. Александер мав єму сказати ще тогдї, коли першій раз розійшлась була поголоска о плянї єго одруженя з кн. Викторією, що єму вже навкучився престол болгарскій. — В кругах опозиційних викликало велике невдоволенє то, що правительство усунуло кількох прокураторів державних, котрі в процесах против органу Радославова замість виступати в оборонї правительства, боронили обжалованого. Дня 14 с. м. відбувся процес против Славейкова редактора „Тьрновскої Конституціи“ за оскорбленє министерства, полиціи і официрів. Процес мав первістно відбуватися перед судом присяжних, але перед самим процесом повідомив президент трибуналу, що трибунал касаційний постановив в наслїдок розпорядженя министерства судівництва, щоби процес відбувся перед звичайним трибуналом. Защитник обжалованого спротивився тому і зрїкся защити. Процес вівся відтак без защитника і Славейкова засуджено на три місяцї вязницї. — Всїх обжалованих в процесї Попова переведено з домашного арешту до винаймленого на то готелю, а Попова полишено в домовім арештї, за-для небезпечної недуги єго жени. Процес має розпочатися в понедїлок 23 с. м. і покликано більше як 50 свідків. — Виданий дневний приказ до арміи постановляє, що князь і єго адютанти, можуть иногдї являтися в цивильнім одїню, коли то будуть уважати за відповідне.
З Відня доносять „N. Reform-ї“: „З найбільшим застереженєм доношу вам о поголосцї, яка тут від вчера 15 н. ст. цвітня кружить, — Земялковскій подався до димисіи і димисію єго принято. В звязи з тим має стояти приїзд до Відня намістника п. Залеского. Одні кажуть, що він має заступити мин. Земялковского, другі знов, що має заняти якесь инше становище.“ — Нинї-же „Dziennik-ови Pol“ телеграфують з Відня: „Уперто ходять ту вісти про уступленє п. Залеского з посади галицкого намістника. Рівно-жь говорять досить голосно, що і мин. Земялковскій за-для своєї опозиціи в радї министрів має усунутись. Натомість становище д-ра Дунаївского мало статися ще сильнїйшим, як було доси. Яко можливого наступника п. Залеского називають тут загально гр. Казимира Баденіого. Суть се однак, як на нинї, поголоски, котрі при ситуаціи витвореній справою горївчаною суть зовсїм природні.“ 