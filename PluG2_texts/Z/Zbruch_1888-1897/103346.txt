Нова процедура карна для пана старости

або Отверте письмо до Є. Е. пана ґенерального прокуратора.   З Жидачівщини пишуть нам:   Виборець Гринь Сєрант, котрого ославлений староста Ґалецкій підчас виборів соймових в Жидачеві копнув кривою ногою і словами "bierzcie tego psa" казав єго арештувати, — внїс був свого часу по тій причинї до ц. к. прокураторії державної в Самборі против того старости донесенє карне о надужитє власти.   Прокураторія державна по довгім намислї зарядила доходженя вступні. Переслухані в Самборі судьєю слїдчим свідки не тілько вповнї потвердили факти подані в донесеню карнім, не тілько виказали закинений старостї злочин — але й дали переражаючу картину пекольних насильств в часї виборів в Жидачеві.   Що-ж дїє ся дальше? Ото ц. к. прокураторія державна в Самборі — замість поставати внесенє на переведенє слїдства карного або видати старостї акт обжалованя, узнала за найвідповіднїйше — на перекір всяким принципам права і основним постановам закона — переслати ex offo протоколи зізнань свідків, в доходженю вступнім переслуханих, самому обвиненому, п. старостї Ґалецкому "w celu oświadczenia się, czy i o ile można dać wiarę świadkom w dochodzeniu wstępnem przesłuchanym".   Ми нїчого о тім не чули, щоби в радї державній була спеціяльно для панів старостів ухвалена якась нова, окрема процедура карна. Коли-ж ц. к. прокураторія державна може зміняти і установляти закони після вподоби, то тїла законодатні і обовязуючі закони у нас річ зовсїм злишна.   Супротив сего вопіючого нарушеня закона ми з цїкавостію ждемо: що на се скаже Є. Е. пан ґенеральний прокуратор?   Дѣло 