◦ ◦ ◦ ◦ ◦ ◦ ◦ ◦ ◦ ◦

Реколєкції для священиків — як нам доносять — зачинають ся дня 5 н. ст. марта, т. є. в понедїлок точно о годинї 6-ій вечером. Проводити им буде о. Андрей Шептицкій, маґістер новіціяту в Добромили.   Зі Станиславова доносять, що всїх обжалованих о аґітації соціялістичні звільнив суд по переведеній розправі. Судьї присяжних признали их невинними значною більшостію голосів.   Огнї. Вчера вечером о 9-ій годинї повстав огонь в пекарни Зільбермана у Львові при ул. Торосевича ч. 13. Огонь зльокалізовано по годинї гашеня. Шкода незначна і була обезпечена.   Дирекція купелевого заведеня в Любіни великім рішила, так як і попередних лїт, незажиточним священиками, потрібуючим купелїв, давати их безплатно, єсли користаючі з них будуть що день в каплици згаданого заведеня відправляти св. Литургію. Таким священикам призначує ся один з чотирох купелевих сезонів, т. є. від 20 н. ст. мая до 20 н. ст. червня, від 20 н. ст. червня до 20 н. ст. липня, від 20 н. ст. липня до 20 н. ст. серпня і від 20 н. ст. серпня до 20 н. ст. вересня. Супротив того взиває управа заведеня священиків, потребуючих купелїв, щоби як найскорше повідомили єї о тім і донесли в котрім сезонї мають там явити ся.   Кустосом бібліотеки Народного Дому именував управляючій совіт нинїшного скриптора тої бібліотеки п. Богдана Дїдицкого, відповідно до рішеня загальних зборів з дня 8 н. ст. грудня 1893 і під услівями, які установили загальні збори.   Підкинена дитина. Передвчера около 5-ої години вечером найдено під дверми комісаріяту IV. дїльницї у Львові 6-місячну дитину женьского пола. В пеленках було письмо з словами: "Виховати не маю средств, убити не маю серця." Слїдство поліційне викрило, що мати з тою дитиною зголошувала ся передвчера два рази в шпитали св. Софії і хотїла єї там примістити, а коли їй відмовлено, підкинула дитину. Заряджено дальше слїдство.   Щедрий запись. Сими днями помер у Львові Каєтан Закашевскій, капіталіст, котрий цїлий свій маєток, в сумі 400.000 зр., призначив на заснованє дому для темних. Заряд тої фундації поручив помершій громадї міста Львова.   Першій атентат в Парижи при помочи бомби. З нагоди теперішних атентатів анархістичних оповідають парижскі часописи, що першій раз появила ся в Парижи п. з. пекельна машина 1587 р. Один чоловік з Нормандії прислав тогдї скриню якомусь Парижанинови, котрого вважав любовником своєї сестри. В скрини мав бути дорогоцїнний подарунок для неї, в дїйстности-ж було в нїй 36 набитих порохом рур карабінових так уставлених, що при отвираню мусїли всї випалити. Однако Парижанин одержав лише кілька легких скалїчень, а виновник атентату потерпів за свій злочин кару смерти на колесї.   Дрібні вісти. В Кракові арештовано редактора соціялістичної ґазетки Naprzód, п. Реґера, під закидом соціялістичних аґітацій, по довершеній попередно ревізії в єго мешканю. — Великій огонь знищив оногди робітнї ваґонів зелїзницї цїс. Фердинанда в Моравскій Остраві. — В Кракові помер член академії наук д-р Іес. Лепковскій, любитель штуки і археольоґії, в 68-ім роцї житя. Від 1875 року був консерватором старинностей. — В Тисьменици помер дня 26 н. ст. лютого на удар серцевий Александер Буркевич, канцеліст ведучій книги грунтові. — Презесом львівскої торговельної палати вибраний д-р Здислав Мархвицкій, віцепрезесом Пипес. — В Бережанах живе один старець, Шитилиньскій, що має вже 102 лїт, а мимо того ще добре держить ся.   Дѣло   