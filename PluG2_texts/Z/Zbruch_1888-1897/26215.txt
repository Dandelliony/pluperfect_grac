◦ ◦ ◦ ◦ ◦ ◦ ◦ ◦ ◦ ◦

На загальні збори "Просвіти" в Станиславові вибралися зі Львова деякі члени видїлу "Просвіти", посол Романчук і много инших осіб. Після того, кілько розібрано карт легитимаційних, можна було надїятись, що загальні збори будуть численні, хотяй також можна побоюватись, чи непогода з двох попередних днїв, дощ і зимно, не вздержать кого в подорожи. Також і з подальших сторон, як зачуваємо, мали вибратись на ті збори, пр. Вп. о. Кир. Сїлецкій з Жужеля під Белзом, посол д-р Савчак і многі инші.
Гостина шаха, єго подорож і принятє в Австро-Угорщинї, відбуваєсь виключно на кошт австрійского двору і обтяжить буджет видатків двірских о 800.000 зр.
Обида урядника громадского а державного. Министерство справ внутрїшних повідомило верховні уряди политичні в поодиноких краях австрійских, що уряди громадскі не мають ставлятись зарівно з ц. к. властями правительственними і не суть під охороною звістного розпорядженя цісарского з 20 цвітня 1854, котре приміняєся на случай демонстративного захованя взглядом органів урядових. Се значить, що обида нанесена урядникови громадскому не значить то само, що обида урядника державного.
О змінах в єрархії духовній знову пронеслись всїлякі вісти, а одну з них подає "Червоная Русь": Преосв. епископ Іоан мав заявити, що єсли вже доконче треба в капитулї перемискій суфрагана, то він радо видїв-би на тім місци д-ра Бартошевского — і на се мали вже пристати рїшаючі сфери. Також мав би заступити о. Бачиньского, ректора львівскої семинарії, о. крил. Мартин Пакиж. Може бути, що всї ті вісти суть лише чистою вигадкою.
Илюстрацію галицкого судівництва подають віденьскі газети ось яку: Товариство задаткове в Бжеску внесло до тамошного суду повітового поданє о екзекуцію дня 21 червня 1887 р. Поданє се полагодив суд резолюцією з д. 30 мая 1888 р., с. є. за рік, а сю резолюцію доручено сторонами доперва дня 3 червня 1889 р., с. є. аж за два роки від внесеня поданя а за рік від виданя резолюції. В судї в Бжеску суть чотири урядники концептові, два канцилисти і оден дієтарій.
Дрібні вісти. Громада Прилбичі, пов. яворівского, одержала 100 зр. підпомоги на докінченє будови школи. — Львівскій гарнизон войсковий вийшов вчера піхотою на маневри під Станиславів. — До ради повітової в Городенці при доповняючих виборах з більших посїлостей вибрані І. Вєльовєйскій з Олїєвої Королївки і Каєт. Пассакас з Колїнок. 