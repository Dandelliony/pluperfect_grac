◦ ◦ ◦ ◦ ◦ ◦ ◦ ◦ ◦ ◦

Академічний сенат львівского університету постановив, що почавши від року шкільного 1896/7-ого книжочки лєґітимаційні [индекси] звичайних слухачів всїх чотирох видїлів львівского університету мають мати на відворотній сторонї окладинки фотоґрафії свого властителя. Той припис відносить ся так само до тих слухачів звичайних, котрі на університет львівскій першій раз запишуть ся і нові книжочки лєґітимаційні дістануть, як і до тих, котрі були вже перед тим вписані і мають давнїйші книжочки лєґітимаційні. Отже кождий звичайний слухач буде обовязаний — або вже давнїйшу або лише-що куплену та що-найменше именем і прозвищем своїм, місцем уродженя і именем вітця виповнену книжочку лєґітимаційну зложити що-найменше на два днї перед вибраним речинцем впису, до рук педеля університету, з поданєм, на якій видїл хоче записати ся і з долученєм своєї фотоґрафії в форматї т. зв. візитовім, не наклеєній на картон. Самим слухачам не вільно наклеювати фотоґрафії; се зробить ся без якої-будь оплати в канцелярії, котра витисне також печать відповідного видїлу в части на фотоґрафії, в части на окладинцї коло фотоґрафії. Книжочки лєґітимаційні — котрих звороту можна домагати ся в два днї по дорученю их педелеви — предложать потім слухачі свому деканови, взглядно квесторови, щоби доконати впису, при чім в присутности декана взглядно педеля мають підписати ся власноручно під фотоґрафією. [Наведені приписи не відносять ся до надзвичайних слухачів університету.]   Основанє правительственної школи торговельної у Львові рішило вже в засадї міністерство просвіти. Ся школа буде обнимати поки-що висшу школу [академію] торговельну і курси доповняючі для помічників торговельних. Она примістить ся в будинку теперішної женьскої семинарії учительскої при улици Вірменьскій, для котрої вибудує ся новий будинок при улици Сакраменток. Чи малою труднотою буде придбанє і приготовленє сил учительских, але до того — як пише Gazeta lwowska — послужать стіпендії торговельні, роздїлювані тепер видїлом краєвим. Основаня тої школи домагалися сойм краєвий, громада міста Львова і торговельно-промислова палата.   На черновецкім розширенім двірци зелїзничім умістили були — як о тім у нас була згадка — також написи рускі, але в фатальнім "язичію". Черновецке політичне товариство "Руска Рада" сейчас звернуло ся до компетентних властій зелїзничих з жалобою на таке трактованє рускої мови і — тепер на двірци нищать псевдо-рускі написи, а на их місце прийдуть чисто-рускі в рускій фонетичній правописи.   До львівского "Сокола" руского вдерли ся в суботу межи 8 а 9-ою годиною у вечір злодїї, вибивши вікно, і розбили скарбонку та вибрали з неї 3 корони. Приладів ґімнастичних не рухали, але за те забрали всю постїль пана К., котрий лишив єї там на вакаціях. Злодїї мусїли бути добре обзнакомлені з хатною обстановою, а підозрінє паде на когось з помічників одного майстра, котрий мав роботу в " Соколї".   Д-р Люеґер — як доносять віденьскі часописи антісемітскі — приїде в перших днях жовтня до Радівцїв на Буковинї. Черновецкі ліберали дуже обурені, що Люеґер відважує ся навіть на Буковинї, в тій послїдній твердини лібералізму, розпочинати аґітацію...   Панорама Голгофти будить що раз більшу цїкавість і длятого можна сподївати ся, що речинець перевозу єї зі Львова до Варшави буде відложений. Сеї недїлї оглядало панораму 2.136 осіб, а межи ними більше як сто селян, на котрих она зробила велике вражінє.   Сегорічний вересень після віщованя Фальба має бути ось-якій: Від 1 до 8-ого будуть часті дощі переплїтані бурями, а температура значно впаде. Від 9 до 14-ого дощі будуть падати рідше і температура піднесе ся, однак знов від 15 до 18-ого прийдуть сильні бурі. Воздух, з початку горячій, скоро остудить ся і настане коротка погода. Зараз потім 18-ого стануть падати легкі, досить теплі дощі, котрі від 24 до 26-ого при досить високій температурі перейдуть в зливи, а 27-ого знов прийдуть бурі і будуть лютитись аж до кінця вересня і тогдї температура значно спаде. Як бачимо — вересень після віщованя Фальба був би майже цїлком непогідний. — А бодай же Фальб помилив ся!   Дрібні вісти. Амбасадор австро-угорскій в Парижи ґр. Ант. Волькенштайн приїхав в понедїлок до Львова. — Доповняючій вибір одного члена повітової ради в Бродах з ґрупи більшої посїлости розписаний на 1-ого жовтня с. р. — Великій любовник біциклевого спорту Стеф. Нїментовский, професор львівскої школи політехнічної, виїхав на біцикли до Парижа. — Посол ґр. Лось, на бажанє самбірского маршалка повітового буде складати своє справозданє не в первістнім речинци, але 12-ого с. м. — Нову женьску школу краєву отворила рада шкільна в Ряшеві від 1-ого с. м. — В Замарстинові під Львовом повісив ся жид Авшніт з причини, що єго жінка не годила ся на продаж реальности. — 3їзд робітників будівляних Галичини, Шлеска і Буковини відбуде ся у Львові в днях 6, 7 і 8 вересня. — Ясько Кашуба, 12-лїтний син господаря з Сокільник, так заслухав ся у війскову музику, що прийшов до Львова і тут загубив ся.   Дѣло 