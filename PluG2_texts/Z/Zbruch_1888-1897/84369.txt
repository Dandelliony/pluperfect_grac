◦ ◦ ◦ ◦ ◦ ◦ ◦ ◦ ◦ ◦

Результат голосованя при нинїшнім виборі в окрузї Сокаль-Рава-Жовків: В Сокали: Ляникевич 116, Вахнянин 48, Роздїльскій 48. В Раві: Ляникевич 100, Роздїльскій 86, Вахнянин 37. В Жовкви: Ляникевич 169, Роздїльскій 27, Вахнянин 3. Ві всїх трех повітах одержали: Ляникевич 385, Роздїльскій 161, Вахнянин 88. Вибраний: с. k. starosta Lanikiewicz.   З комерсу по концертї в день Маркіянового торжества піднесли деякі дневники одну річ, котру ми поминули мовчки, сподїваючись, що не знайдесь нїхто, хто би схотїв єї тикати. Однако заговорили о нїй дві часописи: Kurjer Lwowski і "Галичанин". — Річ була така, що академик М. Ганкевич, забравши слово в имени молодежи радикальної, зараз в починї промови виразив ся, що Маркіяна, переслїдуваного колись духовною єрархією яко "революціонера", нинї хоронили "бонзи". Товариство зібране на комерсї було надто поважне, щоби позволило простим прозиванєм обиджати когонебудь, тож як тілько упало з уст радикала, слово "бонзи", сейчас в цїлій сали запанувало обуренє і пронеслось: "вон!" так громко, що п. Ганкевич натис шапку на голову і радикально "спас ся бігством"... Вийшовши на холодний воздух, певно й сам мусїв прийти до пересвідченя, що радикалізм може й не мусить маніфестувати себе — простим прозиванєм. Навіть "Kurjer" пятнує мізерний виступ Шашкевича "нетактом"... Тілько один "Галичанин" бере в оборону п. Ганкевича. Не завидуємо, хоч і не дивуємо ся...   Испити письменні під наглядом (клявзурові) і устні для учителїв ґімназіяльних і шкіл реальних розпічнуть ся у Львові дня 1 н. ст. грудня с. р.   Римо-кат. парохом в Чернівцях именувало правительство кс. Іосифа Шміда, дотепер капеляна І-ої кляси при войсковім шпитали ґарнізоновім в Перемишли. Новоименований парох єсть родом з Сучави на Буковинї.   В Лаврові коло Старого міста відбуло ся послїдними днями в тамошній читальни представленє аматорске. Виставлено народну комедію написану одним з оо Василіян місцевого монастиря. Крім того доповнено вечерницї співами і деклямацією. Члени читальнї, самі селяне, відограли комедійку дуже добре, а співи сїльских дївчат загально подобали ся. Душею сего умислового житя в лаврівскій читальни єсть игумен тамошного монастиря о. Симеон Тиховскій, котрий працює над просвітою народу.   В зарядї фундації бар. Гірша зайшли непорозуміня і скінчили ся уступленєм чотирох членів з комітету краківского. Причиною сего мають бути члени центрального заряду у Відни, самі жиди ліберали нїмецкі. Они косо дивлять ся на дїяльність галицких жидів і хотїли би, щоби гіршівскі школи стали в Галичинї розсадниками ґерманізму, до чого знов комітети в Кракові і у Львові не можуть допустити з огляду на напір Поляків, котрі раді би зужиткувати міліони Гірша на польонізацію жидів. Длятого то виступає праса польска остро против заряду фундації і домагає ся, щоби фундація перейшла під виключний заряд видїлу краєвого та щоби віденьских жидів, з пересвідченя нїмцїв-лібералів, усунути від всякого впливу на справи фундації.   Судья присяжний на лаві обжалованих. Дня 30 мая с. р. відбувала ся розправа судова у Львові перед судьями присяжних против Ліпи Фляйшмана і тов. о крадїж. Яко головний свідок доказовий виступав золотник Борух Бельф і зізнав на некористь обжалованих. Пополудни перед розправою зголосив ся той сам Бельф до предсїдателя трибуналу і заявив єму, що підчас перерви полудневої напав на него судья присяжний Сімхе Дорнгельм [котрий тогдї засїдав на лаві присяжних] і грубими словами докоряв єму, що він зізнав против невинних жидів. Оповіданє Бельфа зробило велику сенсацію, Дорнгельма усунено з лави присяжних і заряджено против него слїдство. Оногди ставав він перед судом присяжних обжалований о проступок з §.300, що публично своїм виступленєм хотїв побудити присутних до погорди і ненависти против Боруха Бельфа. Дорнгельм, 36-лїтний золотник, властитель реальности при ул. Жовківскій, женатий, отець 4 дїтей, доси некараний, заперечив обжалованю Бельфа і сказав, що се донос з мести, бо він не хотїв згаданого дня купити від Бельфа якоїсь шпильки. Не він Белфа, але Бельф єго напав і обидив на улици. При тім не було нїкого а коли Дорнгельм по доносї Бельфа хотїв оправдати ся перед трибуналом, не допущено єго до голосу. Крім того показало ся при вчерашній розправі, що Бельф не мав на се свідків, та що був вже раз обжалований о фальшованє грошей та сидїв в слїдстві яко підозріний о крадїж. Судьї присяжних, вислухавши оборонця обжалованого признали Дорнгельма 11 голосами невинним, а трибунал увільнив єго від обжалованя.   Огнї. В селї Слохиню коло Хирова погоріла дня 31 н. ст. жовтня о 3½ годинї з полудня церков. Огонь повстав з неосторожности. Церков була обезпечена.   Дрібні вісти. Засїданє Товариства фільольоґічного відбуде ся ві второк дня 7 н. ст. падолиста о годинї 10½ перед полуднем в V-ій сали університету. На порядку дневнім стоять: 1) Справи біжучі, 2) чільнїйші уступи комедії Терентія ц. з. Adelphi, відчитає у власнім перекладї на польскій язик проф. д-р Єзеницкій і 3) справа науки язика грецкого, референт проф. К. Фішер.   Дѣло 