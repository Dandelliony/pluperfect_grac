Наша непорадність.

Під тим заголовком помістила черновецка "Буковина" в найновійшім числї вступну статью, написану — по звичаю тої часописи — досадно, а цїкаву з огляду на те, як наші братя з Буковини глядять на рускі справи, тим більше, що ся статья дотикає справ галицких.
Статья тая звучить дословно:
О причинах нашої недолї писали ми вже нераз, та майже на нїщо не здала ся наша робота; бо у нас навіть так звана интеліґенція взагалї дуже мало журить ся про правдиву просвіту, про правдивий поступ людскої духової працї.
Часописи беремо вправдї деколи в руки, але й се робимо лише для паради, як то кажуть, про людске око, щоби люде гадали, що і ми учені; переглянемо собі побіжно новинки і анонси, та на тім кінчить ся наша цїла лєктура-наука.
Русин вже з природи млавий, податливий, дуже приклонний до лїни; длятого то у нас так мало запалу до працї, так мало відваги до свобідного житя, так мало патріотичного запалу, а противно, така безгранична байдужність, такій мізерний сервілізм для чужих гадок і мрій. Ми лїнуємо ся порушити наш мозок до самостійної працї; най чужі люде о нас промишляють, най чужі люде нам розкажуть: хто ми? чиї ми дїти? та куда нам стреміти? — Бо ми люде без мозку, без крови і серця, нам годї пізнати, що є правдиве, добре та красне!
Велика маса нашого народу, наші селяне і маломіщане проживають ще тепер під впливом відвічної духової неволї в темнотї, несвідомі своєї людскої гідности, несвідомі своїх прав, несвідомі своєї сили, несвідомі своїх народних обовязків.
Але й загал нашої интеліґенції не багато більше лучшій від маси нашого народу; що тепер навіть в свобідній Австрії проживає більша часть нашої интеліґенції з дня на день, без ясної проґрами, бездушно, несвідома висшої цїли людского житя, несвідома своїх преважних обовязків взглядом свого роду-народу!
Навіть такі величаві приміри, як теперішний розвій народного житя у Чехів не в станї опамятати і пірвати за собою наших шкаралупників-слабодухів, не в станї пірвати за собою цїлу хмару наших свідомих і несвідомих перевертнїв, не в станї пірвати за собою табор заролумілих, "неомильних", а для загального патріотичного дїла мов лїд зимних, немов безкровних наших радикалів. У тих послїдних добродїїв найважнїйше дїло проґрамованія; що кілька місяцїв списують ся нові проґрами, котрі позістають на папери, бо-ж нема на-тепер нї моральної, нї матеріяльної сили, щоби можна було перевести сі проґрами ми в практичне житє.
В теперішнім нашім народнім житю панує отже взагалї ще велика непорадність — правдивий хаос, а сей хаос відбив ся на послїдку офіціяльно, немов найлучша фотоґрафія, в ухвалах послїдного збору "Народної Ради" в Турцї.
Найголовнїйша цїль сего збору було, як сказано, примиренє руских партій в користь загальної народної справи. Цїль в самій річи прекрасна, та що з того? Зїхало ся на сю раду з 50 малосвідомих людей, зараз на самім початку дуже злегонька посварили ся, бо не мали відваги і сили, щоби сміло навчити розуму премудрого Саламона, та й з тим розїхали ся, а спори так названі партійні як були, такі є й тепер, і дальше будуть.
Та й дуже важні сі спори, бо не ходить тут, як у других народів, о правдиві партійні спори, о спори межи партіями одного і того самого народу, о спори межи поступовцями a партією консерватистів, о партію клерикалів, лібералів, демократів і т. д., але йде тут о спір народно-руских патріотів з партією сих мізерних, свідомих або несвідомих своїх перевертнїв, що, зневажаючи гідність і добру славу свого власного народу, пійшла служити забірній політицї московского велита, що рад би для дикої сили, для неситого свого панованя і панованя своєї черни пожерти всї другі славяньскі народи, або, що найменше, понакладати им каганцї, щоби не були в станї бороти ся проти безличної та людского роду негідної самоволї.
Не тикаймо рускої національної справи, — сказано на сїм славнім, правдиво "турецкім" зборі, — треба сю справу злегонька оминати, будемо тепер в нашій Галилеї будувати Русь без Руси.
Нехай чужі академії наук, — казала там дальше славно-умні панове радники, — товчуть собі голови, чи ми маємо говорити й писати по руски, чи по московски; ми яко відпоручники народу і єго заступники, не маємо права жадати від нашої интеліґенції, щоби она вивчила ся своєї мови, щоби она говорила й писала правильно по руски, противно, она може й не вміти своєї мови,  она навіть може уважати московську мову за свою народну мову, але ми маємо право і жадаємо сего від правительства, щоби на нашій рускій земли запроваджено у всїх школах і урядах руску мову і руске письмо, розуміє ся на тепер лиш для Поляків і Нїмцїв, бо Русинів, сказано, до вивченя і узнаня й пошанованя своєї мови ще тепер нїхто змусити не сміє?!
Пізнїйше, після рішеня чужих академій наук або, лучше сказати, під замахом московского кнута запровадить може у всїх наших школах і урядах московщину, а на-тепер вистане для змосковщених Русинів львівскій "Народний Дім", "Ставропигія", "Общество Качковского", "Галицкая Русь", "Страхопуд", "Наука" і так дальше. Ми не маємо права, — мовили також пп. радники в Турцї, — мішати ся до правил просвіти для Русинів, ми не маємо права жадати для Русинів основаня руских шкіл, — для Русинів рускої просвіти і руских шкіл цїлком непотрібно, бо рускі ученики з львівского "Народного Дома" і дїти наших кацапів не ходять до рускої ґімназії, они чекають на московску. Правил для народної просвіти не може після засад турецкої "Народної Ради" установляти сам народ і єго заступники, але чужі (здаєсь петербургскі) академії наук, отже до того, після славних засад турецкої "Народної Ради", Русинам поки-що не мішати ся, тоту менше важну справу треба злегонька оминати, але ми маємо право і сего жадаємо, — каже тота "Рада" — щоби правительство присилувало наших темних мужиків і наших шкаралупників-слабодухів користати з своїх конституційних прав та вибирати до сойму і державної ради послів-Русинів, або ще лучше "кацапів"!
От такій то розум повіяв з турецкої "Народної Ради" на велику радість "Галицкої Руси" і "Народа". Ми-ж не можемо одушевити ся розумом турецкої "Народної Ради", та вже-ж нїщо иншого не випадає відповісти славно-умним пп. радикалам, an те, що все сказав наш народний ґеній:
"Схаменїть ся, будьте люде,
бо лихо вам буде!" 