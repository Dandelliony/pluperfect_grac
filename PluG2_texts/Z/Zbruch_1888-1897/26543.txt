◦ ◦ ◦ ◦ ◦ ◦ ◦ ◦ ◦ ◦

Відень 7 вересня. При тутешній амбасадї німецкій має бути установлена посада другого войскового повномочника для справ техничних. — Сorr. de l'Est довідуєсь, що королева Наталія не приїде до Белграду перед виборами до скупштини.
Париж 7 вересня. Министер дїл внутрішних завізвав всїх епископів, щоби они припоручили духовеньству не мішатися до виборів.
Берлин 7 вересня. Декотрі газети тутешні почали висказувати свої сумнїви, чи россійскій наслїдник престола приїде на маневри до Гановеру. На цісарскі маневри мають бути запрошені також повномочники Россії і Франції.
Антверпія 7. вересня. В фабриці набоїв динамитових недалеко порту лучилася експльозія і від того займилися склади россійскої нафти. Всї робітники в фабриці, числом 126, погибли. Експльозія була так сильна, що кілька сусїдних домів завалилося. Нафта горить дальше і пожежа розширився на більші простори. Викинені експльозією набої лїтали в воздусї і падали в різних сторонах міста. Многі набої ударили в биржу, повну людей, і настав великій переполох; часть биржи завалилася. Всї власти, войско, полиція ратують і стараються, щоби огонь не перекинувся на дальші склади нафти. Священики і сестри милосердія разом з лїкарями заходяться коло ранених людей при експльозії. 