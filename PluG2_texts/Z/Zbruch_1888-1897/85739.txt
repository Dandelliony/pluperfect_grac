◦ ◦ ◦ ◦ ◦ ◦ ◦ ◦ ◦ ◦

В руских товариствах. На пятім звичайнім засїданю Фільольоґічної секції Наукового товариства имени Шевченка дня 22 н. с. грудня складав справу директор секції д-р Омелян Огоновскій про студію діялектольоґічну проф. Ив. Верхратского: "Про говор Замішанцїв т. є. Русинів з околиць Коросна". Студія ся, хоч місцями надто простора, є безперечно знаменита, а вартість єї тим більша, що в додатку містить пословицї, піснї, загадки і просторий словарець. Секція порішила одноголосно поручити єї до випечатаня в найблизшім томі Записок. Відтак прочитав секретар секції, акад. Остап Макарушка, відозву до земляків, заохочуючу збирати матеріяли до студій над нашими говорами і народною термінольогією та фразеольоґією. Секція, одобривши зміст відозви, поручила просити "Дѣло" і через него всї инші часописи о поміщенє єї. Д-р Ив. Франко прислав до Записок простору студію: "Иван Вишеньскій і єго літературна дїяльність". Студію сю передано до першого перечитаня проф. И. Кокорудзови в Станиславові на руки проф. Ром. Заклиньского, що явив ся на засїданє секції. Вкінци читав проф. Волод. Коцовскій свою розвідку: "З нагоди перенесеня мощей Маркіяна Шашкевича до Львова". Способом прозористим і ядренним виказав, що дїяльність Маркіянова лучить ся безпереривною ниткою з тим літературним житєм, яке не вгасало на галицкій Руси від початку навязаня зносин з Византією. З-першу вплив византійскої літератури діставав ся на галицку Русь з полудня і всходу а відтак з заходу, куди византійскі учені по неволи дїяльність свою перенести мусїли. Цїла вага дїяльности Маркіянової — се введенє за приміром инших славяньских народів і Українцїв народної мови до книжок і товариского житя. Прелєґент підносив також з притиском ту щирість, котрою Маркіян впливав на своїх товаришів і потрафив их злучити, а котра пробиваєсь в цїлім єго житю. — Розправа передана до друку в найблизшім томі Записок.   Зима з снїгом і морозом завитала до нас вчера. Сухій снїг припорошив легко землю, а температура упала на —8° Р. На улицях у Львові появляють ся вже спорадично санки а всї любовники совганки спішать з лижвами на лїд.   Видїл товариства "Громада" у Відни, вибраний на загальних зборах дня 10 н. ст. грудня с. р. уконституував ся за для адміністративних перепон аж 20 грудня в той спосіб, що головою став д-р Ол. Кулачковскій, конципієнт адвокатскій; заступником голови І. Мазуркевич, урядник в міністерстві просвіти; писарем В. Сивак, студент прав; бібліотекарем М. Пюрко, студент прав; скарбником М. Бігун, півець церковний, а господарем Ю. Шумскій, ескомптер банковий. До видїлу увійшли ще: Е. Бурачиньскій, студент школи лїсової; В. Кадайскій купець і Н. Дяків, офіціял в міністерстві скарбу.   Про самоубійство ґр. Гардеґа, о котрім ми вчера доносили, пишуть з Відня. Покійний мав 22 роки і був именований минувшого року офіциром 7 полку уланів у Львові. На шість тижднїв перед своєю смертію взяв відпустку та виїхав до Відня, де занедужав і перенїс ся до войскового шпиталя. При совістнім лїченю поправило ся значно здоровлє молодого поручника і дня 24 грудня мав він яко реконвалесцент вийти з шпиталя. Сего дня о 10-ій годинї рано вийшов ґр. Гардеґ на прохід до городу шпитального. По півгодиннім проходї війшов до стоячого в огородї павільону і тогдї роздав ся гук вистрілу. Кадет Татарскій, котрий був близько павільону, вбіг до середини і побачив ґр. Гардеґа на земли з закровавленим лицем. Недалеко від него лежав револьвер а на столї стояла коробка з пятьма набоями. Ґр. Гардеґ був без свідомости, єго віднесено до комнати, де він по хвили сконав. Він був сином посла на сойм долішно-автрійскій, ґр. Алойсія Гардеґа. Причиною самоубийства були — як ми вже доносили — довги.   Дрібні вісти. Дирекцію станиславівского театру обіймив по уступленю п. Квіциньского п. Антоневскій, бувшій артист краківского театру. — Буджет міста Станиславова виказує в доходах на рік 1894 суму 264.707 зр.   Дѣло 