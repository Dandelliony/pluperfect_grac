Львівске "corso". — Віденьска фабрика обуви у Львові. 

Львівске "corso". Мешканці Львова нарікають на брак свіжого воздуха і по тій причині всї засібнїйші стараються все на якійсь час виїхати в лїтї на провинцію на села. В лїтї, коли настане спека, то вже і не гадати де вийти за місто, бо заки дійдесь на місце прогульки, треба переходити улицями повними пороху; те саме зазнають і ті щасливійші, що мають поїзди і конї, бо справді нїкуди їхати вузкими улицями. Щоби сему лиху зарадити, загадала секція ради міскої зробити рід "cors-a", щось на подобу віденьского пратера, с. є. витичити дорогу для поїздів 19 метрів широку, обсаджену деревами а по боках хідники для піших. Алея та буде йти улицею Коперника на дорогу Вулецку, відтак звертаючись по-над ставком Левицкого вийде на гостинець стрийскій. З відти по-при парк стрийскій буде можна зайти до Софіївки і новою дорогою по-при став Каміньского вернеся на улицю Стрийску. "Сors-о" має бути готове на будучій рік, бо пляни вже виготовлені і треба лише закупити грунти до розширеня дороги. Крім того вести-ме та дорога за стрийску рогачку, де відбуватись-муть здогони кіньскі.
Віденьска фабрика обуви у Львові. Як вже ми доносили, фабрика обуви в Медлинґ під Віднем заложила склад своїх виробів у Львові. Магистрат львівскій видав властителеви сеї фабрики п. Френклеви карту промислову і почалось одурюванє львівскої публики. Обув була дешевша о половину від виробів львівских шевцїв, але також не мала і десятої части сеї трївкости. Черевики, на вигляд прегарні, розлїтались на ногах по першім вдягненю. Газети почали розводити жалї над нерозвагою магистрату; шевцї лввівскі вислали депутацію до намістника, щоби взяти их в охорону. Найкрасшою илюстрацією виробів сеї фабрики був голосний процес у Відни, де один радний міскій публично на засїданю назвав сю фирму обманьством. Коли фабрика заходилася, щоби отворити склади своїх виробів в Кракові і Чернівцях і тамошні магистрати відмовили їй концесії, побачив магистрат львівскій свій блуд і вчера замкнув львівскій склад та ще визначив кару 400 зр. за те, що фабрика впровадила бюро промислове магистрату в блуд заявленєм, що вироби фабрики суть солидні. 