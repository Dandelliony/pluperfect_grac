Перші вечерницї тов. "Рускої Бесїди" у Львові.

Серед констеляції товарискої пануюча в сю пору планета — се карнавал! Карнавал, — скілько значінь і вражінь в тім слові! Батько родини і властитель кількох відданиць відчуває на плечах мандрівку мурашок, бо панї дому і співвластителька, засипає єго що раз новими позиціями буджетовими. Ой ті сукнї, моди! Що-ж робити, треба і годї. Прецїнь нїяково держати дочок в сховку, пора в світ, пора і замуж... Впрочім самі вони давно вже снять про балї, про таночний вир, а з тим... Добре, що хоч надїя не вмирає!.. Хлопцї й собі добувають фраки; аптичними средствами приводять их до первістної краси, гонять за тими, що дають кредить і пускають ся у вир... Планета огортає всїх, всї тонуть в карнаваловій горячцї... Ну се в теорії, бо в практицї у нас на Руси зовсїм инакше. Не видно горячки, не видно і охочих поклонників панї Терпсіхори. Планета замало будить довіря, а се здає ся причина, що на перших вечерницях "Рускої Бесїди" не богато пар стануло до танцю. В тім виноватий також і пересуд наших пань, що вважають чимсь невідповідним являти ся на перших вечерницях.... Але-ж красні панї, позвольте, одні вечерницї мусять бути першими! В кождім однак случаю нехай жалують всї, хто не був в суботу на "Бесїдї". Забава вела ся знаменито до четвертої рано при добірній музицї "Гармонії". Аранжери зготовляли цїкаві несподїванки — хибувало лиш одного, а то численного товариства панночок. — Надїємо ся, що за те нагородять собі панї на слїдуючих вечерницях. Бо-ж і варто погуляти в нових салях "Рускої Бесїди". Просторі і гарно декоровані. Отже до побаченя!... Комітетови вечерниць мусимо зробити увагу, щоби на будуче схотїв класти меншій натиск на балевий стрій, а приймив чисто вечерковий як для пань так і мужчин разом. Годї нам викидати непотрібно гроші! — П. К. 