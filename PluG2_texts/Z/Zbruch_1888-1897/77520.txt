◦ ◦ ◦ ◦ ◦ ◦ ◦ ◦ ◦ ◦

Станиславівска "Шкільна поміч" відбуде свої перші загальні збори в недїлю дня 12 н. ст. марта с. р. в комнатах "Рускої Бесїди" о годинї 5½ пополудни з слїдуючим порядком дневним: 1) Вибір голови і секретаря на час зборів. 2) Справозданє з грошей, котрі вплинули на цїли товариства перед єго завязанєм. 3) Принятє членів звичайних і именованє почетних. 4) Вибір видїлу [5 членів і 2 заступників]. 5) Удїленє директиви дїланя нововибраному видїлови. 6) Внесеня членів — Основателї просять місцевих і замісцевих патріотів до численної участи в зборах.
Підчас вчерашного Шевченковского торжества в сали "Народного Дому", в часї сольо-співу п. Мишуги, забреньчали дребезги шиби вибитої з-надвору каменем. "Маладєц", кинувшій камінь, мусїв добре розмахнутись, бо улицї Корнякта перед вікнами салї стерегли два оплачені поліціянти, отже камінь мав подальшу дорогу…
Двацять пять лїт минає нинї, як під проводом проф. Наталя Вахнянина і пок. д-ра Юліяна Целевича молодїж [дня 9 н. ст. марта 1868 р.] оснувала товариство "Сїч" у Відни. Нинї лише коротко се нотуємо.
Нова камінна церков буде вскорі будуватись в Ролеві, дрогобицкого повіта. Також в сусїднім з Ролевом Грушеві має будуватись камінна церков, однако справа доси не рішена, бо часть грушівских громадян, враз з властителем обшару двірского жидом Колішером противить ся будові камінної церкви, хоч Грушів село велике і одно з найбогатїйших в дрогобицкім повітї.
Намірене самоубійство. Оногди по полудни хотїла позбавити себе житя Фільомепа Цюмак, жінка властителя краму при площи Хорущини у Львові і напила ся розпущених головок из сїрників. Причиною наміреного самоубійства мала бути незгода в родинї. Нещастна живе ще.
Підвисшенє податку у Львові. В наслїдок змін, заряджених адміністрацією податковою у Львові, підвисшено в середмістю квоту чиншеву, підлягаючу домовому податкови о 118.000 зр. В виду того, що в теперішнім часї одержали властителї камениць від комісій холєричних і уряду будівничого накази, щоби поробили зміни і реставрації в домах, маючих коштувати 500 до 2000 зр., єсть таке підвисшенє дуже прикре для них, бо неоден попаде в наслїдок сего в лихварскі довги.
Жінок в Нїмеччинї після послїдної [з р. 1890] конскрипції єсть 25,197.638 душ, а число мужчин виносить 24.230.832. Вдівцїв було 450.230, а вдовиць-жінок аж 1,319.068, отже в троє більше. Из тих цифр ясно, що дуже много мужчин умирає, оставляючи вдовицї; звичайно зовсїм або дуже мало забезпечені. З другого ж боку жінок має Нїмеччина о міліон [подібно як Австрія] більше. Ся надвижка зовсїм не може числити на приїзд "лицаря на яснім кони", бо хоч-би скасував хто навіть институцію "старих кавалєрів", то все таки не вистало би мужчин для супружеств. Нагими цифрами найлїпше оправдуєсь наплив жінок до заведень наукових, — се вже не голословна "еманципація" а дуже реальна борба о истнованє. — Слободан. 