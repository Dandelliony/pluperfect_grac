◦ ◦ ◦ ◦ ◦ ◦ ◦ ◦ ◦ ◦

"Клюб Русинок" устроює дня 17 с. м. в навечеріє празника св. Николая в великій сали "Клюбу почтового" [давнїйше Frohsinn] вечерницї для дїтей. Кромі забав, які відбудуть ся під проводом учительок, побачуть участники прегарні мглисті образи а надто і драматичний образок "Суд св. Николая" відограний дїтьми. — Вступ на салю від особи 40 кр., білєт родинний на три особи 1 зр., для учеників 25 кр., а дїти понизше 10 лїт в супроводї родичів мають вступ вільний. Родичі, котрі хотїли би для дїтей своїх подати на тих вечерницях перекуску, зволять зложити на ту цїль в "Рускій Бесїдї", де ліста отворена, або на руки членів "Клюбу Русинок" найдальше до суботи квоту 30 кр., за що дістане дитина шинки з булкою, склянку гербати і тїсточко. Для старших буде окремий буфет. — Дарунки, які хто наміряє дати дїтворі, треба добре опакувати і на кождім виразно написати имя і прозвище. Дарунки ті треба принести ві второк з собою і передати их на сали до рук предсїдательки "Клюбу" перед розпочатєм вечерниць, значить перед годиною 6-ою вечора. — Цїлий дохід, як зі вступу так і з буфету, призначений для товариств "Руслан" і "Шкільна Поміч". З огляду на тоту цїль, надїємо ся, що саля заповнить ся по береги та що не тілько всї родичі Русини зі своїми дїтьми, але і другі Русини поспішать в тот вечер між дїтей, щоби — забавляючи ся разом з ними, немов в одній великій родинї — причинити ся до збільшеня фондів обох товариств, котрих цїлію єсть: поміч бідній молодежи шкільній. — Від "Клюбу Русинок" Г. Шухевичева предсїдателька.   Засїданє исторично-фільософічної секції Наук. товариства им. Шевченка відбуде ся дня 11. с. м. в середу о годинї 6½ вечером в канцелярії товариства [Ринок ч. 10. поверх II.]   В академ. товаристві "Ватра" у Львові [Ринок ч. 10] відбуде ся в середу 11-ого н. ст. грудня с. р. о 7 годинї вечером відчит тов. Ф. Єндика на тему: Макса Нордава "Die Entartung".   В Манастирисках придержала сими днями жандармерія аґента еміґраційного Ковальского і найдено при нїм значнїйшу квоту, виманену від охотників до еміґрації.   Епідемія шкарлятини загнїздила ся від довшого часу в селах Грабівци та Баворові повіту торнопільского і богато дїтей уже пожерла. В инших місцевостях лютує кір.   Холєра. Стан холєри з днїв 7 і 8 грудня представляє ся ось як: В повітї гусятиньскім в Личківцях подужала 1 особа; в Нижбірку новім остали з днїв попередних хорі 3 особи, померла 1, остають в лїченю 2 особи; в Брикули новій пов. теребовельского остає хорих 5 осіб. Разом остало в лїченю з днїв попередних 9 осіб, подужала 1, померла 1, отже остає хорих 7 осіб.   Дотепний дезертир. З 30-го полку піхоти утїк в суботу жовнїр Михайло Кіліян. Щоби собі улекшити дезерцію, зробив в шинку при улици Бляхарскій знакомому муляреви предложенє обміняти ся на хвилю своїми одягами, аби побачити, як будуть виглядати. Муляр згодив ся, а жовнїр перебраний утїк, полишаючи муляря в мундурі війсковім. Муляр з-разу думав, що все се жарт, але по двох годинах жданя удав ся на одвах і донїс о пригодї. На одваху відобрали єму баґнет і відставили під сторожею на поліцію. Там розслїдивши справу, зараз пустили муляря на волю, але відобрали мундур, і він, неборачище знайшов ся без зимової одежі.   Дрібні вісти. Є. В. цїсар удїлив зі своєї приватної каси погорілцям міста Ярослава 300 зр. запомоги. — Радник двору ґр. Володим. Лось виїхав на люстрацію староства в Долинї. — В Збаражі помер Ив. Зацерковний канцеліст для книг грунтових. — В Ряшеві застрілив ся дня 3 с. м. в однім з готелїв вахмайстер артілєрії польної Іосиф Майка, стаціонований в Ярославі. — Отворенє нового двірця зелїничого в Перемишли і відданє єго до ужитку публики відбуло ся дня 7 с. м.; трохи пізнїйше буде дворець також елєктрично освітлений.   Дѣло 