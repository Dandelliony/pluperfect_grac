◦ ◦ ◦ ◦ ◦ ◦ ◦ ◦ ◦ ◦

На дохід будови руского народного театру устроює Руске Касино в Стрию при співучасти "Дванацятки співаків-академиків" ві второк, дня 1 н. ст. вересня 1891 в сали готелю "під чорним орлом" музикально-деклямаційний вечер сполучений з танцями. Стрій вечерковий. Початок о год. 7½ вечером. Цїна вступу на салю 1 зр. Наддатки на цїль будови руского театру приймають ся з вдячностію. Можна мати певність, що сей вечерок удасть ся під кождим взглядом, бо патріотична публика руска з Стрия і околицї знана вже з того, що нїколи єї не хибне там, де йде о яке користне для рускої справи дїло.
Зміна власности. Село Турка під Коломиєю, власність п. Едварда Торосевича перейшло дня 17 н. ст. серпня на власність жидів Бретлєрів за цїну 370.000 зр. Недавно закупив село Скопів, власність п. Ивана Торосевича, брата попередного, жид Гальперн.
Увільненє від кари одержало актом цїсарскої ласки з 15 н. ст. серпня 86 вязнїв в Австрії. З уласкавлених припадає на карне заведенє львівске 9, станіславівске 7, винницке 3, а женьске у Львові 5.
Дванацять міліонів зр. в виплачених листах заставних кредитового товариства земского знищила нинї сторожа огнева в присутности виделєґованої комісії на горі Пелчиньскій у Львові. Користаючи з цеї нагоди, дає п. Дембовскій, презес кредитового товариства земского, снїданє для урядників, через руки котрих перейшли сі міліони.
Огонь. Дня 15 с. м. в суботу з полудня повстав огонь в Сївцї калускій, з причини, що при молоченю збіжа в сїнех закурив собі молотїльник люльку. Погоріло нашим селянам 5 господарств, 4 Нїмцям, разом 9 обійсть, і то все до тла, зі всїм припасами збіжа й сїна. З наших погорілцїв лиш один був асекурований, з Нїмцїв один неасекурований, а прочі асекуровані. При сильній посусї і вітрі огонь обняв скоренько всї будинки і ратунок був неможливий. Щастє лише, що вітер мав напрям від села, де ряд хат кінчив ся — инакше був-би огонь розширив ся на більшій простір.
Дивний турист появив ся з початком липня с. р. у Львові в заїздї Дикера при улици Городецкій у Львові. Турист сей, 58-лїтний мужчина, порядно одїтий, вписав ся в заїздї яко Кароль Шефер аґент торговлї вина в Рец. В якійсь час пізнїйше виїхав Шефер зі Львова так само незамітно, як був приїхав. Незадовго однако появив ся він в Судовій Вишни з малим клунком під пахою, пійшов до тамошного лїса, скинув з себе одежу, тонку сорочку і черевики, порізав все те на дрібні кусники і перебрав ся в одежу з грубого полотна та наложив на голову зимову шапку. Зробивши таким способом з себе жебрака, почав Шефер волочитись босо по околици. Тому однакож перешкодила жандармерія, котра єго арештувала в Судовій Вишни. До тепер не хоче він виявити анї свого правдивого назвища анї причини, для чого переодїв ся за жебрака.
Сїрчана печера. Одним з найцїкавіших місць в краю Секлєрів, в Семигородї, єсть околиця над озером св. Анни. О дві години ходу від сего озера лежить т. зв. "Смердяча гора", 1140 метрів висока. Цїле єї окруженє дуже дике. В горі тій єсть т. зв. сїрчана печера, з відки добуває ся убиваючій ґаз, наповняючій печеру до висоти, видної на стїнї. Входячи до печери, чує ся лиш приємне скоботанє в ногах. Пси утїкають від неї, а находячі ся при входї до печери могили 25 самоубійників або смільчаків, котрі ту погибли за послїдних 12 лїт, остерігають вандрівника. На північ від сїрчаної печери єсть т. зв. "печера убійча". Птахи, коли до неї наблизять ся, падуть неживі на місци. Печера ся завалила ся 1802 року. Перед кількома днями лучила ся ту молодій мадярскій писательцї Аннї Туч сумна пригода. Звиджуючи околицю в численнім товаристві, наблизила ся надто до печери і упала запоморочена на землю. Від сего часу лежить тяжко хора а слабість єї має бути грізна.
Дрібні вісти. Дня 17 н. ст. вересня відбуде ся в Добромирцї вінчанє п. Ивана Рейтаровского, окінченого богослова, з панною Ольгою Левицкою, дочкою приходника місцевого. 