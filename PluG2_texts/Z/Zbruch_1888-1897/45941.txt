Статути фондації бар. Гірша. — Про траґічну пригоду.

Статути фондації бар. Гірша — як доносять з Відня — мало вже міністерство справ внутрішних затвердити. Dziennik Pol. подав такі близші вісти о тих статутах: фондація має назву "Фондація бар. Гірша для плеканя просвіти народної, рукодїльництва і рільництва в Галичинї і на Буковинї". До всїх шкіл сеї фондації будуть прийматись також ученики христіяньскі аж до висоти 25% загального числа учеників. Язик викладовий в Галичинї польскій, в Буковинї нїмецкій. Фондами управляти буде рада кураторска, зложена з 18 членів, з котрих що найменше 14 мусить бути жидами. Правительство именувати буде 4 кураторів. Комітети льокальні будуть основуватись в необмеженім числї відповідно до потреби, а будуть мати право пропозиції що до отвираня шкіл і що до адміністрацій. Учителї будуть именовані лиш після внесень комітету льокального. З послів засїдають тепер в радї кураторскій Гнївош і Раппапорт. Правительство покличе до ради кураторскої мабуть ще одного посла і трех урядників міністеріяльних. Про траґічну пригоду пишуть нам з Сасова: Дня 3 н. ст. сїчня в суботу лучила ся страшна пригода на польованю в Кругові коло Сасова. Ще в пятницю поїхав був до Кругова кс. Єроним Стахурскій, лат. вікарій з Сасова, на реліґію до тамошної школи. По школї около 11 години поїхав кс. Стахурскій враз з п. В. Сокульским, 24-лїтним молодцем, на простих санях до кругівского лїса на польованє. Але заким приїхали на призначену стаю, вже в дорозї побачили заяця, що вискочив з-під корча, і оба стрільцї, маючи вже набиті стрільби, зірвались з саней за спюхом. Ледво відбіг кс. Стахурскій кілька кроків від дороги, коли стоячій за ним товариш не хотячи потягнув за курок — і цїлий набій поцїлив у саму скронь кс. Стахурского — і повалилась на місци невинна жертва горячкового польованя. Покійний кс. Стахурскій, ледво рік як висвятив ся, був чоловіком лагідним і згідливим, тож смерть єго так страшна і передчасна викликала загальний жаль між интеліґенцією. Цїла вина того траґічного випадку була в тім, що молоді непрактичні стрільцї не знали чи забули на тую важну засаду в штуцї польованя, що стрільби повинно ся набивати аж тодї, коли станесь на становисках, а на возах чи санях можна лише порожні стрільби везти, а навіть коли переходить ся з одної стаї на другу, треба ладунки для безпечности повитягати. — Комісія прибула з Золочева нинї (4 сїчня) о 12 годинї в полудне. Нещастний застрілений лежав цїлу добу на місци катастрофи. Похорон в понедїлок. 