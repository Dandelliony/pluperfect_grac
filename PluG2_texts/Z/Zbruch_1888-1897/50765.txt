◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені прибув вчера в товаристві старости Мавтнера о 5-ій год. рано до Сянока, де звиджував від 8—10 год. ґімназію, відтак відбував люстрацію тамошного староства. О год. 11-ій почались принятя. Намістникови представились репрезентанти духовні обох обрядів, командант округа доповняючого, командант баталіону 45 полку, командант оборони краєвої, ґреміюм судових совітників під проводом президента Желеского, державний прокуратор Сплавскій, повітова дирекція скарбу, рада громадска, кагал і многі особи приватні.
Снїг. В околицях Городка упав в ночи з 20 на 21 снїг.
Пригоди на зелїзницях. На стації в Копичинцях підчас виладовуваня товарі, сторощила тяжка скриня товарова ногу послугачеви. — В ночи на 12 с. м. переїхав поїзд особовий, їдучій зі Станіславова до Чернівцїв селянина Григорія Качука, котрий мабуть сам підложив ся під поїзд. За Качуком пошукувала від кількох тижднїв жандармерія під закидом якоїсь крадїжи. Він укривав ся перед жандармами в стиртах по полях, а вкінци постановив собі утечи перед жандармами аж на другій світ, де они єго так скоро а чей не доженуть. Поїзд переїхав єго через пів і розрізав як ножем. — Не далеко Гатчини на зелїзници Надбалтицкій наїхали на себе два поїзди зелїзничні, як кажуть, з тої причини, що один машиніст з одного поїзду, дістав був напад помішаня змислів. Кілька подорожних і урядників зелїзничих віднесли покалїченя.
Диво природи. Дня 14 с. м. повила одна женщина в Мільци при енерґічній помочи операційній близнюки, мужеского пола, що були зрослі до себе почавши від обойчика аж до пупка лицями до себе зверненими. Дїти померли зараз в годину по приходї на світ.
Вибух ґазів. Вчора, підчас чищеня каналу при улици Сакраменток, кинули два робтники запалений кусник паперу, щоби пересвідчитись, чи канал добре вичищений. В тій хвили наступив так сильний вибух ґазів, що висадив замикаючу канал зелїзну крату у воздух і покришив на дрібні кусники. Обидва робітники тяжко ранені.
Дрібні вісти. Цїсар удїлив громадї Коростів повіту стрийского 100 зр. запомоги на будову школи. — Краєвий маршалок кн. Евст. Сангушко повернув вчора зь Кракова до Львова. — П. Илія Авраам Сиґаль, родом зі Тернополя, конціпієнт адвокатский, получив вчера на львівскім університетї степень доктора прав. — У Львові помер сими днями Ант. Лев Біньковскій, архітект в 38 р. житя. — В Люблинї помер загально поважний, люблений і взятий лікар-гомеопата Антін Рихаркевич, котрого зачисляли до глубоко образованих лїкарів, а котрий з альопата перейшов на гомеопата. 