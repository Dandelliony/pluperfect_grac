◦ ◦ ◦ ◦ ◦ ◦ ◦ ◦ ◦ ◦

З Жидачева одержали ми письмо з вчерашного дня (25 мая): Жидачів горить. Дотепер згоріло пять найлучших ґаздів. Огонь ширить ся. Погорілцї асекуровані.
В Лазах під Радимном почали будову нової церкви мурованої після плянів п. Вас. Нагірного. Церков тая має форму ротунди закінченої хорошою копулою з шіснацять вікнами.
Пересторога. Черновецка "Руска Бесїда" подає в друге до прилюдної відомости, що лиш она має виключне право на видаванє творів бл. п. Юрія Федьковича, набуте від самого покійника ще за єго житя. Всяке нарушенє сего права буде товариство переслїдувати в дорозї судовій.
Зелїзницї з Тернополя до Копичинець і з Станіславова до Сиготу вже здаєсь мають будуватись, бо в минувшім тиждни обїздив обі траси оден з висших инспекторів ґенеральної дирекції з кількома инжінерами, котрі мають розпочати вже в найблизшім часї початкові працї технічні. На начальників тої будови призначено двох Нїмцїв.
Неосторожна їзда. В Гутї половицкій, каменецкого повіта лучилась 14 н. ст. мая сумна пригода. Візник двірскій, перевозячи на фільварок "Казанє" робітників, перевернув віз так нещасливо, що кількох робітників, поранилось. Найбільше потерпіла одна бідна вдова, мати четверо дрібних дїтей, котрій колесо здерло шкіру з голови і розірвало шию понизше щоки. Помочи лїкарскої удїлив їй лїкар з Топорова, — аж за другим візванєм, коли довідав ся, що зверхність громадска [а чому-ж не обшар двірскій?!] винагородить єго за труд. Хору відвезено до шпиталю.
Нові вибори доповняючі до бродскої промислово-торговельної палати відбудуть ся при кінци мая або з початком червня с. р., бо міністерство торговлї уневажнило послїдні вибори.
Великих маневрів в Галичинї — як пишуть з Відня — сего року не буде, а то за-для браку часу і длятого, що имовірно сего року приїде на великі австрійскі маневри нїмецкій цїсар. В Галичинї відбудуть ся лише маневри кавалерії коло Тарнова, на котрих нашого цїсаря не буде.
Дрібні вісти. Цїсар дарував громадї Туркотин в пов. перемишляньскім 100 зр. запомоги на будову школи. — Новий уряд почтовий отворює ся дня 1. червня на стації зелїзницї Богухвала, пов. ряшівского. Дня 11 н. ст. червня відбуде ся вінчанє п. Игнатія Власюка, начальника філії "Народної Торговлї" в Перемишли, з панною Оленою Марією Бачиньскою, в церкві гр.-к. обряду в Чернівцях. — Дон Карльос, князь Мадриду, виїхав вчера зі Львова до Відня. — Пяте засїданє польского товариства природознавцїв им. Коперника відбуде ся ві второк дня 26-го н. ст. мая 1891 о год. 6-ій вечером в XV. сали університету. — Франц Ундерка, знаний різник, умер у Львові в 65 р. житя. — В Перемишли умер учитель народний Александер Козловскій в 29 р. житя. — Коло Астрахану появилась саранча в великій скількости і загально побоюють ся, що она перенесе ся до полуднево-західних провінцій. 