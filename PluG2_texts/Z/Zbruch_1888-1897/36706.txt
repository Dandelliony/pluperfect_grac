◦ ◦ ◦ ◦ ◦ ◦ ◦ ◦ ◦ ◦

Гостина намістника в Коломиї. В понедїлок по полудни заходив намістник до школи дївчат, головної школи хлопцїв і польскої школи жидівскої; відтак зложив візиту заступникови маршалка повітового о. Кобляньскому, президентови суду окружного Пясецкому, командантови корпусу підполковникови Шіндлерови; опісля оглянув староство і уряд податковий та відвідав в приватнім помешканю старосту Менсовича. Ві второк рано виїхав намістник зелїзницею льокальною до Печенїжина і Слободи рунгурскої.
Село Глинне, лїського повіту купив на власність п. Петро Коциловскій, бувшій посол соймовий і властитель рустикальний в сяніцкім повітї.
Львівскій комітет ратунковий зійшов ся вчера на дальші наради що-до роздачі запомог. Складки принесли 59.019 зр. 48 кр., з котрих по відтягненю видатків канцелярійних (друку обіжників, оплат почтових і т. и.) лишило ся до роздачі 58.051 зр. 54 кр. Після рішеня комітету з 12 цвітня розіслано 39.652 зр., — лишилось отже ще 18.399 зр. 54 кр. Референт кс. Заблоцкій пояснив, що крім 244 парохій, поручених до запомоги на послїнім засїданю, увзгляднено ще 25 парохій на квоту 2.585 зр., повіти брідскій, бобрецкій, перемишляньскій, стрийскій і ропчицкій (по 500 зр.) а снятиньскій 1000 зр. Також одержали повіти Новий Санч і Камінна по 500 зр. за-для погіршеня недостатку огнями, а парохія Язловець 300 зр. і повіт Турка 120 зр. Комітет затвердивши ту роздачу, доконану комісією, приступив до дальших єї внесень та обдїлив передовсїм квотою 8.522 зр. таких 103 парохій, котрі після спеціяльних справоздань аж тепер мають тяжкій передновок. Крім того по переведеній дискусії рішено всїм тим парохіям, котрі вже одержали першим разом запомоги, роздїлити 10.000 зр. в відношеню по 30—60% до одержаної вже запомоги. З их справоздань показало ся, що потрібують ще нагло помочи і виразно о ню просять именно для тих, котрі не можуть заробити (вдови, сироти, калїки і т. п.). А що все ще надходять складки грошеві, а заразом і просьби о запомогу, то уповажнено комісію для роздачі, порозумівшись з комітетом екзекутивним, увзглядняти ті просьби по змозї.
В справі вінчаня архикнягинї Марії Валерії. Видїл краєвий розіслав до властей автономичних таке письмо: "В липни с. р. відбуде ся торжество вінчаня Є. цїс. Вис. Найдост. архикн. Марії Валерії, доньки нашого Найясн. монарха, з Є. цїс. Вис. Найдост. архикнязем Францом Сальватором. Для обдуманя способу, в якій наш край має почтити гідно се торжество, запросив видїл краєвий особи, займаючі знатне становище в нашій суспільности, а зібрані на нарадї дня 11 мая с. р. під проводом маршалка краєвого порішили: Жертвувати Найдост. архикнягини в дар від краю, з нагоди єї вінчаня, образ олїйний пензля Ивана Матейка, представляючій "Вінчанє короля Казимира Ягайлонця з архикнягинею Єлисаветою австрійскою". Кошти виготовленя сего образу порішено покрити в дорозї субскрипції, котру зараз на зборах начато. Уважаю моїм обовязком подати се рішенє Світ. репрезентації з просьбою, щоби в своїм обсягу зволила підпирати сю гадку. Залучаю заразом лісту субскрипційну з повідомленєм, що датки зібрані надсилати можна до банку краєвого у Львові під адресою маршалка краєвого, яко предсїдателя комітету для почтеня торжества вінчаня архикн. Марії Валерії. — Маршалок краєвий Тарновскій."
Русинкам з Галинини і Буковини, що підписали петицію до ради державної о допущенє женщин до студій в університї та основанє бодай одної ґімназії жіночої в Галичинї, цїкаво буде знати, що на засїданю палати послів ради державної дня 8 н. ст. мая с. р. посол о. Озаркевич внїс, щоби петиція в цїлости була уміщена в стеноґрафічнім протоколї, — і се палата приняла. Над усїми трема петиціями, т. є. Нїмок, Чешок і Русинок, радила вже по части шкільна комісія парляментарна і на внесок посла Бера поручено тимчасом застановляти ся над тим питанєм за-для єго великого принціпяльного значіня; а потому вибрати референта. Але що рада державна відрочена до осени, то над тим будуть радити уже аж в осени. Петиції живо порушують уми віденьского жіноцтва і дня 13 н. ст. мая в науковім клюбі (Wissenschaftlicher Club) товариство жінок для розширеня жіночого образованя (Verein fur erweiterte Frauenbildung) скликало засїданє, щоби розібрати подані жінками петиції. На се засїданє були запрошені також посли, на котрих руки петиції були подані. Збір виразив ся, що петиції Русинок і Чешок написані далеко чутливійше, як петиція Нїмок. (Петицію Русинок подамо небавом в "Дѣлі" після стеноґрафічних протоколів ради державної).
Дрібні вісти. Цїсар і цїсарева жертвували з своїх фондів 300 зр. комітетови, що устроїв концерт у Відни на дохід галицких селян. Ґр. Лось передасть 2.694 зр., яко дохід з згаданого концерту, комітетови львівскому, при чім полишить розвазї комітету, чи з тих грошей не годилось би ужити яку часть і на под помогу погорільцїв?.. — Епископ Пузина виїхав на візитацію тернопільского деканату. — Рухому виставу образів перенїс єї предприємець п. Цихоцкій з Станіславова до Коломиї. — Латиньскій крилошанин Манастирскій, помершій недавно у Львові, записав 50.000 зр. на заведенє сиріт св. Антона і 50.000 зр. на заведенє глухонімих у Львові. — Намістник, вернувши з Коломиї, має виїхати до Відня. 