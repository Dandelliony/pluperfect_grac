◦ ◦ ◦ ◦ ◦ ◦ ◦ ◦ ◦ ◦

З нинїшним днем 1 н. ст. липня наша мова [мало-руска] допущена до міжнародного обороту телєґрафічного на основі ухвали міжнародної конференції телєґрафічної в Парижи року 1890, котра завела богато реформ також під взглядом тарифи, депеш шифрованих, умовлених слів і т. п.
Надвірняньскі добра перейшли вже оконечно на власність правительства. Сими днями підписано контракт купна з віденьским Boden Credit-Anstalt.
Трибунал кассаційний у Відни затвердив засуд смерти на Марію Кобринову засуджену у Львові і на Катерину Каню засуджену в Тарнові.
Бориславскій поєдинок. Два робітники надшиванцї бориславскі, Григорій Шпет з Любачева і Іосиф Ильчаків з Самбора, поперечились — як нам доносять — в недїлю в однім бориславскім шинку о дрантивий годинник. Суперечка почалась кулакованєм і заушниками а скінчилась тим, що Ильчаків витягнув ніж тай пробив противникови черево так, що аж внутренности висадив. Пробитий доволїк ся ще при помочи другого до уряду громадского, і тут лїкарі місцеві, Лєв і Берман, удїлили єму першої помочи, однакож на житє нема надїї. Іосифа "поруна" відставлено разом з другим, скованого в двійку, до суду в Дрогобичи.
Воздушна лазня. В Перемишли отворив наш земляк п. К. Підляшецкій нову, оріґінальну лазню, котра не як звичайні дотеперішні парні огріваєсь парою, але воздухом. Чистий воздух огріваєсь відповідним апаратом в міру потреби від 40—70° Р. і надаєсь особливо успішно і спасенно для людей набавлених недугами гостечними, ревматичними, і т. п. Лазня уряджена з всякою вигодою і виставою, так що можемо єї поручити кождому з чистою совістію. Лучалось вже тепер, що люде терпячі на слабости ревматичні, маючи виїзджати до купелїв заграничних, пробували передше сеї купелї і виходили зовсїм вилїчені — ощадивши собі тим чином прикрих заходів а ще прикрійших видатків. X. X.
Дрібні вісти. Цїсар дарував громадї Мацьковичі повіта перемиского 150 зр. на будову церкви. — В костелї св. Анни відбуде ся 4 н. ст. липня вінчанє п. Іос. Сембратовича, свояка митрополита з панною Єл. Лижницкою. — Намістник ґр. Бадені повернув нинї з Кракова до Львова. 