Перше засїданє повітової ради в Турцї. — Акція ратункова. —  В справі вечерка в память Осипа Федьковича.

Перше засїданє повітової ради в Турцї відбулось дня 21 н. ст. лютого а маршалок повітовий п. Бронислав Осуховскій промовив до радних і численної публичности такими словами: (По польски.) Вп. панове! По довголїтній і тяжкій борбі виборчій тутешна рада повітова уконституовала ся. Склад теперішний відповідає потребам повіту, бо до ради входять сили интеліґентні люде доброї волї, котрі від давна для добра повіту і бідного люду робити хотїли і робили, чого доказом, що через тілько лїт, не жалуючи працї, часу і майна витревало ставили чоло всїм противностям, всїм интриґам і нечестним підступами, які ту лучали ся. Не буду повторяти цілої исторії тутешної ради повітової. Стала ся она голосною в цілім краю а нам ту згромадженим аж надто звістна. Згадаю лиш, що Бог допоміг добрій справі і партія угодова віднесла побіду. (По руски.) Прото звертаю ся до вас братя Русини, і прошу, аби ми дальше на тій вибраній дорозї угодовій поступали. Подаймо собі братерскі руки, станьмо як один муж до тої тяжкої працї, котру маємо перед собою і котрої ми підняли ся. Най наш ославлений повіт з остатного стане ся першим. Даймо примір, що в згодї все потрапимо зробити, як се вже початок, на тій дорозї зроблений показує. В згодї вибрали ми Впов. посла до сойму краєвого, в згодї перевели вибір до ради повітової і в згодї поступаючи будемо працювати для добра повіту і цїлого краю! (По польски.) А ви, панове, з противного табору, забудьте всї особисті урази і амбіції та подайте нам руки до спільної працї, до котрої вас запрошую. Відложім на бік всї взгляди політичні! Рада повітова не єсть ареною політичною; станьмо на ґрунтї чисто економічнім повіту а на тім поли працюючи найдемо аж надто досить занятя. Відтак взнесши оклик на честь цїсаря, подякував маршалок старостї за всї труди, які понїс за-для виборчих борб в повітї. Промову маршалка приняли зібрані оплесками а о. Прухницкій і посол Телишевскій заявили в своїх промовах що все будуть за згодою.
Акція ратункова. В недїлю 2 н. ст. марта відбула ся в намістництві спільна конференція з відпоручників видїлу краєвого в справі удїленя дальших підпомог для селян в повітах, де неврожай з минувшого року нанїс найбільші шкоди. Рішено виасиґнувати 35000 зр. на беззворотні підпомоги і 78.500 зр. на безпроцентові позички. Именно признано підпомоги для повітів: борщівского 6000 зр., бучацкого 3000 зр., чортківского 6000 зр., городеньского 5000 зр., калуского 5000 зр., стрийского 1000 зр., тернопільского 6000 зр., збаражского 3000 зр. Безпроцентові позички признано повітам: борщівскому 25.000 зр., бучацкому 10.000 зр., чортківскому 25.000 зр., городеньскому 15.000 зр., городецкому 4.500 зр., стрийскому 8.000 зр., збаражскому 6.000 зр.
В справі нинїшного вечерка в память Осипа Федьковича одержали ми отсі два письма: I. Від Академічного Братства: "Повідомляємо отсим, що за-для різнородних причин рішив видїл нашого товариства на вчерашнім своїм засїданю не устроювати вечерка в честь Осипа Федьковича. — Від виділу "Академічного Братства" Ев. Левицкого, голова; В. Козакевич, секретар. II. "Маємо честь повідомити П. Т. Публику, що нинї о годинї 7-ій в вечер відбуде ся вокально-деклямаційний вечерок в честь Осипа Федьковича. Проґрама остає ся тота сама, яку оголосило товариство "Академічне Братство". — Н. Шухевич, кандидат адвокатскій; Павло Кирчів, редактор "Правди"; Евгеній Петрушевич, кандидат адв.; М. Струсевич член редакції "Дѣла". 