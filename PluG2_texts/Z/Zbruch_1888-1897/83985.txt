Народний Дім і театр рускій.

Перед десяти днями видїл товариства "Руска Бесїда" у Львові вислав до Совіта управляючого институтом "Народний Дім" прошенє о відступленє великої салї "Народного Дому" на представленя театральні. Прошенє своє мотивував видїл "Рускої Бесїди" тим, що в виду вистави краєвої в 1894 р. театр рускій потребує просторійшого, вигіднїйшого і постійного уміщеня, де змогла би штука руска драматична місцевим і посторонним гостям, именно приїзжим Славянам представитись достойнїйше, як могло би статись в таких малих і тїсних салях, як у сали товариства нїмецкого "Frohsina", або в польскій "Gwiazd-ї".   Видїл "Рускої Бесїди" знав дуже добре, що в 1887 р. загальні збори членів института "Народний Дім" на внесенє і при помочи кліки москвофільскої порішили, щоби театрови рускому на будуче не відступати згаданої салї. Але видїл "Рускої Бесїди" знав також о тім, що саля "Народного Дому" була будована як раз на ужиток для театру руского; знав відтак і о тім, що театр рускій містив ся в тійже сали повних 90 лїт і що жадному членови Института анї Совіта не приходила нїколи на думку та можність, щоби сцена руска мала не міститись в хатї, збудованій жертвами всего народу руского, в хатї, що мала піддержувати другі институції рускі і стати огнищем духового та національного житя Русинів галицких.   Знаючи те, видїл "Рускої Бесїди" набрав пересвідченя, що згадані збори членів "Народного Дому" в 1887 р. розминулись з цїлями институції "Народного Дому", подались на дїло дуже непатріотичне, а навіть противне і шкідне интересам духовим народу руского. Видїл хотїв догадуватись, що згадана ухвала з 1887 р. запала з простого антаґонізму кліки москвофільскої до сцени руско-народної; хотїв догадуватись, що час семилїтний вилїчить управителїв нашої першої институції з слїпого шовінізму, і що в добрий спосіб і з користею для обох сторін суперечна справа дасть ся в дорозї мирній успішно полагодити.   Тому вислав видїл "Рускої Бесїди" не лиш умильну просьбу до Совіта управляючого на руки о. Делькевича о відступленє салї, але вислав також депутацію до Єго Ексц. митрополита, яко протектора института "Народний Дім" з устним прошенєм о піддержанє свого управненого домаганя. Делєґати явились 12 с. м. у Є. Е. митрополита і всесторонно пояснили цїлу справу. Як в прошеню письменнім до Совіта, так і в устнім до Є. Е. митрополита, положено цїлу вагу на ту обставину, що сали "Народного Дому" не грозить нї найменша небезпечність пожежи. Ту обставину піднесено умисно, бо в 1887 р. збори членів "Народного Дому" закрили свою лиху волю для театру руского тим, мов то сцева готова загоріти і "Народний Дім" упаде жертвою огню. В поданю до Совіта "Народного Дому" представлено проте, що видїл "Рускої Бесїди" зобовязуєсь сцену і всї декорації импреґнувати так, що всяка небезпечність огню виключена. Окрім того зобовязанось всї прибори театральні і ґардеробу умістити зовсїм деинде, а не в "Народнім Домі"; кожду полумінь ґазову окрити дротяною сїтею, а надто ще в часї кождого представленя за сценою удержувати сторожу огневу з ручною сикавкою і відповідним запасом води. Більшої поруки годї було видумати.   Є. Е. митрополит вирозумів дуже благосклонно предложену справу і прирік єї піддержати всїми силами. Була надїя на успіх. О. Делькевич гостив зараз слїдуючого дня в палатї митрополичій на празнику Покрови і имовірно зрозумів з річи о. митрополита, що час закинути партійний антаґонізм, а вести управу справ "Нар. Дому" в дусї патріотичного вирозуміня і справедливости.   Мимо тих щирих заходів из сторони "Р. Бесїди" і о. митрополита театр рускій не одержав салї "Народного Дому". Апеляція до розуму і патріотизму відбилась о партійне становиско Совіта як горох від стїни. На вічну память потомству поміщаємо відповідь Совіта дословно. Она гласить:   Ч. 830/93. Имѣемъ честь довести до свѣдѣнія Свѣтлого Выдѣла, що Управляющій Совѣтъ Руского народного Института "Народный Домъ" во Львовѣ не былъ въ положеніи удовлетворити прошенію Свѣтлого Выдѣла отъ 10 жолтня 189З года о отступленье институтской сали на театРальныи представленія на время отъ 16-го жолтня начавши на дальшихъ 40 дней, а то по поводу, що общее собраніе членовъ "Народного Дома", отбывшее ся 26-го листопада (8-го грудня) 1887 года постановило: той же сали на театральныи представленій не отступати.   Отъ Управляющого Совѣта русского народного Института "Народный Домъ".   Львовъ, 11 (23) жолтня 1893.   Д-ръ Іосифъ Делькевичъ, предсѣдатель.   Як бачимо, то Совіт "Народного Дому" навіть не задав собі труду, мотивувати основнїйше своє відмовне рішенє. Він відкликав ся на "постановленіе общого собранія членов", так як би не знав, що згадане "общее собраніе" руководилось низьким і слїпим антаґонізмом до театру руского і то длятого, що він не московскій. Совіти "Народного Дому" мають вже не першій гріх на своїй совісти на тім поли. В лїтах 1870-тих Совіт "Нар. Дому" відмовляв салю театрови Бачиньского і Романовички яко народному, а містив у себе трупу Моленцкого, котра представляла штуки "язичієм наших паламарщиків. Бачиньскій і Романович мусїли грати по Стрільницях, Ґвяздах, в огородї езуїтскім і навіть в тїсній комнатцї на улици Ягайлоньскій, коли аматорскі театри о закрасцї твердо-русскій кождого часу тїшились прихильностію совітників. Театрови руско-народному відмовляно салю, а давано єї на вистави образів, на всякі венти, балї, а навіть жидам на представленя "мрачних образів".   Як против театру, так і против "Рускої Бесїди" відносились ті Совіти крайно ворожо. Старші люде памятають дуже добре, як по 1870-ім роцї викинено "Бесїду Руску" з "Народного Дому" длятого лиш, що управа єї перейшла в руки народовцїв. Було і так, що концертам Шевченковим не було приступу до "Народного Дому". Концерти ті мусїли відбуватись в сали ратушевій і на Стрільници, бо руске слово і пісню анатемізували господинове совітники на указ москвофільских орґанів. "Братство" академічне одержало також румацію з "Народного Дому", а навіть і "Зорю" старанось вируґовати, бо она не подобалась нашим "твердим".   Взагалї від Совіта "Народного Дому" доводились народовцям виключно самі супротивности і кривди. Факт той, що і нинїшний Совіт відмовив салї театрови рускому, не можна відокремішнювати від наведених нами подїй в давнїйших лїтах. Один і той сам неприязний дух віє з тої институції супротив національного движеня Русинів. Небезпечність огню — то лиш маска, за котрою криють ся зовсїм инші змаганя. Не треба забувати, що Совіт "Нар. Дому" відмагаєсь безперестанно приняти мужів заслужених для Руси в члени товариства, наколи они не належать до звістного табору. Поступованє таке велить і обєктивним людям догадуватись, мов би Совіти "Народного Дому" формально боялись контролї. А така контроля могла була дуже здатись в тих часах, коли над 150.000 зр. майна і фундацій стіпендійних залягало в звістнім "Заведенію". Та і нинї ще деякі фундації не увійшли в житє по причинї, що ліквідаторам "Заведенія" не спішно вирівнати рахунки з "Народним Домом".   Але міг би де-хто замітити, що теперішний Совіт не в силї змінити на власну руку постанову загальних зборів з 1887 р. Сей заміт илюзоричний. Збори постановили не відступати салї рускому театрови задля небезпечности огню. Ся небезпечність усунена зовсїм, бо импреґновані куртини і декорації не підпадають горіню. Совіт міг був себе оправдати перед будучими загальними зборами і крок сей був би принїс нинїшному Совітови лиш честь. Ми навіть надїялись, що интерпеляція Ексц. митрополита вплине в тім напрямі на Совіт, в котрім — додамо — засїдає тепер всего на все пять людей замість дванацяти. Се велика аномалія, а з другої сторони доказ, що о якім-небудь примиреню партій руских не може бути і бесїди. Театр наш платить за кожде представленє по 30 зр. товариству нїмецкому. Рускій гріш иде в чужій карман, а саля "Народного Дому" стоїть пусто. Говорять навіть, що де-хто носить ся з гадкою перебудувати єї на комнати мешкальні. Таким чином институція народна, що мала первістно і після фундаційного акту служити розвоєви і скріпленю духа руского, сталась би звичайною чиншовою камяницею. По сорок з накладом лїтах дожили би Русини галицкі того дивогляду, що в домі, збудованім жертвами всего народу, містились би партії приватні. Хорошій образ дїяльности патріотів руских! Відкритя бібліотеки годї діждатись, о заснованю музея чи то етноґрафічного чи промислового нїхто і не думає, бурсаки "Народного Дому" посилають ся до ґімназії нїмецкої, а против ґімназії рускої, котра дає институції дуже значний і сталий дохід від кількадесяти лїт, против тої ґімназії містили орґани табору москвофільского безнастанно неоправдані клевети. А що буде, як і ґімназія руска переселить ся з "Народного Дому" куди инде? Чи Совіт єсть тої гадки, що він своїм поведенєм, неприязним народовцям, не доливає олїю до огню, котрий заєдно горить, а котрий придушують патріоти рускі в надії, що чейже лихо буде усторонене і Совіт вступить на простїйшу дорогу? Над сими питанями радили би ми застановитись і о. Делькевичу і єго чотиром дорадникам. Исторія скаже колись свій суд о цїлій справі і він мусить випасти у велику некористь тих, що в шовінізмї глядять для себе чести.   Дѣло   