◦ ◦ ◦ ◦ ◦ ◦ ◦ ◦ ◦ ◦

    Станиславівскі Русини — як нам з відтам пишуть — вислали на руки посла Романчука до Відня таке письмо: "За лицарску оборону подоптаних, за витреванє на висотї мандатів usgue ad finem виражають честь Вам, Леваковскому, Пернерсторферови і товаришам, а блюдолизам погорду — Русини станиславівскі."   Звістний виступ посла Наталя Вахнянина в радї державній спонукав Русинів з Рожнїтівского до такої заяви, надісланої нам з просьбою о уміщенє єї в "Дѣлї": "Послїдний виступ посла Вахнянина в радї державній показав, що він стратив уже зовсїм встид, перенявши на себе ролю защитника гнобителїв руского народу. Длятого звертати ся ще до него уважаємо річію зовсїм злишною. Єсли однак підносимо голос в сїй справі, то лише в интересї справи рускої, щоби зазначити: що не уважаємо єго заступником народним і тим самим відмовляємо єму право промовляти в имени руского народу, а всякому иншому покликуватись на єго слова. — Андрій Павлиш ц. к. нотар. Д-р Євгеній Озаркевич лїкар. о. Теодор Павлюк парох в Рожнїтові. о. Володимир Сойка парох в Цїневі. Юрій Дїдохів начальник громади Струтина. Яків Назарович емер. управитель школи. Петро Волошинович. Іосиф Шлапак. Ив. Котурбаш. Мих. Бойчук. Мих. Юречка. Мих. Гринишак. Ив. Юречка. Антін Котурбаш. Мих. Котурбаш."   Огнї. В Золочеві — як нам з-відтам пишуть — вибух оногди о 3-ій годинї рано огонь в одній стодолї і знищив єї та й одну хату. Не був би се випадок незвичайний, як би не то, що при тім згоріла не лише худобина [корова і два веприки], але і двоє людей, що ночували в стодолї. — Дня 13-ого с. м. вечером погоріли в Хідновичах в дворі гумна і дві стирти збіжа власність ґр. Ст. Стадницкого з Крисович. Ратунок був неможливий, бо огонь, підложений злобною рукою, обняв в-мить всї три стодоли враз з кератом та молотїльнею, і до двох годин остали ся лише недогарки і попіл, в котрих ще до третього дня тлїв огонь. Шкода величезна. Будинки, всї нові, були обезпечені. Самого збіжа згоріло над 2000 кіп. Виратувано лише знаряди господарскі. Щастє, що не було вітру в ночи; инакше могло би було пійти з дивом цїле село. — До чотирнацять днїв два рази горіло в місточку Болшівцях [пов. рогатиньского]. Дня 2 с. м. згоріли 4 доми в жидівскій дїльници, а знов 14-ого 2 доми враз з господарскими забудованями в дїльници христіяньскій.   Торговля людским товаром. Против вивозу дївчат до Арґентини завязало ся там товариство "Societe de protection et de secours aux femmes amenes par emissaires". Оно вже повідомило австрійскі власти і деякі дневники про шайку, яка вивозить дївчата до Арґентини. Тая шайка мала вибрати ся недавно до Австрії. Центральні власти повідомили о тім приїздї підвладні орґани, щоби наглядали за роботою шайки. До неї належать: Герц Ляблєдовскій, Генох Коген, Мойсей Ґайст, Лейба Мунд, Соломон Блюм, Менахем Шульрайх і Хана Страґофска. Они вивозять дївчата на Ґенуу, Марсилію, Шербурґ, Гавр, Ля Палє або Сутгамптон. В готелях "Аквіля" і "Ліґурія" в Ґенуї мають постійно запас дївчат для дальшого переїзду до Арґентини. Як видно переселені бар. Гіршем до Арґентини жиди, замість займатись честною працею при хлїборобстві, волять торгувати "людским мясом"...   Дрібні вісти. Дня 27 н. ст. жовтня с. р. відбуде ся в міскій церкві в Коломиї о 7-ій годинї вечером вінчанє панни Євгенії Заячківскої, дочки п. Тита Заячківского, радника судового, з п. Андрієм Алиськевичем професором ґімназії. — В парохіяльній церкві в Олїєві коло Зборова відбуде ся дня 22 н. ст. жовтня вінчанє п. Михайла Рахвицкого, управителя школи в Кореличах [в повітї перемишляньскім], з панною Марією Яворовскою. — Вдова архикнягиня Стефанія приїхала в суботу до Ланьцута на пятидневну гостину до ґр. Романів Потоцких. — Маркиль Збоїньскій, славний драматичний артист польскій, помер у Львові в пятницю в 50-ім роцї житя. — В Пештї помер 10 с. м. Витовд Прошковскій, один з славнїйших польских малярів в 50-ім роцї житя. — Правительство задумує побільшити сторожу поліційну у Львові і в тій цїли відбула ся в суботу нарада у намістника. — Асекураційний аґент тов. "Victoria" Иван Александер Дубравскій, занятий в львівскій репрезентації, заосмотривши ся в блянкети того товариства, обезпечає легковірних "на житє" в той спосіб, що бере від них задатки на премії, а до того не має права. — У Львові сповнив самоубійство через повішенє Антін Янович рахунковий ревідент краєвої дирекції скарбу. — Першій снїг, і то по колїна, упав 16-ого с. м. в Солотвинї коло Станиславова; длятого температура дуже опала.   Дѣло 