◦ ◦ ◦ ◦ ◦ ◦ ◦ ◦ ◦ ◦

Панна Саломея Крушельницка, по виступах в опері в Трієстї, де збирала заслужені лаври, переїхала назад до Медіоляну.   В справі еміґрації до Бразилії. З причини розрухів в Бразилії правительство италійске видало заборону перевозити туда еміґрантів. Тепер в Ґенуї має знаходити ся около 5.000 ждучих на виїзд до Бразилії еміґрантів з Угорщини, Кроатії, Стирії і Галичини. Отже мусять або порозїздити ся домів, або дожидати часу, аж правительство знесе свою заборону.   Пожиточний винахід. Одна фірма поставила в убогих дїльницях лондоньских нові лямпи ґазові, котрі використовують до вареня води ґазове тепло дотепер не спожитковуване. Кожда лїхтарня має апарат, з котрого за дрібну оплату дістає ся зараз кілька кварт капячої води. На сей пожиточний для убогих винахід дістала фірма замовленя від головних міст европейских і американьских.   Любовна драма. Перед вісьмома лїтами навязав молодий чоловік любовні зносини з гарною молодою панночкою, дочкою убогої вдови в Чернівцях. Але що не мав сталого занятя, то й не могли она зараз побрати ся. По довгих заходах дістав він малу посаду в Боснї і виїхав туда, на разї сам. Сердечних зносин з панночкою не зривав, писав часто, навіть відвідував Чернівцї, але з вінчанєм протягав, чекаючи на аванс, котрий мав забезпечити молодятам лїпшу долю. Вкінци будучи перед роком, назначив день вінчаня, а щоби не продовжати відпустки, порадив своїй судженій, щоби наперед вислала своє придане до Босни, а по вінчаню без клопотів і пакунків виїдуть на своє господарство. Уложивши се все, відїхав, а мав приїхати аж на весїлє. Родина панночки зачала ладити придане; при убожестві вдови ишло оно досить тяжко. Коли все вже було готове, вислано в пакунках до Босни і з великою нетерпеливостію виглядано жениха. Доперва по кількох місяцях приїхав він до Черновець і на самім вступі заявив, що знов мусить відложити вінчанє, бо не лиш не авансував в Боснї, але і стратив посаду, а тепер хоче знайти якесь занятє в Чернівцях. Легко поняти, що дїяло ся тогдї вдові і єї дочцї! але годї. Они приймили судженого поки що у себе і по довгих трудах удало ся вдові випросити для свого будучого зятя посаду. Тогдї він по кількох днях випровадив ся від них, винаймивши собі мешканє, і до мешканя зїзджає з Босни поважна женщина з двоїма дїтьми. Виявило ся, що поважаний жених, граючи через вісїм лїт ролю судженого вдовівни, оженив ся в Боснї. Рівночасно з приїздом єго родини прийшли на адресу обманеної панночки паки з єї приданими, але все те було уживане і знищене. — За звичайну крадїж, за рабунок назначує закон карний вязницю. Але яку кару назначує законодавство такому злочинцеви, що молодій людинї вкраде вісїм лїт найпринаднїйшої весни і зрабує щастє цїлого житя?...   Дрібні вісти. Віцепрезідент краєвої ради шкільної д-р Бобжиньскій виїхав вчера рано на візитацію шкіл в округ бжескій, завтра буде в Кракові при отвореню нового будинку школи реальної в Кракові, в четвер звізитує кілька шкіл в окрузї краківскім, а пятницю перебуде в Кракові. — Архикнязь Людвик Віктор приїхав incognito до Львова на візитацію тов. "Червового хреста". — Славна поетка польска Марія Конопницка гостить у Львові. — Намістництво засистувало вибори до ради повітової в Новім Торзї. — В Стрию відбув ся зїзд екзекуторів податкових; завязано товариство взаїмної помочи і порішено домагати ся поправи своєї долї. — В Сколїм, Бродах і в Вигодї [пов. долиньского] закладають ся фабрики для виробу спіритусу з дерева; така фабрика має стати і на Буковинї. — На підставі автентичного а в не витолкований спосіб викраденого документу [Erlagsschein] вибрав якійсь незнаний обманник в касї дирекції зелїзниць державних у Львові 6 000 зр. в цїнних паперах, зложених яко кавція скільскої фірми "Братів Ґредль"; на нїкого з персоналу зелїзничої каси не паде найменшій закид. — Скарлятина і діфтерія лютить ся сильно в Самборі а в Берестянах [пов. самбірского] тифус; тут і там причиною пошести має бути лиха вода до питя.   Дѣло 