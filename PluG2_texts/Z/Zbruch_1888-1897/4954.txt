Наука, штука і литература. — Ще в справі їзди до Риму. — Сумний стан православної церкви на Буковинї

„Зорї“ числа 6 зміст слїдуючій: Старосвітскі батюшки і матушки, повість Ивана Левицкого (дальше). — З поезій Ореста Дубеньского : Краса весняна ; Вернїте ся ! — Світло добра і любови, оповіданє Олени Пчілки, частина друга. — З поезій Ореста Дубеньского: Перед молитвою ; Вечером. — Орлеаньска дїва, трагедія Фридриха Шіллєра, на язик рускій переложив Евгеній Горницкій. — Исторія литератури рускої, Омеляна Огоновского (дальше). — Вісти литературні: Михайло Максимовичь і Денис Зубрицкій, Кіевская Старина ; Ottuo slovnik naučny. Illustrovana encyklopaedie obecnych vědemosti.
В Чернівцях появилася брошурка під заг.: „Відповідь на критику Жіночого Альманаха в „Зорі“ з р. 1887. написала Н. Кобриньска. Коштом і заходом К. Трильовского. ѴІІІ-ка, стор. 16.
„Галицко-русская Библіографія за 1887 г.“ — се заголовок нової працї, котрою обдарив нас знаний труженик на поли нашої библіографіи п. Иван Ем. Левицкій. Тая праця була вперед напечатана в „Литературнім Сборнику галицко-руском Матицї“ за 1887 рік, а теперь появилася накладом автора осібним відбитком. Не ту місце запускатися в основну оцїнку тої важної працї, але мусимо сказати, що она відзначаєс великою старанностею і совістностею. Всї публикаціи, видані в цїлій австрійскій Руси уложені тут в поазбучнім порядку. Тут знайшли місце працї наших авторів, писані по руски, але бачимо тут такожь працї наших людей, видані не на нашій а чужій ниві, а крім того працї наших писателїв, толковані на инші европейскі язики. Суть тут і працї инших европейских авторів, котрі були у нас толковані, чи то в часописях чи в инших виданях. З періодичних видавництв і часописей подибуємо тут не лише заголовки, але і спис важнїйших статей. При кінци книжки находиться „укажчик“ имен авторів і заголовки публикацій, котрий служить до скоршого орєнтованя. В „укажчику“ подибуємо розвязанє більшої части псевдонимів і криптонимів. — Крім вартости моральної відзначаєся тая праця дуже красним поверховним виданєм. Красний, грубий, велиновий папір, великій, четкій друк, красний формат великої 8-ки — все то складаєся на то, що виданє презентуєся дуже гарно. І цїна невисока — 1 зр. Приповідка каже: „Добре само хвалиться“, а ми вискажемо хиба лишь жаль, що автор, видаючи свою працю в „Сборнику“ Матицї мусїв послугуватись неприродною мішаниною язиковою, хочь титули книжок подав всюди зовсїм точно, як в оригиналї, а в Библіографіи се рїчь першої ваги. — В. Л.
Ще в справі їзди до Риму.
В виходячім у Львові письмі „Wiadomości kościelne“ появилася статья, в котрій подорожь путників з Галичини до Риму названо : „Pielgrzymka wiernych synów Polski: Lechitów і Rusinów“. Єсть се новий доказ шовинизму, сим разом навіть политичного, на якім станув орган латиньского клиру. Назва та має на цїли показати світови, мовь-то ще по нинїшний день истнує королївство польске, а в єго склад входять Ляхи і Русини, і що з тої держави вибираються два „bratn-і“ народи на поклін папі.
О скілько можна вірити вістям, то первістний плян ишов ще дальше. В „pielgrzymc-ї“ мали взяти участь такожь Поляки з Познаньщини і Конгресівки, отже Лехити зі всїх „забраних“ земель, а до них в видї пятого колеса в возї мали причепитись і Русини галицкі. Поляки з Познаньщини відказались однакожь від участи, гнївні за то, що курія римска висше поставила интереси церкви католицкої в Прусах від справи польскої при послїдній угодї з зелїзним канцлером. Замість до Риму поїдуть Поляки з Познаньщини на гріб ческого архієпископа Войтїха, бо сей, по їх сказаню, „жертвував лише себе“ для справи христіяньства, а не жертвував народности польскої. З другої сторони однакожь суть вісти, що причиною абстиненціи Поляків познаньских єсть та обставина, що архіепископ познаньскій Диндер, рїшучо заборонив духовеньству польскому прилучатись до такої политичної вандрівки до Риму. Коли-жь відтак і Конгресовянам не удалося взяти участи в „pielgrzymc-ї polsk-ій“ за-для легко зрозумілих причин, то для ратованя слави закинено ще сїть на Русинів галицких. Тут однакожь удалося спонукати до спільної їзди лише декого з духовних. Зі світских людей нїхто з-разу не зголосився на охотника. Тогдї доперва аранжери „pielgrzymk-і“ стали довірочно вести переговори з деякими лицями з-посеред интелигенціи рускої, наклонюючи їх до участи; а коли і ті переговори розбились о „сепаратизм“ рускій, на котрий бідний „Czas“ так часто нарїкає, то треба було обійтись і без світских Русинів галицких. „Pielgrzymka polska“ зробила тим способом повне фіяско, а зробить, здаєсь, ще більше в самім Римі.
О скілько можемо вірити поголоскам, що рознеслись по Львові, то рускі духовні путники признали рїчею відповідною представитися св. Отцеви в окремій авдієнціи, як сего вимагає достоїньство церкви рускої і їх власне. Поголоскам тим, походячим впрочїм з жерела достовірного, хочемо поки-що вірити і, дай Боже, щоби вповнї оправдались. Рускій нарід домагався сего дуже рїшучо в своїй прасї, а віримо, що голос єго найде у князїв церкви рускої більшу вагу, як шовинистична і закулисова робота непрошених опікунів. Жаль тілько, що за для недостатку иниціятиви з компетентної сторони рускої не зложилась у нас зовсїм окрема їзда до Риму і то по наших Великодних святах. На всякій спосіб була би она випала поважнїйше.
Сумний стан православної церкви на Буковинї у якій она через румунизацію попала, проявився яркими красками в отсїм фактї. В черновецкій катедральній церкви — як оповідає „Буковина“ — на богослуженю в недїлю дня 1З (25) марта проповідував сам митрополит Марарію по руски, упоминаючи людей, щоб не відступали від православної церкви. Богослуженє правлено в части по руски, а тілько семинаристи співали всї пісни по румуньски. Митрополит, мовь обурений на то, крикнув на цїлу церковь: „Співайте по руски, оттак: Госпо-ди по-ми-луй“. Но і сей зазив не поміг; румуньскій кантор Черніуцан почав щось підтягати по руски, але семинаристи мовчали мовь закляті. Що-жь мало се значити? Чи то була демонстрація против русчини чи незнанє руского слова, руского співу ? Здаєсь то друге, бо звістно що семинаристи, будучі пастирї руского народу, учаться гебрейского язика, а на рускій язик консисторія заказала им ходити! Но тому не диво, що отцї духовні проповідають рускому народови в церкви про Вознесеніе Господне такі дива: „Вилїзла Исус на гору і стала рекати...“ або: „Вилїзла — щезла і здимидїла...“ Тілько соблазнь і образа Бога!  