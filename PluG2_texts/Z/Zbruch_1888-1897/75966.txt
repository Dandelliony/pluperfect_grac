На публичній консисторії в Ватиканї.

Церемонія именованя кардиналів на публичній консисторії в Ватиканї відбуває ся з великою парадою, тож і не дивота, що хто лиш може, то старає ся на нїй бути. Тогди то й найлекше побачити Є. Святість Папу римского, а тому хто лиш хвилево перебуває в Римі, як раз найбільше о то ходить, щоби о нїм не говорено, що "був в Римі і папи не бачив." Вступ на таку консисторію дозволений лиш за білєтами, позаяк місце, де та церемонія відбуває ся, за мале до того і не могло би помістити богато людей. А всеж і так буває підчас такої церемонії страшенна глота, а навіть і мало хто з неї що видить, вдоволений, як побачить папу, коли єго несуть на переноснім престолї до т. зв. королевскої комнати або "саляреджа". Подібна глота була і дня 19 с. м., коли то на публичній консисторії именовано 8 нових кардиналів.
"Саля реджа", в котрій тепер відбуває ся консисторія, була давнїйше призначена на торжественне приниманє заграничних послів; тепер половина з неї, та, що від сторони Павлиньскої каплицї, призначена для папи єго двору, кардиналів і хору. Друга половина межи сикстиньскою каплицею, а саля дукалє (княжа комната), заложена деревляними трибунами вкритими дамастом, оксамитом і матеріями вишиваними золотом. Межи тими трибунами стоїть папска сторожа палатна і удержує свобідне місце до переходу. Трибуни призначені для тїла дипльоматичного, римскої аристократії, мальтаньского ордена і для дам, котрі після припису являють ся в чорних вельонах. Хто не дістав місця на трибунї а хоче все добре видїти, то стає на сходах перед дверми до сикстиньскої каплицї, а з відтам видить понад голови сторожі штатної в шапочках з червоними перами і понад білі бунчуки на шоломах швайцарскої ґвардії аж до "саля дукалє," від котрої двері отворені. Тут стоїть повнїсенько людей, а поміж них перетискають ся у всїлякого рода одежах духовні, офіцири, папска служба і т. д. Під задною стїною видко пишні червоно-золоті ноші з престолом а по обох их боках стоять оперти о стїну величезні віяки з павиних пер.
На передї в Саля реджа зачинають заповняти ся льожі, сходять ся елєґантні дами в чорних шовкових сукнях і панове в уніформах густо вишиваних золотом. Між иншими являє ся тут першій раз новий прускій посол Більов з своїм секретарем, сивий баварскій посол в червонім фраку, австрійскій посол ґр. Ревертера і наконець маленькій мурин, котрого голова майже аж цїла ховає ся в штивнім золотім ковнїри уніформу. То посол з Гаіті; він веде з собою дві дами, одну грубу і товсту, а другу тонку і худу, нїби образи семи урожайних і голодних лїт. Обернувши голову можна заглянути аж до отвертої сикстиньскої каплицї, де ще перед хвилею папскій хор співав мотети (церковні піснї) і нові кардинали складали присягу. Тепер переходжує ся туди кількох духовних і шамбелянів папских в испаньскій ложи, а під стїною сидять тихенько рядом нові кардинали в білих футрових ковнїрах і червоних круглих шапочках на голові. Они чекають аж прийдуть по них их братя закликати их на консисторію.
Але Є. Святість Папа римскій довго не показуєсь, аж ось около 11 год. слїдно вже що папа надходить. В "Саля дукалє" забренкотїло оружє понеслась команда і вся служба палатна утворила шпалір. Там в глубинї показали ся панскі ґвардисти в величезних медвежих шапках і в білих шкіряних штанах і роблять місце для Є. Свят. Льва XIII., камерієрі діенадескаппа в испаньских плащах, з золотими ланцухами на шиї і кризовими ковнїрями бігають то сюда то туда і роблять порядок, а за ними поступає из "Саля дукалє", віддїл парадної ґвардії з добутими мечами. Ґвардисти, убрані в короткі чорні фраки, вишивані золотом, в синих штанах і високих світячих чоботах, мають на голові старосвітскі золоті шеломи. За ними уставляє ся папскій похід. Папа убрал на себе в "Салядеі параменті" червону золотом вишивану мантію і наложив на голову золоту митру, на котрій світить ся повно дорогоцїнних каменїв. В "Саля дукалє" вступив він на престол на ношах і тепер несуть єго поволеньки понад голови людей; по обох боках єго повівають великі кіяки. По cали несе ся оклик: Viva il Papa Re! (Нехай жиє Пана Король!) Передь ним идуть насамперед консисторіяльні адвокати і папска служба в фіолєтовій одежи, маццієрі в чорних шовках з тяжкими срібними берлами в руках. За ними идуть епіскопи і архіепіскопи а відтак кардинали по старшинї: насамперед діякони, відтак кардинали-єреї, між ними секретар державний Рамполя, префект пропаґанди Ледоховскій і Віченцо Ванутеллі, а наконець три кардинали епіскопи (бо четвертий Орелія нездужав); аж на конець явив ся і сам папа а за ним єго двірскі достойники. Коли папа явив ся в "Саляредже", зробило ся тихо a хор папскій заспівав піснь: "Ти єси Петр".
Папа благословив людей на всї сторони і наконець перейшовши через цїлу салю, станув на червоно оббитім престолї, уставленім перед дверми до Павлиньскої каплицї. Поза престолом висїв прекрасний ковер з часів Пія VII. Підчас коли хор заспівав знов пісню, вийшов цїлий ряд кардиналів і пралатів до сикстиньскої каплицї, щоби з відтам привести нових кардиналів. Трійками вертали опісля всї назад; кождого нового кардинала вело двох старших. Так війшли кардинали: Ґваріно, Моченні, Переіко, Льоґ, Воґан, вроцлавскій князь-епіскоп Копп, кольоньскій архіепіскоп Кременц і Маляґоля. Нові кардинали приступили до престола папи, поцїлували єго в ногу і в руку, а він поцїлував их в плече; відтак обняли ся они зі своїми старшими товаришами і заняли призначені для них місця, а хор заспівав знов пісню.
Тепер наступило надїлюванє нових кардиналів червоними кардинальскими капелюхами. Кождий кардинал приступав по черзї до престола і відбирав з рук папи свій капелюх. Підчас тої церемонії співав хор піснь "Сей день". Коли прошуміла піснь, підняв ся папа на престолї і поблагословив всїх присутних. На тім закінчило ся публичне торжество именованя кардиналів. Папа сїв знову на престол на ношах і цїлий похід двигнув ся тепер назад в тім самім порядку через "Саля-дукалє" до приватного помешканя папи. В походї тім ишли вже тепер і нові кардинали, а кождий нїс свій капелюх під пахою. В приватнім помешканю папи відбуло ся ще надїленє нових кардиналів перстенями кардинальскими і титулами. Вроцлавскій кардинал Копп н. пр. — дістав титул кардинала базиліки св. Аґнії при ул. Номентана. Вечером того дня відбув ся у секретаря державного Рамполї, пир, в котрім взяли участь всї кардинали. 