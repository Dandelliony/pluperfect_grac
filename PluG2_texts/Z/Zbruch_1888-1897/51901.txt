Страшна пригода

лучила ся в четвер 21 н. ст. мая, в Стецевій, повіту снятиньского. Два селяне, сусїди, поперечились о межу, котру оден з них переорав. Коли не могли самі дійти до ладу, запросили війта, щоби справу розсудив. Війтом в Стецевій був маючій ґазда, Курилюк, поважаний загально в селї за-для честноти і доброти серця. В четвер перед полуднем війт, в товаристві обох сторін ведучих спір, вийшов на поле, розглянув справу па місци і вкінци показав границю, куди, після єго гадки, повинна йти межа. Однакож ледви то зробив, нараз оден з мужиків, незадоволений рішенєм, видобув з-під сукмапи косу і з цїлої сили пхнув нею війта. Коса війшла в тїло межи ребрами, досягла жолудка і передїравила єго. Виновник зараз утїк, а війт, крепкій мужчина, мав ще тілько сили, що власними руками видобув з себе косу і, притиснувши рану рукою, поволїк ся до дому, яких 2000 кроків. Прийшовши, казав прикликати священика та приготовив ся на смерть. Вість о сїй пригодї дійшла зараз до жандармерії. Дала знати до Снятина і з відти по кількох годинах прибув лїкар повітовий д-р Вернер. Той сконстатував продїравленє жолудка і орік, що лиш скора операція [ляпаротомія] може хорого спасти. Коли родина хорого згодила ся на те, д-р Вернер зателєґрафував до Черновець, просячид-ра Залозецкого, щоби сейчас прибув доконати операцію. Д-р Залозецкій найблизшим поїздом, о год. 9-ій вечером, виїхав до Залуча а з відси кіньми до Стецеви, де був уже д-р Вернер і два инші лїкарі, запрошені до помочи. Була вже 2-га година в ночи. Недужій, за-для безнастанних вибухів крови, був так обезсилений, що ледви можна було дослїдити живчика. При так безнадїйнім станї д-р Залозецкій спитав нещастного, чи має підняти ся операції, і одержав відповідь: "Робіть, пане, що хочете; може Бог поможе." Розпочато отже ляпаротомію, одну з найсмілїйших операцій новочасної хірурґії. Мимо найнекористнїйших условин, бо в ночи, в хатї селяньскій і в очах майже всїх мешканцїв села, стоячих довкола, — сама операція не завела: недужого розтято, вишукано широку рану жолудка і д-р Залозецкій зашив єї з властивою собі зручностію, — але дарма, уплив крови за цїлий день був занадто великій, щоби нещастний міг був витримати: заки докінчено операцію, війт спустив духа. Виновник же побіг сейчас просто до Снятиня і добровільно віддав ся власти, кажучи: "ВІшайте мене, я убив війта!" Очевидно, замкнено єго до слїдчої вязницї і вскорі хроніка судова помножить ся о одну картину з исторії темноти селяньскої... 