◦ ◦ ◦ ◦ ◦ ◦ ◦ ◦ ◦ ◦

Президентом окружного суду в Перемишли, на місце спенсіонованого совітника двору Прессена, именований черновецкій прокуратор д-р І. Дилевскій, шурин бувшого міністра Земялковского.
Огнї. Оногди погоріла в Яксманичах, пов. перемиского, стодола о. Т. Дмоховского з всїм сегорічним збіжем. Хоч і був скорий ратунок, то годї було дещо виратувати, а шкода виносить 10.000 зр. Огонь був підложений.
В процесї Скублиньскої, котра принимала дїти на плеканє та деякі дїти віддавала до дому притулку а деякі морила голодом і в сей спосіб убивала — оголосив суд варшавскій вирок, котрим засудив єї на три роки вязницї. Слїдство і розправа судова не виказали наглядно, мов би Скублиньска системачично і з уложеним пляном мордувала дїти. Спільники Скублиньскої засуджені на менші кари.
Значна крадїж. В дорозї до Тернополя украдено адвокатови А. Т. з Будапешту з ваґону 2-ої кляси торбу подорожну, в котрій була пара брилянтових і аметистових ковток, золоту шпильку прикрашену перлами, золоту брошку з брилянтами і сафірами, золотий дамскій годинник з таким ляньцушком, золоту брошку у видї пташка з аметистом, золотий перстїнь з синим камінцем, дві книжочки каси щадничої на 10000 зр. і 450 зр., два векслї на 3.000 і 1.500 зр., льос краківскій ч. 74.365 і мошонку зі слоневої кости з написею Криниця, та з моноґрамом F. S.
Непошанованє руских свят. З Станіславівщини пишуть нам: Иван Андрушків, господар з Хриплина, дістав наказ від ц. к. староства станіславівского під загрозою кари 5 зр. ставитись до староства в свято св. Димитрія дня 7 н. ст. о. 9-ій годинї рано. Той сам господар мав уже такій сам термін в старостві в свято Честного Хреста с. р. — З Ярославщини пишуть нам: Іосиф Попяцкій з Порохника, кравець, з роду Русин, дістав з ц. к. суду в Ярославі термін на день 7 н. ст. с. м. на свято св. Димитрія. Ч. І. Попяцкій відписав судови, що він Русин, в своє свято до суду не явить ся, отже попросив о новий термін. Добре зробив! — так повинні всї! — Ревний.
Дрібні вісти. Громада Передриміхи великі, пов. жовківского, одержала від цїсаря 100 зр. підпомоги на докінченє будови церкви. — Дня 9 н. ст. жовтня відбулось в Болехові вінчанє студентки медичного видїлу в унїверситетї циріхскім, п-и Софії Окуневскої, доньки пов. лїкаря в Кимполюнзї на Буковинї; з п. Вячеславом Морачевским, студентом медицини і асистентом при катедрі фізіольоґії тогож університету. — Дня 18 н. ст. падолиста с. р. відбудесь в Рукомиши коло Бучача вінчанє Вол. Сабата, укінченого богослова, з п-ю Евг. Билинкевичівною, донькою тамошного приходника. — П. Октав Петрускій пращав ся минувшої суботи з урядниками видїлу краєвого. В имени урядників промовляв д-р Екельскій. 