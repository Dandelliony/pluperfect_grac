◦ ◦ ◦ ◦ ◦ ◦ ◦ ◦ ◦ ◦

Видїл руского драматичного товариства в Коломиї пригадує Вп. Читателям, що дня 15 н. ст. лютого відбуде ся аматорске представленє "Наталка Полтавка" а відтак танцї. Чистий дохід призначений на будову руского театру. Хто не одержав би запрошеня на той вечер (бо добачуємо, що многі не одержали хотяй певно вислало ся), зволить прибути без запрошеня а при касї видїл доручить, бо на танцї могуть явитись лише особи з запрошенєм.   Бар. Кравсови, краєвому презідентови Буковини, почала усміхати ся — емеритура! Та й не добровільна она, бо ледви чи бар. Кравс схотїв би лишитись свого президованя і мирно жити в "добре заслуженім" станї спочинку. Отже Відень, той Відень не злюбив собі буковиньского презідента і захитав єго презідіяльним стільцем. Причини тої неласки мабуть і личні і політичні — причина політична о тілько, що бар. Кравс надто грає в дуду Румунів, тож за те і єму мають заграти на відхід.   Катедру руского язика і літератури на університетї в Кракові одержав д-р Іосиф Третяк, професор тамошної школи реальної. Єсть він польскої народности і послїдними часами видав кілька творів з области рускої літератури.   На дві посади руских катихитів при 6-клясовій мужескій і 5-клясовій женьскій школї в Теребовли оповістила теребовельска окружна рада шкільна конкурс з речинцем до 15 н. ст. марта. Платня річна 600 зр. і 10% додатку на мешканє.   Продаж маєтностей реліґїйного фонда. Адміністрація маєтностей реліґійного фонда наміряє продати фундаційну маєтність Варжицї, яслиского повіта, обіймаючу 768.72 моргів землї і 745.36 моргів лїса, а також маєтність Бжостек, пильзненьского повіта обіймаючу 644.62 моргів землї і 378.16 моргів лїса. Оферти, з додатком 40% цїни купна, треба вносити до дирекції домен і лїсів у Львові до дня 15 н. ст. лютого. Можна купувати ті маєтности також частями.   Самоубійство. Юл. Левицкій, бувшій тесля, 50-лїтний мужчина, відобрав собі житє трома вистрілами з револьвера. Се було передвчера около 7-ої години вечером в сїнях дому під ч. 27 при улици Паньскій у Львові, де мешкає єго брат. Причина сего кроку не звістна добре, здаєть ся, що причинили ся до того невідрадні обставини маєткові самоубійника.   Дївчата на продаж. Між селянами на россійскім Поділю обходить ся такій звичай: Під конець мясниць збирають ся в коршмі дївчата і парубки, і там уладжують базар. Коршмар сповнює ролю продаючого, дївчата становлять товар, а парубки суть купуючими. Торг відбуває ся після всяких торговельних звичаїв; коршмар захвалює товар, підносить єго добрі сторони, а лихі обережно скриває. З товариства парубків виступає купець і починаєсь торг, котрий звичайно кінчить ся тим, що хлопець купує дївчину платячи за неї від одного до трох рублїв. В той спосіб випродують ся всї дївчата, котрі стають мов то власностію купцїв-парубків. Гроші заплачені за "товар" йдуть на гулянє в послїдні днї мясниць. Куплена дївчина обовязуєсь дати парубкови копу писанок на Великдень. Отсей жартовливий базар має дуже часто практичні наслїдки, бо, лучаєсь, що купець женить ся з "товаром"...   Дѣло 