◦ ◦ ◦ ◦ ◦ ◦ ◦ ◦ ◦ ◦

В справі центрального руского комитету виборчого принесла Neue freie Presse ось таку телеграму зі Львова: "Старі і молоді Русини (D. Altruthenen und d. Jungruthenen), після договору, утворять до веденя виборів до сойму окремі комитети. То рїшенє єсть звернене против митрополита Сембратовича, котрий дав пізнати, що на случай, як би утворився спільний рускій комитет центральний, так само як при остатних виборах до ради державної, вмішаєся в акцію виборчу. Оба рускі комитети виборчі будуть від случаю до случаю порозуміватись і поступати солидарно." — Отсе донесенє Neue freie Presse, инспироване, можна догадуватись, кимсь из кругів общества "Русская Рада". Тілько-ж оно так не єсть. Може бути, що хтось і бажав-би спровадити хаос в акцію виборчу якимись двома "окремими комитетами", — тількож се не удасться. Всенародне віче у Львові поручило соймовому клюбови рускому зложити комитет виборчій і посли рускі волю віча сповняють. Нїякого другого правно зложеного комитету руского не сміє і не може бути, а коли-б такій комитет і справдї зложився, — чого ми не допускаємо, — то був-би се комитет самозванчій і покутний. Правдивий комитет рускій єсть тілько той, котрий организують рускі посли з мандату віча. В тім комитетї засядуть і відпоручники Впр. митрополита Сильвестра Сембратовича, котрий від самого разу признав правність комитету постановленого вічем і радо згодився брати участь у виборчій акції, веденій тим комитетом. З всего отже виходить, що телеграма в Neue fr. Presse єсть тілько чиїмсь нерозумним і невдалим маневром, обчисленим на підкопанє поваги центрального комитету, остаючого під проводом руского клюбу посольского і на викликуванє якогось недовірія серед людей складаючих той комитет.
Новий Х-тий корпус армії в Перемишли має складатися з частини 1-ого (краківского) і з частини XI-го (львівского) корпусів і з штабу дотеперїшного моравско-шлеского корпуса. В склад Х-го (перемиского) корпуса увійдуть з 1-го корпуса полку піхоти 10, 40, 45, 77 і 90, а з ХІ-го корпуса полки 9 і 89. Тим чином територіяльний округ корпуса перемиского буде обіймати доповняючі команди полків піхоти: перемиского, ряшѣвского, ярославского, самбірского, сяніцкого, стрийского і городецкого.
Устні испити зрїлости в учительских семинаріях начнуться сего року в таких днях н. ст.: у Львові в мужескій семинарії 1 липня, в женьскій 18 червня; в Станиславові 2 липня; в Тернополи 22 червня; в Перемишли 11 червня; в Ряшеві 1 липня; в Тарнові 24 червня; в Кракові в мужескій семинарії 11 червня, в женьскій 17 червня. — Кандидати і кандидатки мають внести свои поданя до дирекцій дотичних семинарій до кінця цвітня. 