◦ ◦ ◦ ◦

Конкурс. Ц. к. Дирекція почт і телєґрафів розписала конкурс на посаду експедієнта при ц. к. урядї почтовім в Лукавици повіту лиманівского за контрактом службовим і кавцією в квотї 200 зр. Річна платня 150 зр., на видатки канцилярійні 40 зр. і на щоденного пішого післанця до Лиманови там і назад 250 зр. Речинець на поданя до 30 мая с. р.
З фондації Имени Архікнязя Рудольфа, призначеної на стіпендії для одного челядника або помічника без ріжницї віроисповіданя, уродженого в Станіславові, витягнув челядник слюсарскій при льосованю в Станіславові 10 с. м. Кароль Миськів льос на 200 зр. До льосованя було допущених 6 кандидатів.
Нові блянкети університетскі. В послїдних часах появляли ся на університетах в Австрії, особливож у Bідни, фальшиві документи і свідоцтва університетскі, а віденьскій університет зарядив задля того нове виданє блянкетів на индекси і абсолюторії. Міністерство просвіти дало розпорядок аби також і инші університети в цїлій Монархії зладили нові наклади тих блянкетів і впровадили их в житє вже з початком нового року шкільного.
Нещасливі випадки. В бориславских копальнях земного воску лучили ся послїдними днями два випадки смерти. Одного робітника залила вода під землею, що продерла ся була нагло з сусїдного закопу, і другого робітника убила велика брила землї, що обірвала ся зі стїни в закопі.
Градобитя. Дня 16 мая надтягнула в саме полудне з заходу чорна хмара понад Горожаною великою (коло Комарна) і розпочалась страшна буря градова. Град упав в такій скількости, що покрив землю мов снїгом. Всї засїви знищені цїлковито, а на домір всего дощові води сполокали все до чиста. З дерев остали лише безлистні стовбури. Град побив множество домашного дробу, а по під будинки лежать такі купи граду, що треба их розкидати. Жита, в котрих і слїду не остало, висипались вже були, однак з засївів нїчо не було убезпечене, бо засїви, як гречки та проса, не були ще покінчені. Худоба не піде на пашу з кілька днїв, а годувати нема чим. Сїяти другій раз уже і пізho і нема що. Люде ходять по садах та лиш руки ломлять з розпуки.
Скажені пси починають появляти ся уже і у Львові. Оногди покусав скажений пес, власність поручника 30 полку піх. п. Маврера, вояка, що стояв на службі у того поручника. Вояка відвезено до шпиталя войскового, де на борзї повипікано єму рани, а відтак вислано єго до заведеня дра Бабеша в Букарештї. — При ул. Осолиньских сказив ся малий песик пп. Квєціньских і покусав жінку инжиніра Забокршицку, єї дївчинку, хлопчика і дївчинку пп. Квєціньских, их служницю, якогось Нїмця, що переходив коло того дому, і дївчинку сторожа. Крім того покусав він богато псів на улици, а четвертого дня згуб. Прикликані лїкарі повипікали покусаним особам рани.
Намірене самоубійство. Анаставія Ваняк, вдова по тесли, 63-лїтна женщина випила вчора в намірі самоубійчім розчин фосфоровий. Прикликаний міскій лїкар, др Елєкторович, удїлив нещасливій першої помочи і єсть надїя, що буде вирятована від смерти. Що було причиною того наміру напевно не знати, догадують ся лишень, що Ванякова мусить бути нервово недужа.
Кілько будуть важити нові гроші? Після проєкту закона має віденьска монетарня вибити на 140 міліонів срібних корон і пів-корон а бо срібних штук по 50 сотиків. На ту суму треба отже 700 тисячів кільо монетового (мішаного з мідею) срібла або 7 тисячів метричних сотнарів. Зваживши, що оден ваґон на зелїзници може везти сто сотнарів, то треба би аж 70 ваґонів, щоби ті всї гроші від разу куди перевезти. Нікльових сотиків, штука по 10 сотиків разом, має вибити ся на 21 міліонів корон, а на то потреба 420 тисячів кільо ніклю або 4 тисячі 200 сотнарів метричних; колиж на оден ваґон возьме ся 100 сотнарів, то на всї нікльові гроші треба би 42 ваґонів. Нікльових сотиків, штука по 20 сотиків разом, має вибити ся також на 21 міліонів, але що они будуть вже трохи більші, то й будуть більше важити, а именно вся сума буде важити 630 тисячів і 630 2/3 кільо або около 6306 1/3 метричних сотнарів а на их перевіз треба би вже 68 ваґонів.
Найменшу вартість будуть представляти сотики бронзові, штука по 2 сотики і по одному, але за то будуть они й найбільше важити. Бронзових сотиків має ся вибити на суму 18 міліонів і 200 тисячів корон. Зваживши, що в одній коронї буде сто сотиків, то в тій сумі, котра має ся вибити сотиками, буде не менше лиш міліярд і 800 міліонів сотиків або цифрами: 1.820,000.000 штук. Цїла та сума буде важити 30 тисячів і 333 кільо або 33 тисячів і 333 метричних сотнарів, а до перевозу тої суми треба би аж 303 ваґонів. Щоби перевезти всї нові срібні, нікльові і мідяні гроші, які мають вибити ся в Австрії, то треба би на то 479 ваґонів або около 24 поїздів тягарових. 