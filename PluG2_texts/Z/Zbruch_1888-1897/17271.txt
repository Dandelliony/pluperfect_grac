Рускі братства в Америці.

По посвященю церкви в Олифантї зібралися відпоручники руских братств американьских в домі п. Салея і почавсь митинґ (збори). Цілею тих зборів були наради, як получити не лиш всї братства але і всїх Русинів в Америці в одну громаду. За-для браку часу, бо декотрі мали відїхати того самого дня, відпоручники урядили головні точки а виготовити статути поручили головному зарядови. Точки ті суть: 1) Головний заряд того товариства має бути на тепер в Шенандорї. 2) В слабости котрого з членів має місцеве братство, до котрого той належить, дати підпомогу, а в разї смерти має також місцеве братство справити похорони після своїх статутів. 3) Посмертне мають всї братства складати. І то кождий член має зложити одного доляра і братя будуть так довго складати по доляру, доки не буде 500 членів. Єсли буде над 500 членів, то посмертне дасться 500 дол. і кождий член зложить тілько, кілько на него припаде. Посмертне має віддатися жінці умершого члена або єго дїтям або тому, кому він перекаже, а єсли-би він умер і нїкому не переказав, має ужитися посмертне так, як відпоручники братств урадять на загальних зборах. 4) Єсли-би жінка котрого члена померла, то має датися єму підпомогу 100 дол. на похорони. А коли-би і член по тім помер, то з приналежного єму посмертного відтягнеся тих 100 дол., що дістав на похорони жінки. 5) Єсли-би котрий член занедужав так тяжко, що не був-би нїяк спосібний до роботи, а то, єсли-би стратив двоє очей, дві руки, дві ноги, або одну руку і одну ногу, то має достати ціле посмертне. Єсли стратить одну з висше наведених частей тїла, то о підмозї рїшає комитет до того вибраний. 6) Кождий секретар з кождого братства має вислати докладний виказ членів в добрім здоровлю до головного заряду, і послати кождого першого в місяци по 5 цт. за кождого члена до головної каси. З тих пять центів половина має іти на зелїзний фонд а друга половина на видатки. 7) На посмертне кождий член має зложити наперед 1 дол. і секретар має відослати до головної каси. 8) Єсли котрий член перейде до другого місця, де єсть братство, і викажеся, що він фактично належав до братства, то має приняти-ся єго за давного члена. 9) Загальні збори сего товариства мають відбутися два рази до року і кожде братство має висилати двох відпоручників. 10) Повисші ухвали мають війти в житє з новим роком с. є. 1-го сїчня 1889 р. — Як бачимо з сего начерку головних точок организації братств вь Америці, Русини основали товариство взаїмних убезпечень на житє, котре справдї величезні користи може принести своїм членам. Русини в Америці переймили живо ту велику гадку Заходу товариств і ассоціяцій та скоро впровадили єї в житє, знаючи і руску приповідку, що "громада великій чоловік". Щасть Боже сему великому дїлу та Спаси-Біг о. Воляньскому, що так щиро і розумно дав почин до такої роботи. 