"Рада повітова — дїра в мостї".

З над Збруча.
Перед кількома днями лучила ся менї нагода переїздити через славне село Денисів. Вїзджаючи від сторони Тернополя, треба переїздити досить довгій міст положений над рікою Стрипою.
В славнім селї мало що і я не прославив ся. На мостї, котрий частію стоїть без поруча, сполошили ся менї конї і лише Провидїнє охоронило мене від нещастя.
Коли б я не дізнав ся був, кому сю недбалість приписати, не найлучше понятє мав би я був о порядках в Денисові, — але, їдучи дальше через село під горбок, подибую громадку людей (було то в недїлю) котрі мене чемно христіяньским привітом повитали. Я казав стримати конї, розповів им свою пригоду на мостї і кажу: "Та бійте ся Бога! поставте вже раз поруче!" На то оден из старших відповідає:
— Ей, паночку! коби то від нас залежало, ми би то давно вчинили, але то будує рада повітова. Добре вже, що хоч переїхати можна, перед тим то ми набідували ся! Два роки тому вирвало у нас міст. Часово перекинули ми були дві платви, аби мож переправитись на другу сторону і зараз о тім донесено видїлови ради повітової в Тернополи. Однак не зараз виїхала комісія і заряджено роботу, бо тогдї панове в радї повітовій здаєсь не мали часу, а заняті були вибором посла до сойму. Війт мусїв в тій справі досить написати ся і аж при кінци листопада м. р., коли вже мерзло, виїхав п. инжінер, вимірив, дав плян і спровадив мулярів до роботи. Ті, пошпортавши трохи, покинули, і аж сеї весни роботу скінчили. О поручу п. инжінер забув, а може собі аж тогдї пригадає, коли кого яке нещастє подибле. Та добре то люде кажуть, що рада повітова — то дїра в мостї, — от і видите! Як би не рада повітова, ми мали би давно міст добрий, а так що? Чуємо, що громади вносять петиції до сойму, аби скасувати ради повітові... Мабуть нїхто би за ними не плакав...
По тім я розпращав ся з добрими ґаздами і поїхав в дальшу дорогу.
E. 