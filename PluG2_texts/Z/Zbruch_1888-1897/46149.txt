Порядки в жовківскім Василіяньскім монастири.

З Жовківщини.
Дня 22 н. ст. грудня упокоїв ся в Жовкві игумен жовківского монастиря Василіянин о. Іосафат Франковскій. Будучи на єго похоронї, котрий відбув ся в сам лат. святий вечер, мав я нагоду поглянути з-близька на порядки в згаданім монастири, а тото, що я чув і видїв, передаю через Вашу пов. ґазету до прилюдної відомости яко дуже интересні куріоза.
Церков і монастир Василіяньскій містять ся тепер майже в самім ринку міста Жовкви і представляють ся як из сторони міста, так і з противної північної сторони дуже величаво і хорошо. Однакож ледви увійти на коридор того поверхового дому, мимоволї забуває ся, що тут живуть монахи, а противно, що увійшлось до якого заїздного дому. Вправдї оно инакше бути не могло, бо монахів було до тепер з бл. п. о. Франковским лише три, отже вільні помешканя треба було як на поверсї, так і на долинї приватним людям за чинш повіднаймати, однакож, коли зважимо, що тепер в тім монастири мешкають аж чотири приватні партії з дїтьми і слугами, а окрім того на першім поверсї містить ся канцелярія сторожи скарбової, то можна собі представити, якій там рух, які крики, стуки світских людей, а як мало там пахне житєм монашим. Но не-то пахне — лучше-б сказати, що монахів там навіть мов-би й не було. Дивним бо складом річей добрали ся тут були три монахи по народній пословици "зійшов ся Яким з таким"...
Як сказано, игуменом монастиря був бл. п. о. Франковскій. Той чоловік, прийшовши до Галичини з Холмскої епархії, був з-разу в очищуваню нашого обряду від naleciałości szyzmatyckich дуже енерґічним, бо ще нинї свідчать пообрізувані рамена хрестів церкви жовківскої о єго заслуженій дїяльности в першім періодї єго побуту в Жовкві. За те за другим єго побутом, коли вже став игуменом монастиря, було житє єго о много спокійнїйше, а то по більшій части з причини слабости грудної, котра єго через кілька лїт мучила а наконець тепер зломила. Бл. п. о. Франковскій, хоч игумен, не був управителем приходу, бо то поручила консисторія другому монахови, також Холмчакови, о. Карповичу. Се відношенє межи обома згаданими монахами, де оба були і настоятелями і підчиненими, було не тілько оріґінальне, але, що більше, давало причину до частих сцисій межи обома, що знов, як увидим низше, відбивало ся дуже некористно на сповнюваню духовних обовязків і віддїлувало соблазняючо на нарід. Єсли при тім зважити, що о. Карпович єсть тетрик, маломовний, упертий a навіть відлюдок, то можна зрозуміти, яке там було братске житє і яка управа парохії! Третій Василіянин, занимаючій в партері одну тїсну келію, єсть о. Лонкевич. То чоловік хоровитий, здивачілий, а из свого оріґінального одягу (довгій плащ, оперезаний шнурком, велика шапка аж понизше ушей і великій парасоль) знакомий великим і малим мешканцям цїлої Жовкви.
Легко собі представати, як много терпіли при такім складї духовників жовківскої парохії наш рускій обряд і духовні треби. Богослуженя відправлялись мов за напасть. В виду, що жовківска парохія має аж 4 церкви а священники жили з собою в вічній незгодї, дїяло ся так, що оден, хотячи другому зробити на злість, призначеного собі богослуженя або цїлком не відправляв, або почав відправляти так пізно, що люде, не могучи діждатись, волїли йти на богослуженє до костелів, а церков світила пусткою. Так само дїялось і з проповідями. Підчас коли в латиньских костелах сотрудники своїми хорошими проповідями притягали до костела вірних, то в церкви нарід перед проповідію прямо утїкав, а то по причинї, що о. Карпович говорить язиком польско-россійским, для народу незрозумілим, а о. Лонкевич говорить так тихо, що єго проповідь слухало звичайно кількоро людей стоячих коло царских врат, а прочі або засипляли або наперед з церкви виходили. Так само як з службою Божою в недїлї і свята, дїяло ся і з вечірнею. Тая починає ся тут звичайно в ночи, коли вже люде з костелів давно повиходили. Очевидно, що на ті вечірнї ходить дуже мало вірних, бо одні не могучи діждатись, идуть до костелів, другі знов, не хотячи по-ночи домів вертати, волять зістатись дома. Не завадить спімнути і за сповідь. Хто би видїв, як о. сповідник нераз від 6-ої години рано сидить в сповідници а виходить з неї аж по всїх богослуженях, той погадав би, що вірні греко-кат. обряду бодай в тім взглядї мають вигоду. А тимчасом і в тім дїлї не дїєсь так, як би повинно. Коли в костелах кождому, чи свому чи чужому, приступ до сповіди єсть отвертий, то в церкві жовківскій сповідь відбуває ся лише за оплатою, та ще з такими секатурами, що о. сповідник наперед крейцарі скрупулятно перелюстровує: чи случайно не старі або так витерті, що вже цїсарскої голови або орлика на них не знати, бо таких крейцарів не принимає. Вкінци мушу ще додати, що такого непорядку, такого смітя, яке я тут видїв на коридарах і в убікаціях монастирских, а що важнїйше навіть на престолах в самій церкві не лучало ся менї нїгде бачити.
Зовсїм природно, що при таких обставинах вірні греко-кат. обряду поволи відстрашують ся від духовних вправ а в слїд за тим відчужують ся від своєї церкви і свого обряду. Як менї оповідано, случаїв, де вірні греко-кат. обряду сповідають ся і причащають ся в латиньских костелах, де дїти в мішаних супружествах безвзглядно хрестять ся по лат. обряду, де Русини належать до братств костельних, — єсть тут так много, що і перечислити годї.
Найпотїшнїйші однакож були епізоди підчас самого похорону бл. п. о. Франковского. і так ще в вечер перед днем похорону поприїзджали як братя-монахи з монастирів львівского і кристинопільского, так і кілька світских священиків. Тих всїх священиків покладено як баранів спати покотом на земли на соломі в одній брудній, не замітаній келії, при чім яко постїль служило кождому привезене з собою тепле одїнє. Другій епізод відбув ся при перенесеню тїла бл. п. о. Франковского з келії до церкви. Недбальство господарів церкви дійшло до того, що забули навіть обсталювати яку-таку подушку під голову покійника, а ситуацію уратували аж братчики церковні, котрі витягнули з якогось кута в церкві стару подерту подушку напрестольну, і вложили в домовину під голову. Третій епізод був досить оріґінальний, коли при замиканю домовини припала до ніг покійника єго господиня і піднесла такій плач і крик, якій підносить за покійниками лише их найблизша рідня. Четвертий був уже найцїкавійшій. Ото коли священики, а було их до 15, відбувши підчас 10-степенного морозу всї похоронні церемонії, вернули доперва около 4-ої години з полудня до монастиря, щоби загрітись і покріпитись, то, згадайте, що застали они тут до покріпленя?
Ото застали, имовірно з причини, що то була Пилипівка та ще до того середа, — троха горівки і пива, а до того на двох великих полумисках пахнючу ковбасу в сосї! Очевидно, таких ласощів нїхто з священиків не рушив, тож одні з них примушені були шукати собі пісної страви де в містї, а другі, голодні і перемерзлі, поїхали чим скорше домів.
Короткій всего сенс: Порядок в жовківскім монастири non plus ultra, — церков, обряд і вірні терплять на тім дуже, — послїдний уже час, щоби як перемиска епископска Консисторія, так і протоигуменат Василіяньскій вглянули в ті справи як найскорше і злому запобігли! 