Голоси дневників о послїдній бесїдї пос. Підляшецкого в радї державній.

Польскі дневники приняли послїдну промову посла Підляшецкого зовсїм симпатично, бо й справдї в другій політичній части, містила она в собі виводи для Поляків користні.
Gazeta Narodowa [в н-рі 27 з 1 н. ст. лютого] пише: "Сама вже коротка телєґрафічна згадка про бесїду посла Підляшецкого на засїданю палати послів з дня 26 сїчня звернула увагу в краю. З уст члена клюбу руского озвав ся якійсь тон, приязний для Поляків, для их становища політичного. П. Підляшецкій — совітник суду — звернув ся з многими докорами против правительства, але він посїдає той рідкій цїнний дар, що потрафить висказати все, що чує, а однак не роздразнить противника." По тик словах Gazeta Narodowa наводить політичний уступ бесїди п. Підляшецкого — і називає єї "на кождий спосіб цїкавою і даючою богато до думаня".
Найширше і найяснїйше висказалась о бесїдї п. Підляшецкого Nowa Reforma [в н-рі 26 з 1 н. ст. лютого] в статьї вступній. Она пише:
"Правду сказати, ми не надїяли ся почути зі сторони Русинів голосу в так поєднуючім здоровім тонї, як була мова посла Підляшецкого. Вправдї не допускали ми, аби відносини, які витворили ся в остатних часах в справі польско-рускій заходом, на жаль, самих послів і провідників руского сторонництва народного, мали остатись тревало на будуще, але ми не думали, щоби зміна наступила так скоро по знаній промові і пристрастних против нас виступах посла Романчука на загальнім зборі "Народної Ради".
"Стало ся инакше, і добре, що так скоро наступив зворот в поглядах і політицї представителїв руского народу. Се мусить і повинно вийти на користь одних і других. Ми правдиво вдоволені, що прецїнь Русинам відкрили ся очи: з ким властиво випадає а навіть користнїйше єсть поступати в згодї, держатись за руки — підпирати спільні жаданя і супротив правительства стояти яко одно, яко сила одностайна і нероздїльна. Анї Русини анї Поляки ласки правительственної не потребують. Стоїмо на засадї конституційних основних законів, на них опираємо жаданя і маємо до того право, бо они виразно застерігають кождому народови розвій народний і зріст. Тому-то справедливо піднїс п. Підляшецкій, що правительство нїякої концесії не може робити якій-небудь народности, входячій в склад монархії, — правительство повинно виповняти то, що до него належить, а о концесіях може єдино бути мова межи сторонництвами або народами, маючими спільні рахунки або справи.
"Другою дуже важною, а може найбільше на сильне зазначенє заслугуючою справою, піднесеною послом Підляшецким в палатї послів, було признанє, що спори і непорозуміня, які истнують межи Поляками і Русинами, повинні полагоджуватись лише у себе, дома, в соймі краєвім. Того ми все домагали ся уперто при кождій горячійшій дискусії і справі, яка була на порядку дневнім в краю. Доси надармо дожидали ми згоди на сю справу. Нинї, хвала Богу, єсть она: п. Підляшецкій навіть з натиском піднїс, що интервенція парляменту в справах польско-руских єсть злишна. Глубоко в памяти нотуємо слова руского посла, тим більше, що, як то він сам справедливо признав, доси неодно справедливе жаданє Русинів сойм сповнив. А се повинно бути підставою до віри і довірія, що поволи можна допяти всего, все осягнути. Доброї волї Полякам доси не хибло; коли она обявить ся і з другої сторони, то скорше чи пізнїйше порозумінє настати мусить.
"Приймаємо також за добру монету заявленє п. Підляшецкого, тричи повторене, що закиди, підношені в остатних часах послами рускими [п. Романчуком — Ред. "Дѣла"], не відносили ся до Поляків, але до правительства. Отже о то нам головно ходило, аби не идентіфіковано нас з правительством. Що Русини мають закинути правительству, то належало виразно зазначити, що се відносить ся до правительства, а що не подобаєсь им в відношеню з Поляками, то належало виткнути Полякам. [П. Романчук не инакше й виступав в своїх промовах. — Ред. "Дѣла".]
"Справедливе єсть жаданье, поставлене п. Підляшецким, щоби правительство не було парціяльне, а щоби стояло понад сторонництвами. Вимаганє то оправдане і дуже охотно єму приплескуємо. Правительство для нас, а не ми для правительства, — о тім треба тямити і після того поступати. Народність менша чи більша, сторонництво сильне чи слабе — кожде має право до биту і розвитку, очевидно, доки не переступає границь законів основних; всї вкупі творять державу і єго силу. Всї рівні перед правом і законами, на всїх однакові тяготять обовязки супротив держави. Правительство повинно бути виразом усїх, а не лиш деяких. На се годимось. В розвою народности спочиває сила монархії, о то повинна старатись власть центральна, а правительство дїлає не лиш на шкоду Русинів взглядно Поляків, але й на свою власну, єсли попихає одну народність против другої — як то справедливо зазначив п. Підляшецкій.
"Заявленє п. Підляшецкого приймаємо яко погляд послів руских в радї державній, нотуємо яко вираз і опінію клюбу руского, яко проґраму Русинів на будучність, поставлену і очеркнену досить обширно і зрозуміло в палатї послів при цїлім парляментї. Зворот той повннен і мусить мати додатні наслїдки і видати здорові овочі для добра і користи цїлого краю, обох народностей замешкуючих Галичину, для розвою і зросту в силу Русинів і Поляків, для "нашої і вашої" лучшої будучности."
"Галичанин" заявляючи, що не хоче розбирати бесїди п Підляшецкого, видить в нїй лише "лицеміріє і віроломство". ""У романчукистовъ — каже — нѣтъ откровенности, они лишъ лицемірятъ и въ своемъ лицемѣріи пополнили въ виду польского кола... вѣроломство. Романчукисты хотятъ играти роль великихъ политиковъ и трактовати своихъ противниковъ яко учащихся мальчиковъ..." Але польске коло не дасть ся здурити і скаже "романчукистам" даже: Marsch! 