◦ ◦ ◦ ◦ ◦ ◦ ◦ ◦ ◦ ◦

В справі "Народного Дому" — як нам из достовірних жерел донесено, — заявило ц. к. намістництво рескриптом з дня 20 серпня 1889 року ч. 48.818, що акт даровизни руїн поуниверситетских уважає за фондацію, і то: що даровизна руїн библіотеки на збудованє другої міскої церкви парохіяльної і відповідного кусника грунту на виставленє потрїбних будинків парохіяльних становить фондацію другої церкви на рїч людности міста Львова, а даровизна решти руїн по-университетских, зроблена рескриптом ц. к. министерства справ внутрішних з дня 11 жовтня 1849 р. ч. 19.755 становить фондацію на утворенє институту "Дім Народний" званого, котрим займаєся цілий край і котрий цілого краю єсть власностію. — Заразом узнало ц. к. намістництво повисшим своїм рескриптом, що магистратови міста Львова не прислугують з титулу тої-ж фондації нїякі права, а тим менше права, яких магистрат домагаєся, бо фондація тота доси ще не єсть уконституованою, а магистрат не єсть властею надзираючою над фондаціями.
Министер Ґавч по посвященю клиники хирургичної звидїв в Кракові костел Пр. Дїви Марії, де ведуться внутрїшні прикрашеня після взорів Матейки, і відтак відїхав з намістником до Закопаного. В Закопанім звидїв министер школу сницарску і коронкарску. Підчас подорожи з Хабівки до Закопаного проводили министра і намістника бандерії гірняків з запаленими смолоскипами. Вертаючи з Закопаного оглядав министер Ґавч в Новім Торзї пляц, на котрім має станути гимназія. Нинї рано приѣхав министер Ґавч на посвященє рускої семинарії духовної.
Посвященє клиники хирургичної в Кракові відбулось в суботу рано. По посвященю будинку еп. Дунаєвским, почались промови еп. Дунаєвского по польски і нїмецки, мин. Ґавча по нїмецки, ректора д-ра Корчиньского, д-ра Ридиґера по нїмецки і студента V-ого року медицини Вахгольца по польски.
Фондація бар. Гирша для Галичини полагодиться в сїм місяци і війде в житє. У Відни відбудеся засїданє під особистим проводом бар. Гирша і при участи д-ра Арнольда Раппапорта, совітника двору Гнївоша, Генр. Нирнштайна з Бродів, проф. д-ра Розенблятта з Кракова і Клерманна зі Львова. — Фондація бар. Гирша обіймає школи ремісничі і рільничі та має підпомагати майстрів без різниці віроісповіданя. Гр. Таффе бажав, щоби фондація мала згаданий характер, бо тим способом оминуться всякі негодованя.  