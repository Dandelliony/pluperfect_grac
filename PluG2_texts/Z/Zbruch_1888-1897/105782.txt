◦ ◦ ◦ ◦ ◦ ◦ ◦ ◦ ◦ ◦

  Вступні испити в рускій ґімназії в Перемишли до кляси приготовляючої і до І-шої кляси на рік 1896/7 відбудуть ся дня 15 і 16 липня перед феріями а 1, 2 і 3 вересня по феріях. Родичі і опікуни, що приводять дїти до испиту, мають зголосити ся лично завсїгди один день перед испитом в дирекції ґімназіяльній та принести з собою доконче метрику ученика, евентуально свідоцтво шкільне і свідоцтво лїкарске щіпленя віспи. — З Дирекції ц. к. ґімназії рускої в Перемишли.   Управа руско-народного театру повідомляє, що дружина театральна виставить в Теребовли: ві второк, 16-ого н. ст. червня, комедію Янчука "Вихованець", в четвер, 18-го, оперетку "Мікадо", в суботу, 20-го, драму Манька "Нещасне коханя", а в недїлю, 21-го, драму д-ра Франка "Украдене щастє".   Намістник кн. Сангушко виїхав разом з шефом бюра презідіяльного радником Ґуст. Мавтнером в суботу рано до Бродів на люстрацію тамошного староства. З Бродів поїде намістник повозом до Тернополя. Люстрація потреває три днї.   Зі Стрийщини пишуть нам: В першій день Зелених свят відбуло ся отворенє читальнї "Просвіти" в Долголуцї. Зібрало ся до 80 осіб селян і кількох з интеліґенції, а именно Вп. п. Роман Тишовницкій, властитель Долголуки з сином і дочкою, о. Богачевскій з Любінець, п. Илюк учитель з Синевідска виж. з женою, д-р Д. Кулик зі Стрия, академик п. Зарицкій, п. И. Рудницкій адюнкт податковий зі Стрия і инчі. По відспіваню молитви "Царю небесний" отворив збори місцевий парох о. А. Калинюк гарною промовою, почім пояснив зібраним статут і цїль заснованої читальнї, а вкінци піднїс потребу заложеня по при читальни в Довголуцї сїльскій крамницї, шпихлїра, каси позичкової і місцевої аґенції "Днїстра". Відтак вписало ся в члени новозаснованої читальнї 39 осіб, котрі вибрали слїдуючій видїл: предсїдателем о. А. Калинюка, заступником предсїдателя п. Якова Тишовницкого, бібліотекарем Ник. Стефанова, секретарем Петра Городиского, а касієром Мих. Штогрина; на заступників видїлових вибрано Ив. Вереснюка і Іос. Лозиньского. Відчитано привітні письма від центральних видїлів Товариства "Просвіта" і "Общества им. Качковского" у Львові, по чім порішено вислати подяку обом сим товариствам за прислані даром для читальнї книжочки. Зі сторони Стрийскої філії "Просвіти" не явив ся нїхто, на що присутні жалували ся. — Комнату для читальнї винаймлено в хатї ч. господаря Ивана Бойка. — По сїй офіціяльній части наступила скромна гостина для участників, устроєна заходом членів новозаснованої читальнї. В часї гостини держав о. предсїдатель короткій виклад о исторії Руси, п. Роман Тишовницкій говорив о практичній господарцї а п. Іос. Лозиньскій виголосив відповідний стишок. При сїй нагодї зложили на цїли читальнї Р. Т. суму 4 зр. а п. П. Р. 1 зр. 50 кр. По відспіваню звичайних в таких случаях многолїтствій закінчено збори піснею "Мир вам братя". Заснованє читальнї в Долголуцї єсть головно заслугою о. А. Калинюка і п. Р. Тишовницкого.   Радикальне народне віче скликують пп. д-р С. Данилович і д-р К. Трильовскій до Коломиї на день 21 н. ст. червня. Цїль сего віча: почтити память Михайла Драгоманова і нарадити ся над иншими важними справами. Проґрама віча така: 1. Про Михайла Драгоманова та єго значінє; 2. Про реформу виборчу і найблизші вибори до ради державної; 3. Про катастер грунтовий; 4. Про часописи радикальні "Громадский Голос" і "Громада" (ся друга часопись зачала виходити в Коломиї під редакцією д-ра Трильовского); 5. Про орґанізацію партії радикальної.   Дирекція ц. к. зелїзниць державних у Львові повідомляє: По причинї повени рух всїх поїздів на шляху Самбір-Хирів застановлений від 13 червня аж до відкликаня.   Вибори на презідента міста Львова з нової ради міскої мають небавом відбути ся, але мабуть не будуть могли бути довершені за першим голосованєм. Польскі ґазети подають, що відбудуть ся аж три вибори тїснїйші. Найбільші шанси вибору мають: д-р Мохнацкій, дотеперішний презідент, д-р Пєнтак і лїкар д-р Стройковскій. Завтра відбуде ся перше засїданє нової ради, на котрім вибере ся комісія веріфікаційна, щоби зверіфікувати вибір що найменше 75 радних. Голосованє на презідента не відбуде ся скорше як 2 липня. Того дня могуть після приписів відбути ся аж чотири вибори, два, при котрих голоси могуть бути віддавані на всїх кандидатів і два тїснїйші між тими, що одержали при другім виборі найбільше число голосів. На случай, коли би і при другім голосованю першого дня нїхто не дістав абсолютної більшости, виносячої найменше 51 голосів, то розпишуть ся нові вибори за 8 днїв і так дальше, що 8 днїв аж до результату.   Укріпленє воєнне Дроговижа зачне ся довершати — як з-відтам доносять — з днем 1 липня с. р. Місце вибране на фортіфікацію вже викуплене від селян під услївєм, що до 1 липня с. р. мають селяне зібрати з викуплених піль збіже, а за винагороду дістануть по 60–80 зр. за морґ. За поле заявила комісія готовість платити по 660–750 зр. за морґ.   Инсталяція архипресвитера о. Конст. Чеховича з врученєм єму мітри і жезла відбула ся в недїлю 14 н. ст. червня в катедрі перемискій.   Дрібні вісти. Директор краківского товариства обезпечень ґр. Сціпіо зїхав до Львова, щоби враз з бухгальтером п. Ґ. Адамом перевести точне шконтро львівскої репрезентації товариства. — Страйк челядників столярских у Львові треває все ще дальше, а страйкуючі заховують ся спокійно. Декотрі, щоби рятуватись від нужди, виїхали на провінцію за роботою. Вчера відбули ся в ратуши збори страйкуючих челядників в присутности презідента Мохнацкого і начальника бюра промислового радника Стрільбицкого. — Новий спосіб убиваня товару винайшов якійсь Швайцар Стакель, при помочи свого патентованого приряду. Сей приряд відзначає ся тим, що скорше і більше людяно убиває худобу як всї дотепер уживані.   Дѣло 