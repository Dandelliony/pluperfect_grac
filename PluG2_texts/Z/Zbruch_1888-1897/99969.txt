◦ ◦ ◦ ◦ ◦ ◦ ◦ ◦ ◦ ◦

Проєкт закона що-до управильненя платнї професорів університетских видїлу фільософічного, професорів політехніки і академій рільничих, виготовляє міністерство просвіти. Підвисшенє платнї має бути розложене на три роки.   Холєра в Галичинї. Про холєру в Тернополи подає Gazeta Narodowa такі дальші вісти: Експонований в Тернополи лїкар намістництва д-р Баржицкій, розслїдивши воду ріки Серету і тамошного ставу, найшов в нїй мікроби холєричні. Позаяк нарід бідний, котрий мешкає в сїй дїльници міста, внаслїдок браку керниць на так званій гребли, уживає води з ріки і ставу, видало староство відозву, щоби сеї води до питя не уживано. Ві второк 27 с. м. не було нїодного случаю холєри а дня 28 в середу занедужала одна особа серед обявів холєричних.   Огнї. В Стрілчисках, повіта мостиского, згоріло з дня 25-ого на 26-ого в ночи при сильнім вітрі 10 господарств враз з звезеним збіжем. Шкода неубезпечена. — В Стрию на Ланах долїшних вибух дня 24-ого с. м. в полудне огонь і знищив 11 будинків господарских, між тими кілька стодол зі збіжем. Причиною огню були дїти, котрі під стріхою одної стодоли пекли кукурудзи. — В Підгайцях в самій серединї міста згоріли 26-ого с. м. в полудне 26 будинків. Ратунок, хоч енерґічний, був утруднений за-для сильного вітру.   Струя нафти вибухла оногди около півночи з закопу анґлійского банку в Східници коло Борислава з такою силою і в такій скількости, що формально залила притикаючі поля і терен копальнї. По 48 годинах працї затамовано той водотриск нафтовий і обчислено денну скількість випливу на 300 бочок. Се явище природи стягає до Східницї богато цїкавих з Дрогобича і Борислава.   Дрібні вісти. Є. В. цїсар дав на руки комітету в Белзї для погорільцїв в Горі повіта сокальского 200 зр. запомоги. — В Дрезнї відбуде ся від дня 21-ого до 26-ого вересня с. р. під протекторатом короля саского Альберта міжнародний зїзд в цїли охорони прав власности дїл літературних і артистичних. — В. В. цїсар дав для погорільцїв громади Доброводи повіта збаражского 100 зр. запомоги. — Суд войсковий оборони краєвої в Перемишли візвав активного офіцира 18-ого полку оборони краєвої Льва Василя Мосєвича обжалованого о злочин дезерції, щоби перед тим судом ставив ся до 90 днїв, бо в противнім случаю засуд буде виданий заочно.   Дѣло 