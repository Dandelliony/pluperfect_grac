◦ ◦ ◦ ◦ ◦ ◦ ◦ ◦ ◦ ◦

До ґімназії рускої у Львові вписало ся на рік шкільний 1891/92 521 учеників, з чого 59 до кляси приготовляючої. До кляси І-ої вписало ся 108 учеників.
Міністер судівництва ґр. Шенборн приїхав вчера вечером в товаристві президента Симоновича, совітника міністеріяльного Тхуржницкого і секретаря міністерства Зданека до Львова, де єго ожидали на двірци намістник, президент і віцепрезидент міста Львова і совітники судові. Міністер, вийшовши з ваґона, привитав намістника, а той представив єму кілька високопоставлених осіб, а решту представив єму в cали І-ої кляси прозидент Симонович. Промовивши до кождого з присутних кілька слів, міністер поїхав з намістником і замешкав в єго палатї. Нинї має міністер удїляти авдієнцій а між иншими буде приймати і львівску комнату адвокатів. Авдієнція ся буде о стілько важна, що — як зачуваємо — хотять адвокати львівскі представити міністрови стан галицкого судівництва, в якійсь такій спосіб, що — як кажуть — нїхто другій єму так не представить.
До женьскої семинарії учительскої у Львові зголосило ся на першій рік 114 кандидаток, але брак місця не позволив дирекції приймити більше як 56 учениць. Так само стало ся і в Кракові. Такій натовп дївчат до семінарій єсть доказом потреби отвореня паралельок, котрі давнїйше истнували, однакож від часу их замкненя не хотять их більше отворити. В наслїдок того мусить дирекція відправляти навіть талановиті ученицї, відмовляючи им принятя.
Галицка каса щаднича переносить ся дня 30 н. ст. вересня до нового будинку, вибудуваного на розї улицї Кароля-Людвика і Ягайлоньскої. Від 1 н. ст. жовтня будуть всї чинности каси полагоджувати ся вже в новім будинку.
Зміну статутів галицкого товариства кредитового земского правительство вже потвердило в тім напрямі, що товариство дїяльність свою розширює й на Буковину. Факт сей витає черновецка Grazeta Polska з великою радостію, як "віщуна лїпшої ери" для відносин в Буковинї...
Дрібні вісти. Дня 15 н. ст. вересня відбуде ся в Білоголовах вінчанє п. Онофрея Чубатого з панною Оленою Авдиковичівною донькою тамошного пароха. — Цїсар дарував громадї Поляни грибівского повіта 100 зр. на будову школи. — В Сан Сальвадор в центральній Америцї наробило трясенє землї шкоди на кілька міліонів зр. Богато людей утратило житє. — Виставу пражску звидїло до дня 10 с. м. включно 1,758.393 осіб. 