◦ ◦ ◦ ◦ ◦ ◦ ◦ ◦ ◦ ◦

Нові посади професорскі. Цїсар дозволив системізувати з початком року шкільного 1890/91 нові посади учительскі в отсих ґімназіях: двох учителїв в ґімназіях перемискій і станіславівскій а по одній посадї учительскій в ґімназіях тернопільскій, ряшівскій і тарнівскій. При тім побільшеню персоналу учительского має увзгляднитись именно наука предметів математичних і природничих.
Найвисшій трибунал орік, що після новелї екзекуційної не лиш не можна дозволити на ліцітацію; але навіть єсли єсть вже переведена, треба узнати єї за неважну зі становища правного в случаю, наколи сума ліцітаційна не вистає на покритє коштів, бо цїлею закона єсть повздержати марнотратство мас екзекуційних.
Нова каса правительственна. Цїсар дозволив утворити в Кракові філію каси краєвої з днем 1 липня 1891 р. Стан персональний тої філіи установлено на: директора в VII, контрольора в VIII, двох касієрів в IX, чотирох офіціялів в X і чотирох асистентів в XI ранзї а також двох возьних. Міністерство скарбу вже вставило до буджету потрібну квоту на покритє тих видатків.
З зелїзницї Кароля Людвика. На рік 1891 порішив заряд з важностію від дня 1. сїчня 1891 слїдуючі цїни для річних карт абонаментових, управняючих до їзди всїми поѣздами поспішними, особовими і мішаними, котрі суть обняті розкладом їзди на шляхах зелїзницї Кароля Людвіка і зелїзницях льокальних Ярослав-Сокаль та Дембица-Розвадів, а имменно: I. Річні карти абонаментові для всїх шляхів зелїзницї Кароля Людвіка і зелїзниць льокальних Ярослав-Сокаль і Дембица-Розвадів. Цїна річної карти абонаментової виносить: для I. кляси 400 зр., для II. кл. 300 зр. а для ІІІ кл. 200 зр. а. в. ІІ. Річні карти абонаментові, важні на довільні части шляху, почавши найменше від 50 кільометрів на шляхах зелїзницї Кароля Людвіка і зелїзниць льокальних Ярослав-Сокаль і Дембица-Розвадів: Для тих річних карт абонаментових установлено отсі належитости. Цїна основна для I. кл. 80 зр., для II. кл. 60 зр., а для III. кл. 40 зр., а при тім буде ще побирати ся додаток від кождого кільометра.
Заповіджені вечерницї "Товариства Руских Женщин в Станіславові" і "Рускої Бесїди" відбулись минувшої недїлї з найкрасшим успіхом. Зійшлось досить численне товариство дібране пань і панів. По вислуханю забавного відчиту проф. Ост. Левицкого "Про верховину Ляп-ляндії" — наступили продукції музичні, співні і деклямаційні. Між иншими хорошо виведеними точками проґрами годить ся именно піднести гарну гру на цитрі п. Ост. Левицкої, прехороше милим і вельми симпатичним голосом відспіванє пісни Лисенка "На що менї чорні брови" панною I. Чачковского та уміла з великим чувством і зрозумінєм деклямація Шевченкового "Лебедина" панною Воляньскою. По продукціях наступила неначе-б в родиннім крузї "своїх" охоча забава, починаюча ся, як звичайно, все нам любим "пташком". Цїлі вечерницї лишили по собі як найприятнїйшу згадку, а у декого може і тоску; тому-ж надїятись, що Товариство Женщин не устане на починах, але устроїть в найблизшім часї другі вечерницї, потрібні так дуже для оживленя товариского житя між рускою интеліґенцією в Станіславові. — У.
Видїл товариства руских ремісників "Зоря" у Львові складає сим сердечну подяку Впв. панам, що зволили пожертвувати на цїли сего товариства добровільні датки при нагодї театрального представленя на дохід "Зорі", як також Хв. Дирекції театру руского, що устроїла се представленє. Добровільні датки зложили: Є. Е. Високопреосв. митрополит Сильвестер 20 зр., крилошане оо. Сїнгалевич 4 зр., А. Петрушевич 1 зр., п-нї Диметова 1 зр., пос. д-р Король 2 зр., проф. Грушкевич 1 зр., п. О. Маркова 2 зр., п. О. Мончаловскій 1 зр., п-нї Гойвановичева 1 зр. — За видїл товариства "Зоря": В. Нагірний, голова товариства. 