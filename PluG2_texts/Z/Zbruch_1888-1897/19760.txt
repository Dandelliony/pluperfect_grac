Телеграми.

Париж 8. марта. Розійшлась поголоска, що рада министрів ухвалила покликати кн. Омаля назад до краю і що дотичний декрет має бути вже підписаний. — Всесвітна вистава париска буде відкрита 6 мая.
Рим 8 марта. Криспи утворив новий кабинет під своєю президентурою і задержав теку министра дїл заграничних; Цанарделли обняв судівництво, Віялье війну, Сеймит-Дода финанси, Брин маринарку, Финали роботи публичні, Бачелли просвіту, Мичелли рільництво.
Білград 8. марта. Реґенти оголосили проклямацію, в котрій вихвалюють заслуги короля Милана і кажуть, що старалися відклонити єго від абдикації. Дальше завіряють, що будуть всїма силами старатися удержати престол молодому королеви і числять в тім на поміч народу заявляють, що від тепер стоять понад партіями, що будуть шанувати конституцію і що думають розпочати з новим королем і новою конституцією нове житє политичне в трудї і ощадности.
Петербург 8. марта. Праса россійска повитала дуже радістно абдикацію короля Милана а факт сей називає великою побідою россійскої политики. 