◦ ◦ ◦ ◦ ◦ ◦ ◦ ◦ ◦ ◦

Берлин 23 грудня. Зачувати, що Вісман відкликав Еміна-пашу з-над озера Вікторія-Ніанза, як кажуть, длятого, що він не слухав єго приказів, дїлає на шкоду Нїмеччини і мабуть хоче назад добити ся до Вадалаю.
Петербург 23 грудня. Загальне число нїмецких і австрійских робітників занятих в державних фабриках, копальнях і т. д., котрі від 1 січня мають бути відправлені, доходять до 11 тисячів.
Відень 24 грудня. Сойм ческій скликано на день 3 січня.
Рим 24 грудня. Папа принимаючи кардиналів висказав свій жаль по причинї того, що правительство италіяньске веде найбільшу борбу з церквою, підчас коли церков піддержує престол.
Міляно 24 грудня. Приїхав тут францускій аґент слїдити за Падлевским, котрий має тут укривати ся. Після иншої версії має Падлевскій перебувати вже на Сицілії.
Париж 24 грудня. Нинї буде оголошений вирок в процесї Лябрієра. Лабрієр признав ся, що вивіз Падлевского з Франції, що дістав від Clair-а за свою штучку 30.000 франків і що часть тої суми дав Падлевскому. 