◦ ◦ ◦ ◦ ◦ ◦ ◦ ◦ ◦ ◦

Будова церкви при Народнім Домі у Львові доходить вже до кінця. З весною с. р. начнуть ся дальші роботи а передовсїм розбере ся старий мур, що окружає площу за пресвитерією церкви. Площа очистить ся, вирівняє ся і буде обведена відповідною зелїзною огорожею. Також роботи у внутрі церкви, розпочаті вже в лїтї минувшого року, будуть дальше продовжатись.   Доповненє шляхів зелїзничих в Галичинї. Як з Відня доносять, проєктує ся в найблизшім часї таке доповненє галицких зелїзниць: Тшебиня-Вадовицї-Андрихів; дальше Переворск-Розвадів; продовженє зелїзницї Львів-Белзець до Угринова; вкінци при помочи шляху з Дембицї на Дуклю до Мезе-Лаборц має повстати нове полученє з Угорщиною. У всхідній Галичинї мають бути побудовані шляхи: З Лупкова до Тисної; дальше шлях Галич-Бережани-Тернопіль з бічною лінією до Підгаєць; відтак Тернопіль-Копичинцї і Копичинцї-Борщів-Мільниця з бічним шляхом до Скали; вкінци Делятин-Коломия і продовженє шляху Чортків-Залїщики на Буковину через Кіцмань до стації Лужан.   Про арештованя в Кракові в лат. великодну суботу, про що ми оногди доносили, пишуть з Кракова: Арештовано загалом сїм осіб, а именно: друкарі Енґліш, Мисьолек, Шольц, літоґраф Мрочковскій, швець Паславскій, віце-презес тов. "Сила" і панї Дулємбова і Ґурска. Их арештовано за фальшиве свідоцтво в користь Реґера, увязненого редактора часописи Naprzód. Поліція мала зізнати, що Реґер на похоронї Іос. Адамского, різбаря помершого в Кракові дня 22 лютого виголосив підбурюючу бесїду. Зізнаня арештованих свідків мали значно різнити ся від зізнань поліції.   З нагоди маєвого авансу в армії австрійскій замічують ґазети, що в войску що раз менше людей, котрі брали участь в війнах. І так будуть тепер именовані послїдні старші поручники, відзначені воєнним медалем, капітанами, так що від тепер зникне з поміж офіцирів двох низших степенїв ся войскова відзнака. Також і між висшими офіцирами що раз менше таких, що були в огни. Єсть вже кількох полковників, котрі не були нїколи у війнї, а в осени авансують деякі з них вже на ґенерал-майорів, так що з часом зникне воєнний досвід і з-поміж ґенераліції. Однако сю недостачу нагороджують теперішні маневри, котрі подають офіцирам вірний образ війни.   Цїсар санкціонував закон соймовий, дозволяючій громадї Яворів побирати додаток громадскій від пива.   Львівска охотнича сторожа пожарна "Сокіл" скликала загальні збори своїх членів на день 1 н. ст. цвітня, котрі відбудуть ся о 3-ій годинї з полудня в льокали товариства в ринку ч. 17. На дневнім порядку нарад стоїть справозданє о дотеперішній дїяльности товариства і вибір нового видїлу.   В Кутах, як звідтам доносять, вломили ся в ночи з дня 25 на 26 н. ст. марта незвістні злочинцї до каси уряду податкового. Пивницею дістали ся до сїней, а звідси вибивши мур до касового бюра. Однако их заходи, щоби розбити вертгаймівску касу, остали без успіху, имовірно задля недостачі часу.   Винайденє на поли промислу ткацкого. Ученик школи ткацкої в Короснї п. Володислав Бернадзикевич, винайшов автоматичний прилад до перекиданя човника. Нинї перекидає ткач правою рукою човник, а лївою мусить збивати нитки. Нововинайдений прилад увільняє ткача від перекиданя човника рукою а тим способом зискує ткач на силї і часї, бо замість рукою в 1-ій мінутї 50 разів, перекине прилад човник в тім самім часї 100 разів. Які будуть дальші користи з сего винайденя, оцїнять фахові знатоки ткацкого промислу, на кождий спосіб має се винайденє велику вагу і єсть надїя, що комісія краєва для промислу займе ся ним, як належить.   Зловлений опришок. З повіта гайсиньского на россійскім Поділю доносять, що там зловлено якогось Міщанчука, новочасного Кармелюка. Вже від довшого часу держав він в страху і безнастанній тревозї кілька доохрестних повітів появляючи ся всюди як найбільше не сподївано і допускаючи ся значних розбоїв, а навіть і убійств.   Дрібні вісти. Доповняючій вибір одного члена ради повітової в Збаражи з ґрупи більшої посїлости розписаний на день 4 н. ст. мая. — У Львові помер Марк Рудницкій, урядник повітової каси ощадности в Бродах в 69-ім роцї житя.   Дѣло 