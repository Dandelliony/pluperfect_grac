◦ ◦ ◦ ◦ ◦ ◦ ◦ ◦ ◦ ◦

П. А. Марущак, хемик, отворив з днем 1 н. ст. падолиста с. р. в місточку Яблонові коло Коломиї фабрику мила, шварцу і мази до чобіт. Товари, вироблені на хемичних основах без нїяких шкідливих домішок, повинні найти широкій відбут у нашої публики. Також і ціна товарів умірена н. пр. 5 клг. мила коштує 1 зр. 60 кр. разом з оплатою порта. Товари можна одержати в Яблонові, почта в місци, у п. А. Марущака під назвою "Карпатскі вироби". Щасть Боже нашому промисловцеви!
Жертва безвинного засуду. Перед кількома лїтами, як пишуть з Золочева, був засуджений тамошним судом Иван Цуп з Ярославич на 6 тиждневу вязницю за обманьство. Цуп відсидїв кару і аж недавно тому показалося, що єго засуджено безвинно. В виду того Цуп внїс просьбу до министерства о винагороду за то, що потерпів безвинно, і одержав винагороду в висотї 100 зр. та кромі того з приватних фондів цісаря ще 200 зр.
Два рази утїк з Кульпаркова Игнатій Шарварскій, бо мабуть не дуже добре і приємно було єму в заведеню божевільних. — Дня 8 с. м. утїк Шарварскій з заведеня лиш в сорочці, але хопили єго і привели назад та не на довго, бо вже 10 с. м утїкт вдруге вже в сурдутї і єще доси єго не викрито.
Нові мундури урядників наробили богато клопоту в министерстві просвіти і від довшого часу ведуться там наради в тій справі. Мабуть полагоджено справу мундурів в сей спосіб, що лиш директори середних шкіл і краєві инспектори мусять ходити в мундурах.
Регуляція Сяну. Россійске министерство комуникації, независимо від управильненя берегів Висли, має занятися управильненєм Сану на граничнім простори з Австрією. Управильненє відбуваєся на основі окремого договору між Россією і Австрією а плян роботи вказала комисія межинародна, вибрана ad hoc. На основі сего пляну зажадало россійске министерство комунікації 3,040 000 рублїв кредиту на доповняючі роботи і з тої суми має видатись ще сего року 150.000 рублїв.
Музей п. Кароля І. Ліфки, поміщений на пляцу Каструм, заосмотрений в гарні і з вірною докладностею виготовлені виображеня важнїйших осіб, як цісарїв нїмецких Вильгельма І і Фридриха III, генерала Булянже, і много инших. Давно не було у Львові так знаменитого музею, тому кождий, що загляне до музею, винесе з-відтам повне вдоволенє. Ціна вступу мала, бо лиш 20 кр. 