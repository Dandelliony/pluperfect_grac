Закон против фальшованя поживи.

Саме тепер рядить Палата послів, над законом против фальшованя поживи. Закон то дуже важний, бо несовістність многих торговельників дала ся вже дуже в знаки не лиш людям біднїйшим але навіть і заможнїйшим. Дійшло вже було до того, що по містах годї було докупити ся здорової поживи. Не фальшовано хиба ще лиш того сирого товару, котрий нїяк не давав ся фальшувати, а всеж таки і тут придумувано всїляких способів, щоби людей туманити. Очевидно найбільше терпіли через то бідні люде по містах, котрі за тяжко запрацьова ний гріш змушені були купувати собі коли вже не просто отрую, то бодай непридатну до нїчого поживу. До чого дійшло вже було фальшованє поживи по містах, виказав найлїпше посол Нанбер і длятого годить ся туть навести хоч кілька примірів фальшованя, про котрі говорив той посол, доказуючи, як то фальшують поживу у Відни.
Що до молока — говорив бесїдник — то досить поглянути, кілько дїтей умирає: на 100 дїтей умираючих припадає 11 таких, що ссуть грудь, а 80 таких, котрих годують молоком — найлїпшій доказ, що тому винно лихе молоко. До молока мішають муку, крохмаль, телячій мозок і боракс. У Відни припадає на одну голову людности ледви 2 десятих частей молока, а тих кілька тисячів літрів, котрі зуживає ся що день — то чиста вода. Що до масла, то ще щастє, коли можна дістати чисту марґарину (продукт, якій вирабляє ся при добуваню парафіни з нафти). Коли марґарина чисто вироблена, то она все ще і много делікатнїйша від штуч ного масла, до котрого, Господь знає, чого не мішають.
Коняку (рід горівки робленої з вина) вирабляє тепер Франція 27.535 гектолітрів, а до самої Анґлії вивозить єго рік річно по 124.000 гектолітрів, отже майже о 100.000 більше як дїйстно продукує. Виходить з того ясно, що не весь коняк гонить ся з вина. В одній рецептї стоїть написане: возьми дубових трісок, алькоголю і трохи карамелю, передестілюй то в відповідний спосіб, і буде з того коняк. Продають також загально т. зв. рум з Куби, але що він нїколи Куби не видїв, то річ певна. Аналіза виказала, що складає ся він з алькоголю, крохмалю, брунатного каменя, сіркової кислоти і — для делікатнїйшого смаку — трохи догтю з букового дерева.
Послїдними часами стали фабрикувати ковбаси паровими моторами. Тим способом показало ся можливою річею напустити до ковбаси більше води, як то можна було давнїйше. Здавало би ся, що в твердих виробах ковбасничих, як сальцесон, нема води; ну, але за то єсть — клей з крохмалю. Такі сальцесони вирабляють на однім з передмість віденьских, а відтак продають у Відни за угорскі або вероньскі саламі. Навіть помаранчі фальшують. Позаяк червоні помаранчі лїпше платять ся, то знайшли ся промисловцї, що до білих помаранч напускають червоного соку.
Отсе лиш кілька маленьких примірів; другі посли наводили ще деякі инші. Колиж таке дїє ся у Відни, де все таки єсть якась контроля, то можна собі легко представити, що то буває по наших містах і місточках, де нїкому і не в голові було вглядати в то, як то несовістні торговельники не лиш туманять, але просто троять людей фальшованими артикулами поживи. О скілько ми з досвіду знаємо, то нїчо у нас не фальшують так дуже, як муку, хлїб і горівку. То суть три артикули, котрі становлять головну поживу найбілшої а заразом найбіднійшої верстви нашої суспільности. Кукіль і ґіпс то найголовнїйша примішка нашої муки, котру змушені найбіднїйші люде купувати десь по заулках міских. Що ті люде пють з горівкою і т. зв. араком, то й не хочемо вже згадувати — листє з тютюну і дубова кора то ще найделїкатнїйша приправа. О фальшованю иншої поживи не хочемо вже й говорити, бо того не списав би — як то кажуть — і на воловій шкірі. А всему тому годї було доси зарадити. Тепер же по ухваленю згаданого закона будуть установлені комісії, котрих задачею буде допильнувати того, щоби поживи не фальшовано. Фальшовану або шкідливу здоровлю поживу будуть зараз нищити, а правительство буде мати право видавати розпорядженя, потрібні для охорони здоровля. Той, хто буде з свідомостію продавати фальшовану або шкідливу здоровлю поживу, буде строго караний. Кари грошеві на фальшованє поживи будуть ити на фонд убогих. 