Ще про заговір в Рущуку.

Викритий недавно властями болгарскими в Рущуку заговір кидає яскраве світло на політичні відносини на балканьскім півострові і показує наглядно, що там не так скоро прийде до спокою такого, якій би був пожаданий для цїлої Европи. О заговорі тім стали тепер звістні деякі нові факти і о них розписує ся широко вся праса европейска. Не від річи отже буде, коли подамо тут, що пише N. fr. Presse о тім заговорі.
Внїшний спокій і порядок — каже згадана ґазета — не нарушений вправдї нїгде на Всходї, а всеж таки не можна сказати, щоби тамошне положенє було вдоволяюче. Від коли болгарскій аґент дипльоматичний в Константинополи, др Вулкович, став ся жертвою підготовленого болгарскими еміґрантами а довершеного наймленими розбишаками убійства, проявились ознаки, котрі кажуть догадувати ся якогось глубоко сягаючого заколоту. Безсильність Порти тому виновата, що головні виновники убійства Вулковича могли утечи до Одеси, а тепер жиють там весело з ласки российского благотворительного комітету. То однакож мусило зараз відбити ся на Туреччинї, бо показало ся, що панславістична пропаґанда грозить не лиш підданому князеви в Софії, але й самому верховному монарсї, султанови в Константинополи. Болгарскій і румуньскій поліції удало ся викрити широко розгалужений заговір, звернений не лиш против правительства в Софії, але навіть против самого султана.
В Рущуку і Ґалацу викрито склади бомб, і сконфісковано компромітуючі письма та арештовано кількох заговірників — Болгар і Вірмен. Слїди заговору довели аж до Одеси, а коли би ще були якісь сумнїви, чім руки все то підготовлювали, то усуне их оголошенє письма, яке знайдено між паперами у Вірменина Маґарджа Тутунджіяна. Письмо то писав якійсь Вагам Мирканіям з Одеси дня 22 цвітня 1891 р. до Тутунджіяна в Росії, а з него виходить, що револьюційна пропаґанда для освободженя Вірменії з під турецкого панованя, поступає рука об руку з потриґами Россії против теперішного порядку в Болгарії. В письмі тім каже ся, що "вірменьске товариство Гайляґан зобовязало ся супротив Россії, що Вірмене в Софії будуть дїлати против Болгар". В нагороду за то обіцяно им "з ласки царя" освободженє их народу. Видко з того отже, що вірменьска аґітація в турецкій Вірменії знаходить підпомогу не лиш у россійских благотворительних комітетів, але навіть і у самого царя.
Так отже має россійска пропаґанда два зелїза в огни: в Европі Болгарію, в Азії Вірменію. Тепер чей побачить і Туреччина, куди то доведе то, що она доси все терпіла, що дїяло ся в очах турецкої поліції; тепер чей в палатї в Илдиз-кіоску і в високій Портї будуть скорше готові сповнити бодай жаданя Болгар та повидалюють всїх болгарских еміґрантів з тих сторін турецкої держави, що припирають до княжества болгарского. Ті видаленя мусїли би однакож переводити ся cовістнїйше, як то н. пр. було з Ризовом в Сербії, де він ще доси перебуває спокійно в Кладові. А позаяк єсть певна річ, що Ризов міг би спокійно переїхати на корабли Ґаґариньского товариства до Одеси, то можна собі той факт, що він оден з виновників убійства Вулковича, ще доси не виїхав, лиш тим пояснити, що россійско-болгарска партія революційна хоче конче мати і в Сербії під рукою зручного і зухвалого аґітатора.
Справа Разова єсть як раз ознакою невідрадного положеня на балканьскім півострові і знаком, що Россія старає ся всякими силами, щоби не допустити на Балканї до консолідації і спокійного розвою відно відносин. Хоч знеохоченє Болгар в виду тих заходів єсть понятне, то всеж таки дають их многі докази політичної зрілости і розваги надїю, що они й се перебудуть і не допустять ся нїчого такого, що могло би стати ся небезпечним не лиш для европейского мира але і для дальшого розвою их держави. 