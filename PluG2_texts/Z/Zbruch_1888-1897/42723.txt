Рух в руских товариствах. — Закупно замку Габсбурґ. — Утеча з Сибиру.

Рух в руских товариствах.
Дня 8 н. ст. вересня відбули ся в Пустомитах треті загальні збори філії Руского товариства педаґоґічного з таким порядком дневним: Вступне слово; відчитанє протоколу з попередних загальних зборів; справозданє видїлу з дїяльности від 13 липня 1889 до 8 вересня 1890 р.; справозданє касове; перегляд рахунків і удїленє абсолюторії видїлови; відчит ("Шевченко учителем народу"); вибір голови і членів видїлу; внесеня.
Членів прибуло 18, а 9 не явило ся за-для різних перепон. Зібраних привитав голова товариства п. Малицкій, а потім секретар п. Корецкій відчитав протокол і справозданє видїлу, а скарбник товариства п. Квасник здав справу из стану каси товариства.
Видїл товариства філії Руского товариства педаґоґічного становили в минувшім роцї пп. К. Малицкій яко голова, Никола Стефанович (з Дмитра) заступник голови, М. Кирецкій (з Пісків) секретар, М. Квасник (з Раківця) скарбник а М. Ґавдіяк (з Пустомит) контрольор. В роцї той видїл приняв 5 нових членів; відбув чотири звичайні засїданя; скликав дві загальні конференції (в лютім в Ланах а в маю в Лїсневичах), де відчитано три еляборати пп. Квасника і Ґавдіяка з педаґоґіки, исторії і садівництва, а при сїм і кілька лєкцій з практичної методики; заложив бібліотеку, в котрій єсть уже 96 книжок, головно з дарів, в язиках рускім, польскім і нїмецкім різного змісту; вкінци видїл скликав сі загальні збори.
По кількох интерпеляціях і посяненях збір удїлив дотеперішному видїлови абсолюторію, ц. Ґавдіяк відчитав свою працю "Шевченко учителем народу", над котрою забирав слово п. Панькввскій. По сїм приступлено до вибору нового видїлу, до котрого увійшли пп. Малицкій яко голова, на видїлових Долинка, Квасник, Корецкій і Стефанович, а на заступників Аслєр і Миханцьо. Потім ухвалено ось які внесеня: п. Пеленьского, щоби конференції членів відбували ся частїйше, а именно кождого кварталу по дві; — п. Паньківского, щоби интерпелювати через п. Квасника центральний видїл товариства педаґоґічного у Львові при нагодї загальних зборів: чому той-же видїл не відповідає на всї письма видїлу филії?
Як видео з отсего короткого змісту дїяльности і рухливости щирецкої філії Руского товариства педаґоґічного, котре ми витягнули из ширшого справозданя в Учителю, єї члени щиро працюють над своїм образованєм фаховим і при слабоньких силах та средствах роблять дуже богато. Видно, що ті учителї застановлювались і поняли дуже добре свій обовязок супротив краю і народу, та повинні стати приміром многих инчим. Закупно замку Габсбурґ.
Деякі ґазети подали вість, що архікнязь Франц Фердинанд Есте має намір купити замок Габсбурґ, місце родове австрійского дому цїсарского, і відбудувати сей замок, з котрого лишились ще лиш головні мури. Замок Габсбурґ лежить в швайцарскім кантонї Арґав. Гадка, купити сей замок, виринала вже кілька разів. І так пок. архікн. Рудольф, оглянувши замок Габсбурґ в своїй подорожи по Швайцарії, мав плян єго купити, але чи робив які кроки в тій справі, не відомо. Перед двома роками завязав ся у Відни комітет, зложений зі знатних горожан, котрі хотїли купити замок Габсбурґ і принести єго в дарі цїсареви підчас 40 лїтного ювилею в 1888 р. Але не удав ся сей плян. Рада кантону Арґавского, до котрої віднесено ся з проєктом закупна, відповіла, що признає вправдї в тім проєктї патріотичні і льояльні чувства, але не може на се згодити ся, щоби сей і для Швайцарії историчний памятник перейшов в чужі руки. Не знати отже, чи тепер будуть мати успіх пляни закупна, виходячі від члена родини цїсарскої. Замок Габсбурґ, вибудований в першій половинї XI столїтя, не єсть вже від 472 лїт в посїданю габсбурґскої родини, бо ще в р. 1418 мусїв тирольскій князь Фридрих IV "з порожною кишенею" на соборі констанцкім відступити швайцарскому союзови свої родинні добра в кантонах Тур і Арґав, щоби увільнитись від церковної клятви і прогнаня з краю. Утеча з Сибиру.
Times доносить, що сими днями прибув до Лондону по довгій і повній пригод, трудів та небезпечностей подорожи один Россіянин, Волховскій, котрий, засланий на Сибир на цїле житє, якось утїк щасливо з-відтам. Вже в р. 1868, яко студент в Москві, стягнув на себе перше підозрінє поліції. Вправдї показало ся, що він не виноватий, але се перше єго увязненє було для него пагубним на цїле житє, бо все стерегли єго і підозрівали о зносини з нігілістами. Хоч опісля зложив дуже добре испит адвокатский, то відмовлено єму диплому. Крім того пересидїв кілька разів у вязници на підставі фальшивої денунціяції. Вкінци в р. 1878 знов увязнено єго в Одесї за участь в тайнім товаристві. Засаджено єго до Петропавловскої кріпости а по трех роках в темній клїти засуджено єго на дожизненне засланє на Сибир. Одинацять лїт прожив він на засланю, переселюваний від часу до часу з Тукалинска до Томска, з Томска до Иркутска. В тій послїдній місцевости уложив Волхонській плян утечи. Через гори Саблоньскі дістав ся до Троїцкозаводска, села на граници хиньскій, а з-відси манівцями до Владивостока де в портї стрітив анґлійскій корабель. Капітан корабля дав єму притулок і так дістав ся до Япану, відтак до Онтаріо в Канадї, де зійшов ся з Кенаном, котрого знав з Сибиру. Кенан дав єму гроші на дальшу подорож до Европи і в сей спосіб Волхоньскій дістав ся до Лондону. 