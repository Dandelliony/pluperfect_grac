◦ ◦ ◦ ◦ ◦ ◦ ◦ ◦ ◦ ◦

З Медики коло Перемишля пишуть нам: Дня 27 н. ст. мая згорїло в Медиці 14 господарств а 41 будинків. Огонь займився в стодолї одного господаря-богача о 2½ годинї ранком, а що люде ще спали, при вітрї і посусї огонь розширився на сусїдні господарства. Огонь зльокализовано при помочи сикавки з двірця зелїзничого і коли збіглось більше людей. Шкода, в більшій части убезпечена, виносить до 6000 зр. Причина огню або неосторожність або злочинне підпаленє. В Медиці горїло послїдними роками кілька разів, а все на більші розміри, а то тому, що будинки стоять густо і нема між ними провалів. Господарї мають майже всї будинки убезпечені, але шкода все два рази так велика як убезпечена сума.
В Сулимові коло Куликова згорїло дня 9 (21) мая в само полуднє 21 господарских загород. При гашеню огню відзначились ученики рільничої школи дубляньскої, котрі прибули на поміч з сикавкою і приладами ратунковими.
Церков в Збоїсках обікрали дня 26 н. ст. мая. Злодїй дав замкнутися в церкви а опісля приставивши драбину вилїз вікном на огород. Вкрали дві чаші, два шнурки коралїв і розбили скарбону. Підозрївають о ту крадїж кількох робітників, що робили там перед кількома днями.
Річне засїданє краківскої академії наук відкрив вчера намістник гр. Бадені. По посмертній згадці о заступнику протектора академій гр. Альф. Потоцкім і по відчитї кс Павлицкого приступили зібрані до именованя нових членів академії. Именовані з Галичини: д-р Кадій, професор львівскої ветеринарії, д-р Витковскій професор краківского университету і д-р Анатоль Левицкій, відтак Ад. Криньскій з Варшави і Альф. Сорель з Парижа. Нагороду з запису Пробуса Барчевского признано маляреви Матейкови за образ "Костюшко під Рацлавичами" і д-р Пекосиньскому за розвідку историчну, а нагороду з Фонда Линдого Стеф. Рамултови за "Словарь язика поморского". Зі Львова приїхали на се засїданє члени академії: д-р Шараневич, д-р Билиньскій, д-р Пентак і инші професори университету, а з Відня д-р Ритнер.
Менажерію п. Монтенеґра на пляцу Сонїчнім у Львові посїщають численно мешканці Львова і провинції, бо справдї можна богато побачити, і давно не було у Львові так гарно і численно заосмотреної менажерії. Кільканацять львів, тигрів і инших диких звірят з горячих країв Африки й Азії, відтак величезний слонь, маючій понад 100 лїт, і богато хищих птиць та пречудних папугаїв зібрав п. Монтенеґро в своїй менажерії, котрої вартість числять понад 200.000 зр. Крім того щоденні продукції смирителїв звірят, коли війдуть до клітки і відправляють з звірами всїлякі еволюції, вводять зрїтелїв в зачудованє.
Дрібні вісти. Громада Барич, пов. березівского, одержала від цісаря 100 зр. підпомоги на будову школи. — Д-р А. Бараньскій, професор львівскої школи ветеринарії основує у Львові заведенє, в ціли достави лімфи до щепленя віспи. — Папа именував кардинала Пароккія, сего, що мав проповідь в дусї польскім підчас тамтогорічної вандрівки ювилейної в Римі, протектором монастиря Францисканок у Львові. — В Перемишлянах вибрано до ради повітової з міст А. Торского, директора лїсів в Дунаєві. — На гетманьских валах у Львові, де тепер по забудованю Полтви пороблено проходи, обїли гусениці листє на деревах так до чиста, що полишились голі прутики. — Дня 27 мая займилася бензина в пивници одної торговлї у Відни; при гашеню огню лучилася експльозія ґазів і при тім тяжко попеклося одинацять людей з сторожи огневої.  