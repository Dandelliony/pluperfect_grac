Програма нового намістника.

Нового намістника Галичини гр. Казимира Баденія, по єго приїздї до Галичини витали відпоручники різних властей, корпорацій і институцій. Намістник в відповіди на привіти мав нагоду виявити свою програму урядову — і справдї виявив єї, особливо в відповідях на привіт урядників намістництва, дальше членів видїлу краєвого і руского митрополита Впр. Сильвестра Сембратовича.
Позавчора явились у намістника урядники намістництва з шефами департаментів, а вице-президент Герман Льебль повитав єго яко намістника. На то відповів намістник:
"Именований з ласки Найясн. Пана намістником, витаю вас, панове, в-перше яко моїх підвладних. Бачу між вами богато давних знакомих і товаришїв, а прочих вскорї пізнаю. Не сумнїваюсь, що ви панове мене, так як мого попередника, підпиратимете працею і радою. Хочу з вами совістно дїлити всї праці, труди і стараня. Хочу, щоби ви знайшли в менї зверхника вирозумілого, доступного, справедливого, трудящого, о долю вашу і ваших родин дбалого. В заміну за те жадаю від вас доброї волї і безоглядного послуху. Кожду раду і кождий заміт вислухаю охітно та прихильно і коли узнаю справедливими, пійду за ними, але в противнім случаю жадаю, щоби той, хто менї их представив, забув про них і строго держався моих указок. Мусимо спільними силами стреміти до того, щоби понятє "справ залеглих" загинуло між нами, щоби ми стались приміром для властей першої инстанції з погляду на розумне, основне і скоре полагоджуванє справ, щоб ми старались дальше розвивати і утревалювати довіріє до нас у властей, що стоять над нами, і статись їх славою. Не сумнїваюсь, що при добрій охотї і ревности дійдемо до тої ціли...
В управі намістництва числю на досвідну і основну поміч п. вице-президента. Зазначую нинї, що маю до него безоглядне довіріє, оперте на єго знанім менї характерї, на єго здібностях, досвідї і на єго знаню краю, відносин, людей і справ. Хочу з ним подїлитись працею і з натиском підношу се вже нинї, щоби всякі можливі мої зарядженя на будуще не були фальшиво толковані. Все, що заряджу, буде в найлучшій вірї, в интересї служби, а не потребую додавати, що всякі инші ціли виключені з моєї думки і з мого серця. Всїм спільним працям і нарадам буду лично предсїдати. Пп. шефи департаментів мають в годинах урядових вільний вступ до мене перед всїми инчими."
В имени членів видїлу краєвого витав намістника краєвий маршалок гр. Тарновскій:
"Витаємо тебе всї — сказав п. маршалом — з радостею і надїєю, бо в цілім краю один тілько єсть голос і одно пересвідченє, що доростеш своїй великій і хвальній задачи. Загально знані твої здібности, досвід, докладне знанє краю і єго відносин — то найлучша і найпевнїйша порука. Змаганя наші, пане намістнику, як і наші почутя — спільні нам: всї бажаємо добра краю серед загального щастя і сили держави, а та здібність почутя і цілей улекшує наші задачї з обох сторін і єсть найсильнїйшою основою гармонії межи властями правительственними і автономичними.
Але по-за кругом дїяльности урядової єсть і ще инша тїсна вязь, що лучить наші серця з тобою, — а то память твого незабутного батька. Память та живе між нами і певно не вигасне, бо нїколи не забудемо, що остатних 14 лїт житя посвятив видїлови краєвому і був одним з єго найсильнїйших стовпів. Нехай же та память, всїм нам дорога, все лучить тебе з нами. Вкінци прийми наші найщирші бажаня, щоб урядованє твоє на етаповищи ц. к. намістника було одним довгим неперерваним пасмом заслуг для добра монархії і краю!"
На сю промову відповів намістник: "Дякую за щирий привіт і прихильні слова. Яко горожанин краю я був сердечно вдячний п. маршалкови за слова, які висказав до мого попередника. Я доглядїв в них не тілько слова признаня для всїх єго добрих прикмет, але і слова заохоти на будуще. А що з ласки Найяснїйшого Пана маємо в єго особї речника спеціяльних интересів нашого краю, то маю крїпку надїю що спільними силами будемо трудитись для добра того краю. Сильний ласкою Найясн. Пана, котрий мене зволив покликати на се достойне становище, і сильний д о вірієм правительства, котре признало мене здібним до управи сего краю, не буду розводити перед вами програми своєї дїяльности. На мій погляд, кождий намістник тілько одну програму може і повинен мати: совістно і ревно сповняти свої обовязки. Ся програма єсть і моєю, і я гадаю, що до сповненя тої програми нема кількох доріг. Знаєте мене всї і можете бути певні, що всїми силами старатись буду, щоби вам задачу улекшити, помагати, підпирати, і автономічні інституції шанувати і скрїпляти. Вас же прошу о вирозумілість, прихильність і підпору, а п. маршалка, щоби доховав менї дотеперїшної дорогої приязні і не відказував мені своєї цінної поради і помочи, на котрі так дуже числю. Сполученими силами богато дасться зробити. З тим самим довірієм, з яким я приступаю до праці з вами, звольте і ви почати, а маю надїю, що в будущинї потрафлю се довіріє оправдати."
На привіт Впр. митрополита Сильвестра Сембратовича, котрий — як доносять нинїшні поранні часописи, — був вчера у нового намістника, — мав відповісти намістник, — що "Русини, стоячи на грунті австрійскім і католицкім, можуть числити на єго підпору".  