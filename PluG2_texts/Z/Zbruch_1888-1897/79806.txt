◦ ◦ ◦ ◦ ◦ ◦ ◦ ◦ ◦ ◦

Дѣло, 12.05.1893 Новини Новий видїл наукового товариства имени Шевченка уконституував ся вчера під проводом свого голови посла Ол. Барвіньского так, що вибрано: проф. Громницкого заступником голови, п. Ос. Маковея секретарем і бібліотекарем, п. К. Паньківского адміністратором майна, п. Барвіньского редактором наукових видавництв товариства.   В катедральній церкви св. Юра у Львові приступала вчера молодїж руска львівских шкіл народних до св. Причастія. Богослуженє правив преосв. митрополит. По богослуженю запросив достойний архипастир дїтвору до своєї палати і промовив до неї краснорічиво, заохочуючи єї до побожности, пильности та слухняности. Бесїда зробила на молоденькій публицї сильне вражінє. Вкінци роздїлив впреосв. гарні образки між дїти.   Збори відпоручників вдовичо-сирітского фонда львівскої епархії відбули ся оногди при численній участи членів. Як звістно стояла на порядку дневнім справа зміни статутів фонда. Збори ухвалили зміну, а то в такім напрямі, що фонд буде тепер мати характер добродїйної институції. Така зміна була конечна, бо власти скарбові хотїли наложити на фонд високу оплату еквівалєнту а крім того ще по 250 зр. річного податку а то з тої причини, що після дотеперішних статутів узнавали власти фонд вдовичій асекурацією і домагали ся заплати податку як від товариства асекураційного.   Видїли польских жіночих товариств у Львові видали таку відозву: До женщин! Дня 3 н. ст. мая поставлено в соймі внесенє на заснованє ґімназії женьскої в Галичинї і виказано в удачнім мотивованю конечність подати женщинам висше образованє, а тим самим змогу самостійного заробку на полях доси для них недоступних. Женщини! Полїпшенє матеріяльного положеня і виборенє для нас достойного становища в суспільности повинно передовсїм нам лежати на серци. Длятого покажім, що оклик кинений в соймі, єсть висказом глубоко посеред нас відчутої потреби і потвердім горячою підпорою жизненність тої идеї. Сими днями внесено до сойму петицію о заснованє женьскої ґімназії в Галичинї і хочемо, щоби тисячі підписів доказали, що цїла жіноча суспільність лучить ся з нашим стремленєм. В имя тої жизненної і важної для нас справи полїпшеня долї женщин, взиваємо всї женщини, щоби спільно і широкою акцією підперли нашу петицію як найчисленнїйшими підписами. Відписи петицій і аркуші до підпису зложені в книгарнях пп.: Зайфарта і Чайковского, Ґубриновича і Шміта, Г. Альтенберґа і Якубовского та Задуровича як також в льокали "Читальнї для женщин", ул. Гетьманска ч. 6 і товариства учительок в ринку ч. 10. — Панї на провінції, що схотять займити ся збиранєм підписів, повідомляємо, що аркуші мають бути вислані найпізнїйше до 15 н. ст. мая до заряду "Читальнї для женщин" або до товариства учительок у Львові.   Члени каси хорих міста Львова, в числї около 1000 людей, вибрали з по-між себе 50 репрезентантів-хлїбодавцїв і 152 делєґатів членів каси. Вибрані зберуть ся дня 28 н. ст. мая, щоби вибрати управу каси, раду надзираючу і полюбовний суд. В склад репрезентантів на 2 роки війшли: 12 купцїв, 8 рукодїльників, 6 инжинєрів, 4 адвокати, 4 більші промисловцї, 3 аптикарі, 3 властителї цеголень, 2 книгарі, 2 шинкарі, 2 пекарі, 2 мулярі, 1 редактор і 1 банкир; в склад делєґатів вибрано: 36 купецких помічників, 32 фахових робітників, 32 зарібників, 20 промислових функціонарів, 15 ляборантів, 7 адвокатских і нотаріяльних депендентів, 5 маґістрів фармації, 3 артистів і 2 публицистів.   Огнї. В Кійданові, в бучацкім повітї, згоріли чотири загороди від неосторожного обходженя з огнем. Шкода необезпечена виносить около 1000 зр. — Дня 1 с. м. досвіта в Максимовичах, самбірского повіта, згоріли три загороди, вартости звиш 1.500 зр. Будинки всїх трех господарів були обезпечені вь краківскім товаристві на 997 зр. Жандармерія вислїдила, що огонь підложили самі погорільцї брати Стефан і Иван Любчиньскі, бо хотїли з одержаних грошей від товариства обезпечен сплатити свої довги, що им доскулювали. — В громадї Пруси в Самбірщинї згоріла нова школа вартости 1500 зр.; була обезпечена в "Днїстрі" на таку саму суму. Хтось підложив огонь. — В Короснї наробивсь огонь шкоди на 3600 зр.   Дрібні вісти. В суботу вечером помер в Кракові член тамошного "Сокола" Фр. Смішкевич в 22-ім роцї житя і записав цїлий свій маєток, около 50.000 зр. краківскому Соколови. — В Празї помер в 64-ім роцї житя д-р Іос. Прахеньскій визначний ческій патріот і знаменитий правник.   Дѣло 