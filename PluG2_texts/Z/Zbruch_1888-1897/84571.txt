◦ ◦ ◦ ◦ ◦ ◦ ◦ ◦ ◦ ◦

Засїданє Ради надзираючої товариства "Днїстер". Дня 31 н. ст. жовтня 1893 відбуло ся звичайне, з черги VII-ме засїданє Ради надзираючої товариства взаїмних обезпечень "Днїстер" у Львові під проводом заступника презідента Впр. о. Алексея Тороньского а при участи 12 членів Ради і в присутности ц. к. комісаря правительства сов. намістництва п. Адольфа Гута. Рада надзираюча вислухала і приняла до відомости справозданє з дїяльности Дирекції до кінця третього кварталу 1893 р., розвідала ся про стан і розвій товариства в тім періодї і одобрила справозданє рахункове за той час адміністрації. З приятностію сконстатувала Рада надзираюча, що "Днїстер" розвиває ся що раз красше і успішнїйше. До кінця вересня 1893 р. видав "Днїстер" 10.605 поліс на обезпечену суму 7,289 960 зр. в. а. в 1427 місцевостях; межи тими єсть обезпечених 544 церквей на суму 1,298.621 зр.; 292 приходств в сумі 784.722 зр., в 192 школи в сумі 198.787 зр.; решта припадає на обезпеченя землеплодів движимостей і селяньских будинків [тих послїдних на около 4 міліони зр.]. — Шкід було до кінця вересня 42 і всї зліквідовано вже і виплачено. Разом з коштами ліквідаційними виплачено за всї шкоди 13,987 зр. 19 кр., з котрих припадає на обезпеченя приходскі 4.094 зр. 50 кр.; на школи 1.049 зр. 62 кр.; на обезпеченя селяньскі 5.144 зр. 12 кр. За ті шкоди звернули товариства контр-асекураційні суму 5.094 зр. 80 кр., отже на власнім рахунку зістало 8892 зр. 39 кр. Разом всї шкоди виносили лише 15% від чистої премії, узисканої до того часу. По принятю і одобреню справозданя і рахунків та по залагодженю кількох справ адміністраційної натури, рішила Рада надзираюча пожертвувати з фондів товариства квоту 100 зр. на кошти перенесеня мощей Маркіяна Шашкевича до розпорядку комітету, що занимав ся тим торжеством. Слїдуюче засїданє Ради надзираючої має відбути ся в місяци сїчни 1894 року. — За дирекцію Д-р Стеф. Федак, Д-р Я. Кулачковскій.   В Перемишли в недїлю дня 12 н. ст. падолиста на так званім "Айскелєрі" о годинї 10-ій перед полуднем, відбуде ся віче. Проґрама віча така: 1) Обговоренє правительственного проєкту реформи виборчої; 2) ухвала резолюції в тій справі; 3) внесеня і интерпеляції. Комітет, скликуючій ті збори, запросив на них послів соймових пп д-ра Антоневича і д-ра Дворского та посла до ради державної д-ра Вит. Левицкого.   Д-р Витовт Левицкій, посол до ради державної з міст Перемишль Городок запросив своїх виборцїв до Перемишля на день 19 н. ст. падолиста, а до Городка на день 12 н. ст. падолиста, щоби зложити справозданє посольске.   Впреосв. митрополит Сильвестер Сембратович, яко патрон латиньскої парохії в містї Галичи, надав презенту на тую-ж парохію кс. Александрова Янцінґерови, дотеперішному лат. парохови в Нароли.   Огнї. Дня 5 н. ст. падолиста о 1-ій годинї в ночи повстав грізний огонь в Бібрцї і знищив 17 загород. Причина сего огню не звістна. Здаєть ся, що хтось огонь підложив. Шкоду оцїнено на 20.000 зр., з чого було обезпечених лише 6000 зр. Збіжа і паші нїхто не асекуровав. 85 душ лишило ся без кусника хлїба. З погорілцїв єсть 14 христіян а 3 жидів. Зараз того самого дня завязав ся комітет ратунковий під проводом маршалка повітового п. Незабитовского, котрий просить о надсиланє датків для нещастних погорілцїв. О ратунку не можна було й думати, бо підчас огню лютив ся страшний вихор і кождий ледве з житєм утїк.   Дрібні вісти. Дня 19 н. ст. падолиста 1893 відбуде ся в Загірю (п. Залізцї) вінчанє п. Андрея Сондея, учителя з панною Анною Каміньскою, дочкою пп. Альфреда і Марії з Воляньских, управителя обшарів двірских.   Дѣло 