◦ ◦ ◦ ◦ ◦ ◦ ◦ ◦ ◦ ◦

Будинок судівництва у Львові відданий вже до ужитку урядового. В суботу звиджували сей будинок архикнязь Леопольд Сальватор з женою і намістник ґр. Бадені.   Трамвай паровий зі Львова до Янова, а взглядно і до Яворова буде небавом будовати ся. Галицкій банк гіпотечний, ґр. В. Сіміньскій і ґр. Роман Потоцкій одержали вже на се концесію. На тім шляху придасть ся справдї така комунікація, бо без неї ті міста розвивають ся дуже поволи.   Два ювилеї припадає сего року в Руси-Українї. Саме пів столїтя, коли в Галичинї помер автор нещасливої "Русалки" — Маркіян Шашкевич, а на Українї замкнув очи автор "Марусї" — Григорій Квітка Основяненко. Память тих світочів нашої літератури повинні ми обійти торжественно.   Двоженьство. В львівскім карнім судї відбула ся розправа против 30-лїтного Ивана Хорвата або Харвата обжалованого о двоженьство. Прокуратор закинув єму, що оженив ся в-друге з Євкою Маленчуківною, мимо того, що єго перша жінка Ганка живе. Обжалований признав ся до вини, і хотяй не мав стійних арґументів на свою оборону, то все таки трибунал вислухав єго дуже уважно. В простих, але зворушуючих словах відмалював обжалований смутну долю свого нещастя. Подружив ся з Ганкою в роцї 1887, і она зараз наймилась на службу в шинку і єго намовила до того. Він працював тяжко і жив з нею з-першу в згодї. Однак, коли побачив, що Ганка заходить собі з всїма, запиває ся, марнує єго працю, продаєсь і стає єму невірною, не міг того стерпіти. Представляв їй і бив єї, але не помагало. Остаточно зневолив єї, щоби опустила шинок. Однак она затужила за давним житєм і втїкла від него. Правда, він не глядав за нею, але чи був час до того? Пійшов до Зубри і станув в цегольни до роботи. Там познакомив ся з Євкою Маленчуківною і полюбив єї тому, що она дуже роботяча і смирна. У неї були всї ті прикмети, котрих не доставало у Ганки. І они замешкали разом "на віру". Богачі мають гроші, можуть купити собі і страву і заплатити пранє, а бідний чоловік, що працює день і ніч не в силї порадити собі без помочи невісти. "На віру" жили може рік, і тогдї рускій і польскій священик стали их нападати і лихословити за те, що дають злий примір і велїли им побратись. І він звінчав ся в-друге. — Трибунал засудив єго на три місяцї вязницї.   Грім ударив дня 17 н. ст. серпня в ночи підчас тучі в хату селянина в Сївцї калускій, при чім згоріли 4 обійстя господарскі. Все було обезпечене в товаристві краківскім. З людей нїхто не потерпів поражена від грому хоч в тій хатї, де грім ударив ночували люде.   Стація зелїзнича Турка на шляху Львів-Чернівцї, замкнена з днем 21 н. ст. серпня з огляду санітарного. Стація замкнена аж до відкликаня.   Для дам з довгими хвостами у суконь оголосив купелевий лїкар в Муґендорфі таке розпорядженє: Панї обовязані идучи улицею, на котрій лежить пил, підносити сукнї до гори. Натомість дозволюєсь волочи хвіст за собою, по улицях нечистих, щоби причинити ся до ладу місцевости.   Дрібні вісти. Властитель більшої посїлости Юл. Коритовскій одержав титул ґрафа.   Дѣло 