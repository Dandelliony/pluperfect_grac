Засуд за купно і продаж голосів.

Письмо з Бережан.
Дня 12 н. ст. падолиста відбула ся в окружнім судї в Бережанах перед звичайним трибуналом розправа карна против Яна Свідерського, економа з Путятинець в повітї рогатиньскім, і трех селян з того-ж села, Исидора Марцїнковского, Павла Гнилицї і Федя Дубака, обжалованих державною прокураторією о купно голосів в часї правиборів до ради державної в місяци лютім сего року.
Річ така була: Перед правиборами економ маршалка рогатиньскої ради повітової п. Торосевича — Ян Свідерскій покликав до себе Исидора Марцїнковского, намовляв єго — не голосувати при правиборах на тих виборцїв, на котрих загал громадян хоче, але на тих, котрих він єму вкаже, і вручив єму 2 зр. "на свіданє". Так само покликував економ Свідерскій до себе і других господарів і в такій спосіб відбував з ними конференцію. Прокураторія навела, що Свідерскій покливав до себе також господаря Павла Гнилицю і дав єму 2 зр. за те, щоби не йшов до голосованя, коли боїть ся наразитись громадї, і Гнилиця так зробив. Дальше прокураторія закинула Свідерскому, що він покликав до себе також Федя Дубика і дав єму 2 зр., щоби голосував на кандидатів двора, а не на кандидатів громади, і Дубик так зробив, бо голосував на кандидатів указаних економом. Окрім того Свідерскій в день правиборів запивав правиборцїв від рана до ночи в домі коваля, де на той час була канцелярія громадска.
Підчас розправи Свідерскій заперечив, мов би він давав гроші на купно голосів і запивав правиборцїв. Але Марцїнковскій признав, що єго покликав Свідерскій і дав єму 1 зр. "на снїданє" і того 1 зр. він зложив за кілька днїв до каси церковної і голосував за громадою. Однакож свідки зізнали, що Марцїнковскій сам им говорив, що дістав від Свідерского 2 зр. і 1 зр. про що дістали від Свідерского гроші за голоси.
Прокураторія державна в своїх виводах піднесла, що купованє голосів економом Свідерским дало причину до того, що коли на виборцїв вийшли заушники Свідерского, в селї настаю заворушенє і счинила ся бійка, за котру недавно засуджено трех господарів в окружнім судї в Бережанах. Коли-ж економ Свідерскій і путятинецкій учитель Фучек слали на громадян доноси і в наслїдок того переслухано до 170 людей в справі тої бійки, то кількох селян виказало першу і правдиву причину заколоту — економа Свідерского з єго підкупствами і запоюванєм правиборцїв.
Трибунал по переведеній розправі увільнив Гнилицю і Дубика, а засудив Свідерского і Марцїнковского на кару по вісїм днїв арешту. Maрцїнковскій приняв засуд і зараз почав відсиджувати, Свідерскій же зголосив рекурс. 