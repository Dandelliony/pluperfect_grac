З кінцем року.

В попереднім числї представили ми на сїм місци здобутки нашої десятилїтної працї. Перед десятьма роками житє полїтичне було так мало у нас розвинене, що ми зі страхом і трепетом приступали до видаваня першої полїтичної рускої часописи на Буковинї. Тепер головно через нашу десятилїтну щиру працю розбудилось вже полїтичне житє серед Русинів буковиньских так дуже, що від нового року, як зачуваємо, мають виходити ще дві нові рускі часописи, а то "Селянин", котрий беруть ся видавати два селяни, і "Буковиньски Вѣдомости" яко орґан товариства "Народная Рада". Оскілько сї нові ґазети будуть щиро і уміло служити рускій народній справі, побачимо. На кождий спосіб вказує се на живійший полїтичний интерес серед рускої суспільности, а може і сьвідчить про жизненність руского народу на Буковинї, котрий мати ме аж 4 полїтичні ґазети, а дочисливши "Ластівку" і "Добри Ради", разом аж 6 ґазет, т. зн. більше нїж кождий иньший нарід на Буковинї.   Про живійший рух і полїтичний интерес між Русинами на Буковинї сьвідчить і те, що богато наших прихильників завзиває нас, щоби ми від нового року видавали "Буковину" частїйше; а що окрім того і Галичани нас до сего заохочують, то ми застановляємо ся тепер над тою важною справою дужо глубоко, і коли ще в тім короткім часї загал наших читателїв заявить нам рішучо свою волю, то з новим роком постараєм ся відповідно розширити нашу "Буковину." Коли на се рішимо ся, то головно з тої причини, щоб ще з більшим успіхом, нїж до тепер, ширити здорові полїтичні, суспільні і народні погляди межи Русинами і тим способом, єднаючи всїх до одної цїли, прискорити наше народне відродженє.   Буковина 