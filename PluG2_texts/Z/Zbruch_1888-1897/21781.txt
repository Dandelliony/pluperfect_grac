◦ ◦ ◦ ◦ ◦ ◦ ◦ ◦ ◦ ◦

Ц. к. дирекція почт і телеграфів повідомляє: з днем 1 мая с. р. переноситься уряд почтовий в Дашаві до Гельсендорфу і буде називатися Гельсендорф-Комарів. Сей уряд почтовий буде лучитися з урядами почтовими в Стрию і Новім селї при помочи їзди післанчої між Стриєм а Журавном. Ґельсендорф віддалений від Стрия 15 кильометрів а від Нового села 11 кильометрів. Уряд почтовий Ґельсендорф-Комарів буде мати такій сам круг дїланя і дорученя, що і уряд в Дашаві.
Огнї. З Заставної на Буковинї одержала черновецка "Газета Польска" дня 27 н. ст. цвітня телеграму, що тамошний уряд податковий стоїть від полудня в огни. — В Кадлубисках вибух огонь в ночи д. 21 цвітня в дворї Іосифа Лукасевича і знищив три стодоли з збіжем: 600 кірцями пшениці, 2000 кірцями кокурузи, дальше 4 сївники, 13 возів і 6 борон. Від стодол займився дім мешкальний і також згорїв. Шкода 15.000 зр., а убезпечені були тілько будинки. Огонь був найімовірнійше підложений. — В Коростенку коло Хирова вибух дня 24 цвітня огонь в домі почтмайстра, а дякувати скорому ратункови огонь скінчив-ся тілько на тім однім домі.
Д-р Иван Пулюй, професор нїмецкої политехники в Празї і голова електро-техничного товариства праского, держав недавно в тім-же товаристві відчит "Про деякі економичні питаня з електричного освітленя".
Закон о знесеню права пропинації входить вже в житє, з д. 30 н. ст. цвітня с. р. Від того дня починаєсь 30-дневний речинець до вношеня реклямацій. Перше засїданє комисії пропинаційної відбуваєся сегодня в сали засїдань намістництва.
Обшар двірскій в Камінках малих під Коломиєю продано недавно — як доносить Przegląd — на парцеляцію колонистам нїмецким з сусїдних осад Маріягільф і Баґінсберґ і селянам з Пядик. Вішибнувши сподївану индемнизацію пропинаційну, морґ землі дістанеся новим властителям по 100 зр.
В справі товариства кредитового міского у Львові, котре скрахувало перед девяти літами, мало наказати министерство судівництва перевести як найстрожше доходженє. Після Przegląd-y слїдство веде уже львівскій суд карний, а після Kurjera Lw. має бути до того делеґований окружний суд тарнівскій або ряшівскій длятого, що в тій справі заанґажований львівскій адвоката Кратер.
Персонал аптичний — після рїшеня министерства справ внутрїшних — підпадає також під закон о забезпеченю робітників.
В Голяндії зголосилося в 1888 р. до испиту на степень підаптикаря 59 кандидатів, між ними 38 женщин. Из женщин 35 здали испит і одержали патент.  