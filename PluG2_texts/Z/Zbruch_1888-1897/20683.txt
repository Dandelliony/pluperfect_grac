10.000 зр. в почтовій скринці. — Оригинальне завіщанє. — "Мацьерж польска" в році 1888.

10.000 зр. в почтовій скринці. Півпята року тому назад найшов у Львові один листонос в почтовій скринці, коли виймав з неї листи, 10.000 зр. банкнотами по 1000 зр. і зложив их в почтовій дирекції. Заким ще ті гроші знайдено, зареклямував був якійсь Чижек рекомандований лист, котрий він вислав до Львова, а в котрім було 15.000 зр. банкнотами по 1000 зр. Він подав опісля до протоколу в полиції такі познаки, котрі зовсїм ясно вказували на то, що гроші, найдені в почтовій скринці, походили з єго листу. Мимо того полиція не хотїла єму признати тих грошей а відтак оголосила, що властитель тих грошей має до року зголоситися і виказати ясно свої права до них. Однакож крім Чижека не зголосився нїхто більше, а коли Чижек запитував відтак дирекцію полиції, чи він достаточно виказав своє право до тих грошей, то полиція відповіла єму, що власть администраційна некомпетентна рїшати сю справу. Так само відповіло також галицке намістництво і министерство дїл внутрїшних, а Чижек віднїсся до трибуналу администраційного, котрий оногди рїшав сю справу. Трибунал администраційний відкинув жалобу Чижека з таких мотивів: Хоч правда, що полиція повинна-би так як і кождий иншій чоловік, що знайде якусь рїч, віддати єї тому, хто єї згубив, скоро він лиш виказав достаточно своє право до неї, то з другої сторони не можна і того спускати з ока, що не можна віддати тої рїчи, скоро зголоситься кілька осіб, що присвоюють собі власність до неї. В такім случаю має однакож рїшати судья а не власти администраційні. В сїй справі настав як раз такій случай, бо і почта каже, що найдені в скринці гроші належать до неї, і Чижек робить собі до них претенсію. Дирекція полиції не була отже компетентна рїшати справу.
Оригинальне завіщанє. Помершій сими днями инспектор податковий в Ґренобль в Франції записав між иншим громадї міста Сан-Марселен суму 3000 франків, але під условієм, що капитал сей має позостати через 600 лїт нетиканий і щоби до него дочислялися проценти від процентів. Місто Марселен буде отже по сїм часї найбогатше на цілім світї, бо буде мати 49.700 миліярдів франків, а на кождого з теперїшних жителїв міста, котрих єсть нинї 8400 душ, припаде по 14 миліярдів. Та не знати лиш, котрий банкир подоймеся капитализації сеї суми і якими грішми виплатяться ті 49.700 миліярдів. Бідні Французи будуть мусїли по 600 роках ще тим ломити собі голову.
"Мацьерж польска" в році 1888. Із справозданя управляючої ради "Мацьержи" за рік 1888. виймаємо деякі дані. По смерти основателя тої институції І. И. Крашевского обняв обовязки куратора маршалок гр. Ів. Тарновскій а на заступника єго вибрано архіеп. Исаковича. Секретарем був безплатно Володисл. Белза. Продажею книжок "Мацьержи" займався не тілько єї заряд але і заряд польского Тов. Педагогичного, і в 1888 р. розпродано о 21.000 примірників більше як в р. 1887. В мин. році видано 8 книжок: "Pan Tadeusz" Мицкевича по 10 кр. розійшовся за пів року в 15.000 прим., випечатано отже новий наклад в 20.000 прим. Прочі книжки видавано в 5000, а Календар в 2000 прим. Газетка "Niedziela" мала 900 предплатників. Доходів в р. 1888 мала "Mацьерж" 8.931.15 зр. (в тім 3000 субвенції від сойму а 1609.39 відсотків від капиталу зелїзного), а розходів 7 606.64 зр. (в тім 500 зр. на стипендії для убогих учеників, 1500 зр. субвенції для "Niedzieli", на папір, друк і оправу книжок 4.359.59 зр., на гонорар авторам 695.40 зр., на администрацію 390.75 зр. і т. д.)  