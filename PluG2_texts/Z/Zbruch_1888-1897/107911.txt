◦ ◦ ◦ ◦ ◦ ◦ ◦ ◦ ◦ ◦

Руских більшеклясових шкіл народних є на Буковинї: В кіцманьскім повітї: в самім Кіцмани 6-клясова хлопяча школа і 4-клясова дївоча. Мішані 4-клясові рускі школи [хлопячі і дївочі разом] є в тім повітї у Веренчанцї, Заставнї і Валяві, а 3-клясові в Дорошівцях і Юрківцях. Шкіл 2-клясових руских єсть там 21. — В серетскім повітї є 4-клясова школа мішана в Глибоцї і одна 2-клясова. — В Чернівцях о 4-клясову руску школу Русини старають ся, але доси безуспішно; в черновецкім повітї 4-кл. мішані школи є в Раранчи і в Топорівцях; 3-клясові в Мамаївцях нових і старих і в Чорнавцї: 2-клясових шкіл є 10. — В сучавскім повітї 2-клясові школи є в Гатнї, в Ипотештах. — В сторожинецкім повітї 4-клясові мішані школи рускі є в Костинцях, Драчинцях і Станівцях долїшних; 3-клясова в Бобівцях і три школи 2-клясові. — У вижницкім повітї в Банилові рускім є 4-клясова чисто руска мішана школа; у Вашівцях над Черемошем хлопяча руско-нїмецка і дївоча руско-нїмецка; 3-клясові мішані в Бергометї над Серетом, в Испасї і Лукавци і пять 2-клясових шкіл. — В Радівцях є одна 2-клясова школа руска. — Счисливши ті більше клясові рускі школи на Буковинї разом, виходить, що там є одна 6-клясова хлопача школа, дві 4-клясові дївочі [одна руска і одна руско-нїмецка], одна 4-клясова хлопяча [руско-нїмецка], десять мішаних 4-клясових, девять 3-клясових і сорок і одна 2-клясових, разом 64 більшеклясових шкіл.   Посол Вахнянин простуючи і доповняючи вість, подану в N. fr. Presse, що віче жовківске висказало єму своє недовірє, заявляє в тім дневнику, що він не брав участи в жовківскім вічу, котре мало виразну "руссофільску" закраску. За те єго виборцї, перед котрими здавав справу з своєї посольскої дїяльности д. 19 вересня в Жовкви, а дня 27 вересня в Куликові, висказали єму одноголосно і без нїякої суперечи повне довірє!   Застрілив хлопа як би заяця. З повіту яворівского пишуть нам, що в селї Кобильници рускій дня 26 вересня с. р. застрілив двірскій лїсний Генрик Смаржевскій 28-лїтного парібка Михайла Валявця за те, що збирав дрова у лїсї. Паробок погиб на місци а Смаржевскій зголосив ся сам до суду повітового в Краківци.   Персонал прокураторії скарбу має бути від 1897 року значно побільшений, а то о одного радника двору, 10 старших радників, 17 радників, 9 секретарів, 7 адюнктів, 17 конціпієнтів і о 7 адютів, котрі мають бути побільшені до 700 зр.   Видїл краєвий оголошує конкурс на три стіпендії з галицкого фонду краєвого, почавши від першого півроку 1896 7-ого і то: одної стіпендії 300 зр., одної на 230 зр. і одної 500 зр. річно. Ті стіпендії призначені виключно для убогих а відличних учеників польскої або рускої народности, що ходять до шкіл середних або висших торговельних. Речинець вносити поданя на руки своїх властій шкільних установлено до 25 жовтня с. р.   Дрібні вісти. Директор почт і телєґрафів радник двору Сеферович повернув з відпустки до Львова і обняв урядованє. — Перемиске товариство руских женщин на засїданю своїм з дня 25 вересня ухвалило на свій рахунок помістити в тамошнім дївочім институтї панночку Ольгу Дроздовску, сироту по священику.   Дѣло 