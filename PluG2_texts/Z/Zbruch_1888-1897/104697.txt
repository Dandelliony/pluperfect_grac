◦ ◦ ◦ ◦ ◦ ◦ ◦ ◦ ◦ ◦

    Свяченє в рускім "Соколї" згромадило вчерашної недїлї в полудне в гарно відновлених комнатах товариства кількадесять членів. По посвященю снїдей о. Яримовичем заступник голови "Сокола" д. Роман Цеглиньскій в промові пожелав товариству і другам всякого блага, а відтак подїлив ся свяченим яйцем з другами. Опісля засїли всї до столів. Піднесено кілька тоастів — за здоровлє другів, на розвій товариства і т. и. Весела дружна забава потягнулась до години 3-ої.   В справі висилки руского священика до Бразилії була дня 17 с. м. депутація від руского комітету еміґраційного у Єго Еміненції кардинала і митрополита Сильвестра. З уваги, що в Паранї поселило ся вже доси около 10.000 Русинів на кольоніях, де в одній лиш місцевости живе их около 4.000, удає ся рускій комітет еміґраційний до Єго Еміненції з просьбою, щоби не дав им пропадати без церкви і опіки духовної та вислав там чим скорше бодай одного священика. Депутація вручила Єго Еміненції також просьбу на письмі, до котрої долучено: 1) мапу Бразилії з визначеними місцевостями, де поселили ся доси Русини, 2) докладнїйші информації про виселенцїв і 3) відпис листу з Бразилії на доказ, як самі виселенцї тужать за церквою і бажають свяченика. Єго Еміненція упевнив депутацію, що і сам занимає ся тою справою щиро і горячо, та обіцяв довести так важне дїло до кінця. Справа була би далеко легша, коли би бразилійскі Русини могли из своєї сторони забезпечити священикови удержанє, як се роблять Русини з північної Америки; але і так Єго Еміненція обіцяв не пожалувати хоч би власних жертв, щоби лише найти священика, охочого до несеня духовної помочи нашим бідолашним заморским братям. По так ласкавім і щирім принятю депутації можна мати певну надїю, що сего лїта виїде на конець і першій рускій священик до Бразилії; бо що не трудно буде о охотників на так важне дїло, о тім не хочемо сумнївати ся.   Кілько коштує річно один жовнїр? В Сербії 203 зр., в Греції 222 зр., в Швеції 244 зр., в Болгарії і в Люксембурґу по 250 зр., в Франції 268 зр., в Норвеґії 291 зр., в Портуґалії 294 зр., в Румунії 315 зр., в Нідерляндії 321 зр., в Австро-Угорщинї 325 зр., в Туреччинї 343 зр., в Данії 353 зр., в Россії 364 зр., в Италії 366 зр., в Испанії 400 зр., в Нїмеччинї 406 зр., в Бельґії 413 зр., в Анґлії 100 зр., — пересїчно 350 зр. З того припаде на одного мешканця: в Люксембурґу 2.12 зр., в Сербії 2.60 зр., в Туреччинї 2.94 зр., в Болгарії 3.28 зр., в Норвеґії 3.40 зр., в Швеції 3.55 зр., в Норвеґії 3.56 зр., в Румунії 3.73 зр., в Австро-Угорщинї 4.21 зр., в Портуґалії 4.34 зр., в Испанії 4.35 зр., в Россії 4.74 зр., в Греції 4.77 зр., в Данії 5.67 зр., в Италії 5.73 зр., в Швайцарії 6.26 зр., в Нідерляндії 7.68 зр., в Нїмеччинї 8.65 зр., в Франції 11.02 зр., в Анґлії 13.08 зр., — пересїчно 5.16 зр.   Дѣло 