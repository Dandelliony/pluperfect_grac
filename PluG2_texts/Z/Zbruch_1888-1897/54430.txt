З судової салї.

[Розправа карна против трех господарів і о. Яворского з Путятинець, повіта рогатиньского, мавша звязь ще з остатними виборами.]
Дня 22 н. ст. липня відбула ся в окружнім судї в Бережанах перед звичайним трибуналом карна розправа против трех селян з Путятинець, повіта рогатиньского, обжалованих о злочиньство з §.157 а именно о тяжке побитє — як казали — "хруня" підчас правиборів дня 20 лютого с. р. в Путятинцях і о легке побитє трех "хрунів" в тім самім часї голосувавших не на сторону громади. Перед трибуналом ставав яко обжалований о. Іосиф Яворскій, парох Путятинець, обжалований о провину з §.305, мов-би то він похваляв той чин каригідний. Обжалованих боронив д-р Кость Левицкій, адвокат зі Львова.
Трибунал старав ся всї сумнїви як найлучше розглянути і нїчо не уйшло єго уваги, а по переведеній розправі увільнив о. Яворского від учиненого єму закиду, а засудив селян — двох на 6 тижднїв строгого арешту а одного на 6 днїв.
Підчас розправи виявилась одна характеристична річ, а именно, що на о. Яворского писав доноси до суду місцевий учитель Кароль Фучек і єго брат Іосиф в напрямі висше вказанім. А позаяк зізнаня их, особливо-ж зізнаня Іосифа Фучека показали ся перед трибуналом цїлком відмінними від зізнань зложених в повітовім судї в Рогатинї, де дуже некористно свідчили против о. Яворского, длятого прокуратор бачив ся примушеним зараз підчас розправи обжалувати Іосифа Фучека о злочиньство обманьства, а о мало що і учитель Кароль Фучек не попав ся в яму, котру копав кому иншому. В немилім знайшли ся положеню оба Фучеки, а обжалований 20-лїтний Іосиф Фучек почав плакати і звиняти ся, що він настрашив ся і т. д. Остаточно трибунал увільнив обжалованого Іосифа Фучека.
Д-р Кость Левицкій в знаменитій своїй бесїдї указав, що предмет розправи викликали невідрадні наші відносини політичні, а именно, що одна сторона стає в оборонї своїх прав народних супротив суперника, котрий держить в руцї оружіє часто неморальне і попихає єї на дорогу ексцесів, — а друга сторона, не хотячи випустити з рук раз взятого оружія неморального, посуває ся нераз так далеко, що нападає на поодинокі личности через денунціяцію і фальшиве свідоцтво, в наслїдок чого в тім разї стало ся, що найневиннїйшій чоловік і найчестнїйшій патріот-священик став перед судом. Дотично других обжалованих д-р Левицкій піднїс всї можливі обставини лагодячі.
Додати треба й то, що трибунал і прокуратор вели цїлу розправу по руски, а краснорічива, переконуюча і повна фахового знаня бесїда д-ра Костя Левицкого знайшла загальне одобренє.
Н. з Н. 