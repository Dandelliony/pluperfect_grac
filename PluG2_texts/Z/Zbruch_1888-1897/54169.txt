Дїяльність руских послів в радї державній.

Ми подали вже всї бесїди руских послів, виголошені в радї державній. В своїм часї подавали ми також звістки о дїяльности их в поодиноких комісіях, як і о нарадах та рішенях руского клюбу, о скілько ти могли про них дізнати ся. Тепер доповняємо сі вісти дальшими информаціями, яки ми могли роздобути, і складаємо их враз з попередними в одну цїлість за-для лучшого перегляду дїяльности послів з руского клюбу.
Рускі посли з Галичини належали до слїдуючих комісій в радї державній: Романчук до комісії адресової і буджетової, Телишевскій до лєґітімаційної і належитостевої, Підляшецкій до правничої, ветеринарійної і комісії для закона карного, Мандичевскій до економічної і адміністраційної, Барвіньскій до петиційної і санітарної, Охримович до промислової і зелїзничої, Брилиньскій до господарскої, (буковиньскій посол д-р Волян до петиційної, ветеринарійної і санітарної).
З нарад комісій були найцїкавійші наради комісії адресової і буджетової, і о них віденьскі дневники подавали найбільше вістей.
В комісії адресовій посол Романчук промовляв чотири рази. На першім засїданю говорив два рази в оборонї упослїджених народів, а спеціяльно Русинів, і селяньства, і визвав відповіди міністрів ґр. Фальвенгайна і ґр. Таффого, котрий по слїдний запевнив, що потреби Русинів правительство буде старати ся увзгляднити і в адміністративній і в законодатній дорозї. Потім промовляв п. Романчук два рази над проєктом адреси п. Билиньского. В ґенеральній дискусії указував на хиби того проєкту а в спеціяльній говорив против обмеженя акції парляментарної на самі справи економічні. Відповідно тому становиску свому голосував при спеціяльній дискусії за поправками д-ра Шуклього о потребі переведеня рівноправности народів і д-ра Штайнвендера о потребі розширеня права виборчого і свобід конституційних. Польскі посли голосували против обох поправок, а поправка Штайнвендера мало не довела до розбитя цїлої комісії адресової. Бо коли за нею голосували 2 нїмецкі націонали 12 послів з нїмецкої лївицї, ґр. Короніні, 2 молодо-Чехи, Словінець Шуклє і Романчук, она одержала 19 голосів на 86 членів комісії, отже більшість, тогдї Билиньскій заявив, що він бере свій проєкт назад; в сїм же случаю нїякій проєкт не був би одержав більшости голосів в комісії. Вправдї на се заявленє Билиньского рішено уневажнити попередне голосованє, а Шуклє (член клюбу Гогенварта) заповів, що буде при поновленім голосованю голосувати против поправки Штайнвендера, але все таки лишила ся ще більшість 18 голосів против 17 за поправкою (бо противний поправцї ґр. Дейм яко предсїдатель не міг голосувати). Ситуацію спасли ґр. Коровіні, котрий не ставив ся до другого голосованя, і молодо-Чех Троян, котрий вийшов перед голосованєм. — Тим способом удало ся проєкт адреси Билиньского ухвалити, що тогдї уважало ся за дуже важне дїло, хоч пізнїйше, як звістно, цїлу справу з адресою полагоджено инакше.
В комісії буджетовій п. Романчук промовляв шість разів. Именно домагав ся він покликаня Русина прихильного рускому шкільництву і добре з ним обзнакомленого на відповідну посаду в міністерстві просвіти, заложеня одної рускої ґімназії у всхідній Галичинї і приготовляючої кляси при руских паралельках в Перемишли, одної нової семинарії учительскої з руким характером і розширеня одноклясових шкіл вправ при семинаріях учительских в Станіславові і Тернополи на 4-клясові. Відповідно до сих жадань поставив дві резолюції: одну що-до рускої ґімназії, другу що до шкіл вправ. Другу резолюцію комісія (а відтак і палата послів) приняла; против першої резолюції поставили польскі посли, як звістно, через п. Мадейского резолюцію загальнїйшу, взиваючу правительство до заложеня ще одної ґімназії у всхідній Галичинї, не означаючи язика викладового, котре то означенє, після их твердженя, належить передо всїм до галицкого сойму. Резолюція о рускій ґімназії не могла в стилізації п. Романчука перейти в комісії, бо нїмецка лївиця, потребуюча союза Поляків, заявила, що она не може за нею голосувати, а д-р Плєнер дораджував виразно п. Романчукови, щоби взяв свою резолюцію назад в користь предложеної п. Мадейским. Не хотячи отже допустити до упадку своєї резолюції, що виглядало би на відкиненє жаданя Русинів заложеня рускої ґімназії і могло би відтак в тім змислї бути використане, п. Романчук взяв свою резолюцію назад а згодив ся на резолюцію п. Мадейского, зазначивши однакож виразно, що він сесю резолюцію розуміє тілько яко инакше сформулованє своєї резолюції і сподїває ся від правительства відповідного тому єго поглядови залагодженя єї, і діставши від референта Бера запевненє, що і сей в той спосіб єї розуміє і що в мотивахь до неї в своїм справозданю сю справу в той спосіб пояснить. Так і стало ся, і так сформуловану резолюцію комісія а відтак і палата приняли. Дальше промовляв п. Романчук, підпираючи виводи п. Рутовского, за реґуляцією галицких рік, именно Днїстра і єго допливів, а на разї більших сум на роботи охоронні при тих ріках, і интерпелював спеціяльно, як стоїть справа з реґуляцією ріки Лімницї і чи дотичні переговори межи міністерством а видїлом краєвим скоро закінчать ся. Правительство відповіло, що переговори ті вже так як скінчені і справа тая залагодить ся користно для краю, більші же видатки на роботи коло Днїстра і єго допливів взагалї буде можна робити аж тогдї, коли кінчити ся будуть роботи коло Висли і єї допливів, бо що-до неї обовязує умова заключена з россійским правительством. Відтак указував п. Романчук на шкоди, які лїсна звірина, особливо дики, робить господарям і домагав ся охорони господарів. Міністер Фалькенгайн відповів, що він що-до лїсів камеральних видав одвітні припорученя і буде старати ся кожду кривду господарів, яка до єго відомости дійде, по справедливости полагодити. Наконець п. Романчук упросив, не могучи бути на нарадах комісії буджетової над буджетом міністерства справедливости, котрі відбували ся в велику суботу, посла Гнївоша, котрий уже в попередних роках упоминав ся за Русинами в тій же комісії, щоби згадав о непошанованю прав руского язика в галицких судах, — і п. Гнївош зробив се, зазначивши виразно, що сповняє припорученє п. Романчука.
Представитель Русинів в комісії буджетовій голосував усе за всїма внесенями, які дотикали пільг для народу або розширеня горожаньских свобід, при чім прийшло єму нераз голосувати против польских послів, н. пр. в справі заведеня проґресивного податку особисто-доходового і и.
В комісії лєґітімаційній п. Телишевскій виступав по мисли рішеня руского клюбу, руководячись строго самими тілько вимогами справедливости а не оглядаючись на нїякі політичні конюнктури. і так н. пр. коли йшло о провіренє вибору нїмецкого ліберала Шіра в містї Будейовичах [Budweis] в Чехах, п. Телишевскій прилучив ся до опущених всїми иншими послами молодо-Чехів і уможливив им внести перед довну палату вотум меншости.
О инших комісіях за мало маємо вістей, а щоби ми могли розказати о дїяльности в них руских послів.
Рускій клюб окрім згаданих нами 9 засїдань мав пізнїйше ще 5 чи 6 засїдань, на котрих переважно обговорював біжучі справи, спосіб голосованя і виступуваня в палатї при поодиноких в нїй трактуючих ся предметах. Також займав ся петиціями до него висиланими від громад, рад повітових і и. Межи иншим вставляв ся клюб в міністерстві торговлї за попровадженєм шляху нової зелїзницї зі Станіславова на Угорщину не проєктованою коротшою лінією, але довшою через місто Богородчани і одержав запевненє, що міністерство буде старати ся догодити потребам тамошної сторони, о скілько взгляди войскові не супротивлять ся. Міністрови справедливости рішив клюб подякувати за користне для Русинів залагодженє справи вписів до книг ґрунтових і представити правительству найбільше наглячі потреби Русинів.
В повній палатї визначив був рускій клюб п. Телишевского до представленя сумного економічного положеня руского народу і єго потреб економічних. Одаакож, — як ми вже згадали — п. Телишевскій, з причини дуже тяжкої і небезпечної недуги жени і дитини, був примушений довшій час забавити несподївано в Ґляйхенберзї і длятого не міг вложеного на него обовязку сповнити. — Крім поданих нами трех бесїд пп. Романчука, Барвіньского і Підляшецкого та коротших промов пп. Барвіньского і Брилиньского в справі елєментарних щкід, поставив ще кілька резолюцій o. Мандичевскій і одну о. Брилиньскій. Резолюції ті, поставлені в повній палатї, відослані зістали до попередного розсмотреня комісії буджетовій, котра над ними в осени буде застановляти ся. О скілько ті резолюції нами ще не подані або недокладно подані, згадаємо о них близше. 