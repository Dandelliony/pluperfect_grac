◦ ◦ ◦ ◦ ◦ ◦ ◦ ◦ ◦ ◦

В справі будови нових ліній трамваєвих у Львові через улицю Личаківску й Стрийску, велись вчера переговори межи львівским маґістратом а презесом трієстеньского тов. трамваєвого п. Артелім.
Стару грамоту, як звіщає "Гал. Русь", удалось винайти о. Тиндюкови, теперішному засїдателю Тухольки. Грамота виставлена кн. Константином Острожским і відносить ся до початкової исторії того села.
Конкурс на посаги. Львівскій маґістрат оголошує конкурс на два посаги по 261 зр. 75 кр. для бідних дївчат служачих з фондації им. цїсаря Франц-Іосифа I., заложеної пок. Малиновским, котрі будуть вильосовані дня 11 вересня с. р. До льосованя тих посагів будуть припущені дївчата служачі, котрі за-для своєї служби мусять стало перебувати в домі свого службодателя, як покоївки, кухарки, швачки і ин. Виказати ся треба, що є родом з Галичини і віри христіяньскої, що не має понизше 18 і понад 30 лїт, що від трех лїт служить у Львові у одного і того самого службодавця, вірно і добре служить, і що є вільного стану. Поданя вносити треба з відповідними залучниками до маґістрату найдальше по д. 15 червня.
Похорони бл. п. Володимира Лїсковацкого відбулись вчера при численній участи свояків, знакомих і товаришів. На домовинї зложено чотири вінцї: від матери, два від родини і один від членів редакції "Дѣла" з написею "Сердечному товаришеви". В похоронах взяло участь 8 священиків: д-р Іосиф Левицкій, К. Куницкій, Ioс. Панасиньскій, Ив. Чапельскій, Ал. Темницкій, К. Яремович, Вол. Петрушевич і К. Лопатиньскій. Загально вразило, що хор питомцїв львівскої семінарії духовної не взяв участи в похоронах, а чей же покійний мав між аитомцями досить знакомих і товаришів.
В справі процесу против о. Ґеґейчука, о мниме підбурюванє, запав вчера вечером вердикт судьїв присяжних, увільняючій єго одноголосно від закиненої вини, котра оказалась чистою напастію і незручною видумкою кількох крайно здеморалізованих креатур. Одноголосний оправдуючій вердикт судьїв присяжних зробив духе миле вражінє, бож се й цїла сатисфакція моральна для зовсім невинного чоловіка-священика, котрий перетерпів і морально і матеріяльно не мало, — матеріяльно таким процесом, яко чоловік зовсїм бідний і батько дїтям може бути навіть зруйнований. У всїх викликала розправа лише подив що могло прийти до того процесу. Хід процесу подамо в слїдуючих числах.
Торжественне відкритє читальнї в Марковій коло Завалова, повіта підгаєцкого, відбуде ся дня 31-го мая с. р. Статута читальнї потвердило уже намістництво.
Місто Рівно на Волини, власність кн. Любомирских, погоріло дня 15. мая в більшій части. Огонь тревав від год. 2-ої в ночи через цїлий день. Товариства асекураційні понесли величезні шкоди.
Елєктричний телєскоп. Звістний Едісон приготовляє на виставу світову в Чікаґо нове елєктричне винайденє. Тепер працює він над викінченєм приладу, котрим буде можна не тілько чути мельодії опер, граних в значнім віддаленю, але навіть видїти відбитих на заслонї, уставленій відповідно, акторів, котрих костюми і міміка, зовсїм докладно будуть репродуковані.
Дрібні вісти. В Кракові стане виходити нова часопись польска Rzemieślnik polski під протекторатом кар. Дунаєвского. — Нову фабрику фальцованих дахівок заложив в Залїсю Іосиф Ґуминьскій, властитель дібр Залїсє під Ряшевом. 