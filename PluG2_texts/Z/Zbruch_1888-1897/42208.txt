Відозва до П. Т. абітурієнтів і академіків руских. — Гостина намістника на Поділю

Відозва до П. Т. абітурієнтів і академіків руских.
Дорогі Братя Товариші!
У Вас тепер пора до кроку рішучого, важкого на цїлу далеку будущину. Доля Ваша близько интересує не лише Вас і Вашу рідню, а кождого, хто лише прихильником загальної справи. Нам треба конечно збільшати ряди неустрашимих юнаків з характером, охотою і силою до серіозного труду та з ясною перед очима метою. Про се ми особливо длятого дбати повинні, що лїта послїдні не виказують у нас, на жаль, того зросту молодих робітників — особливо світских — якого нам потреба з огляду на розлогій перед нами обліг та на мозольну і утруднену єго управу. Коли-б ми обрахували ся, то побачили-б таки, що далеко ще не при кождім загонї могли би поставити годного свого чоловіка, за котрого не треба соромитись. А се і причина нашого теперішного положеня.
Из стоячих перед Вами, Товариші, університетів виднїє світовий велит, віденьска alma mater. Не лише сама импонуюча столиця держави зі своїми институтами та різного рода рідко подибуваними користями, а і єї університет промовляє за тим, щоби при сприяючих обставинах та рівних условинах перевести молоді лїта в центрі науки і культури. Побут між всесторонно образованими чужинцями додає і нашим землякам заохоти до працї над собою а докладна вправа в нїмецкій бесїдї уможливить им стати поруч чужих борцїв в житю публичнім.
В великім тім городї не найдесь нїхто з Вас, Товариші, чужим і безрадним. Зайдете тут між громадку своїх скуплених при товаристві "Сїчи", найдете тут щирість як між рідними братьми. Двацять і чотири-лїтна исторія красного розвою руского того товариства, поважне єго становище між другими Славянами та й лише користний з кождого погляду вплив єго на членів — дають нам надїю, що кождий без виїмки з руских, до Відня ново прибуваючих академіків приступить до нас в члени та стане по-при давних членів до спільного труду. Ту виробите собі ясний погляд на кожду справу, привчите ся належно і достойно оцїнювати краєві відносини на те, щоби, повернувши до краю, взятись серіозно до тяжкої народної роботи серед нетямучих та безчисленних національних гермафродитів. Бібліотека "Сїчи", котрої не годно дорівнати жадне тутешне академічне товариство, стане Вам богатим жерелом пізнаня та певним провідником.
Вписи тревають на всїх факультетах до 8-ого (продовжені до 14-ого) н. ст. жовтня с. р., а виклади розпочинають ся пересїчно коло 10 жовтня.
Всякі информації дотично впису, приїзду і т. п. радо удїлить будучим своїм товаришам-членам підписаний видїл товариства (адресувати на руки голови "Сїчи", залучаючи 5 кр. на почтову марку). Повна адреса товариства: Verein "Sič" in Wien, VIII. Laudongasse 49. a. Hochparterre Thür 17.
Від видїлу руского товариства "Сїч" у Відни, в місяци липню 1890.
Д-р Мих. Зобків, т. ч. голова. Д-р Дан. Кулик, т. ч. секретар. Гостина намістника на Поділю — після реляцій в урядовій ґазетї. 
В четвер рано виїхав з Тернополя повозом намістник з сов. Терлецким до Збаража, проводжений до границї повіту тернопільского старостою Мадуровичем і маршалком Коритовским. На граници повіту збаражского повитали намістника староста Кавцкій і маршалок Конопацкій та проводили намістника в дальшій подорожи. В першім селї повіту збаражского, Чернихівцях, зібрали ся численно на повитанє селяне і молодїж шкільна. Промову на повитанє виголосив місцевий приходник о. посол Сїчиньскій. Намістник подякувавши за повитанє, приняв хлїб-сіль, подані одним селянином, відтак розпитував ся подрібно про місцеві відносини а дізнавшись, що сегорічні жнива випали в тій громадї дуже зле за для руди, прирік надіслати громадянам підпомогу. При вїздї до міста Збаража здвигнено браму тріюмфальну, при котрій повитали намістника: духовеньство обох обрядів, відпоручники жидівскої громади, повітової і громадскої, судівництва, учитель ства, почти, сторожи скарбової, староства і уряду податкового. По представленях розслїджував намістник стан чинностей староства. По обідї у старости Кавцкого, оглянув намістник, проводжений управителем збаражских дібр Сохаником, руїни замку і т. зв. "Манастирок", положений по противній сторонї міста. Вечером о 5-ій годинї виїхав намістник зі Збаража до границь повіту, проводжений старостою Кавцким. При виїздї до Львова зійшлись на двірци тернопільскім представителї властей; музика міска, зложена з ремісничої молодїжи, в мундурах, в окруженю лямпіонів несених сторожею пожарною, повитала намістника имном народним і відограла кілька творів музичних, а намістник побесїдувавши ще з представителями властей, відїхав до Львова. 