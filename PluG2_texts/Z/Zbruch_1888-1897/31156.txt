◦ ◦ ◦ ◦ ◦ ◦ ◦ ◦ ◦ ◦

Брукселя 1 сїчня. Страйк прибирає чим раз більші розміри, страйкує вже 30,000 робітників. Правительство мобилизує войско.
Берлин 2 сїчня. В амбасадї россійскій потверджають вість, що цар легко нездужає. Після приватних вістей цар має бути небезпечно недужій.
Брукселя 2 сїчня. Підчас новорічного принятя згорїв в Лаекен королївскій замок. Шкода виносить 10 мил. франків. При огни мало не погибла княгиня Климентина. Огонь ширився так скоро, що майже нїчого не можна було виратувати.
Лондон 2 сїчня. Министер торговлї заявив, що спір межи Англією а Португалією буде в мирній дорозї залагоджений.
Рим 2 сїчня. Вчера вечером підкинув якійсь чоловік в королївскій палатї петарду з запаленим люнтом. Злочинця арештовано, але він не хоче нїчого виявити.
Відень 2 сїчня. З причини инфлюенци замкнено тут школи народні.
Софія 2 сїчня. Урядова газета оголосила угоду торговельну з Англією важну на рік. 