◦ ◦ ◦ ◦ ◦ ◦ ◦

Другій копець сиплють Поляки коло Львова. В Дублянах завязав ся т. зв. кружок товарискій, в котрого склад входять по більшій части професори дубляньскої школи рільничої, і сей то кружок загадав сипати копець на памятку конституції 3-го мая 1791 р. Дня 4 н. ст. мая зачали сипати копець, а в фундаменти кіпця вмуровано пушку скляну з відповідним актом, списаним на перґаминї. В актї говорить ся про положенє Поляків в Нїмеччинї, Россії і Австрії. Про відносини Поляків в двох перших державах згадує ся в актї з жалем, за то "відносини під панованєм австрійским, завдяки в великій мірі широкому зрозуміню наших законних змагань зі сторони великодушного монарха цїсаря Франц Іосифа І. укладають ся щораз пригіднїйше".
Віспа лютить ся вже від кількох місяцїв в Динові і околици. Средства охоронні, які зарядило староство в Березові, скінчили ся на тім, що замкнено школу місцеву і на повідомленю громад, що переведе ся охоронне щіпленє віспи. Від часу сего повідомленя минуло вже два місяцї, але по селах не явив ся нїякій лїкар. А за той час віспа ширить ся епідемічно що раз дальше, бо жиди, що волочать ся по селах за купном покладків, масла і т. п., розносять єї що раз дальше. Також лучає ся, що мерцїв перевозять з одного села на друге, єсли з якім селї нема кладовища того обряду, до котрого помершій приналежав.
Огнї. Дня 4 н. ст. мая с. р. навістив пожар місточко Тарноруду, нов. скалатского. Огонь займив ся о год. 7-ій вечером а при досить сильнім вітрі розширив ся з надзвичайною скоростью і обіймив 18 домів з будинками господарскими. Хоч ріка була близько, то трудно приходило ратувати, бо будинки горючі були в купі, майже дотикали стріха до стріхи. О год. 12-ій пригашено огонь. Між погорівшими домами було 10 христіяньских а 8 жидівских господарств. Убезпечених було лиш 6 домів жидівских і один христіяньскій. Шкода значна. Огонь займив ся в жидівском домі за для неосторожности. В огни погоріла корова і много дробу; з людей нїхто не погиб. — В Кольбушовій погоріло оногди 25 домів жидівских і 150 людей лишилось без притулку. — Дня 4 н. ст. мая займив ся огонь в Николаєві на передмістю "Підлїсє". Помимо скорої помочи погоріли три хати і дві стайнї. — Причиною огню був недогляд дїтей. Міщане скоро поспішили на поміч, бо в одній хвили стануло кільканацять пар коней перед маґістратом по сикавки і бочки.
Прелімінар фонду меліораційного міністерства рільництва на рік 1890 призначає для Галичини на управильненє рік 67.369 зр. Загальна сума в прелімінари на меліорації виносить 531.335 зр., так отже для Галичини припала лиш майже осьма часть. Цїла та сума призначена виключно для західної Галичини, а то: на реґуляцію Нового Брня шеста рата 7.804 зр., Ленґу пята рата 10.500, Киселини пята рата 8.570, Вислока пята і послїдна рата 7.740, Тшеснївки четверта і послїдна рата 13.275, Кременицї і Бабулювки трета рата 9.300, на докінченє обвалованя берегів Висли і Сяну в повітї тарнобжеґскім друга рата 10.000 зр.
В дарі для архикнягинї Марії Валерії, при нагодї єї вінчаня, жертвувала кн. Єлена Санґушківна, протекторка школи коронкарскої в Канчузї, вахляр коронковий з полученими гербами домів габсбургского і тосканьского. Цїсар за сей дар переслав через староство в Ланцутї основательцї і директорцї сеї школи, бар. Магдалинї Чеховичевій, золотий медаліон з шафіром окруженим брилянтами. Для учениць же, котрі вахляр робили, прислав цїсар 100 зр., і заразом поручив міністерству просвіти переслати найновійші взори школи центральної у Відни для школи коронкарскої в Канчузї.
Товариство приятелїв здоровля. Під такою назвою завязує ся у Львові товариство, котрого статути вже потвердило львівске намістництво. Цїль товариства єсть: слїдити відносини санітарні в краю, старати ся их поправити, познакомлювати людність з основами удержаня і охорони здоровля та підпомаганє розвитку науки гіґієни в напрямі практичнім і науковім. Товариство може завязувати філії по провінції. Вписове 50 кр., річна вкладка 2 зр. Загальні збори відбудуть ся сими днями, і предсїдателем товариства має стати проф. Пілят а єго заступником д-р Мерунович. 