◦ ◦ ◦ ◦ ◦ ◦ ◦ ◦ ◦ ◦

Відень 16 цвітня. Pol. Cor. донесла позитивно, що при кінци мая цар поїде з Копенгаґи до Берлина, щоби посїтити немецкого цїсара Вільгельма і в сей спосіб зреванжувати гостину в Нарві.
Будапешт 16 цвітня. По святах великодних в радї державній внесе правительство 5 проєктів що-до реформи валюти. В монетарни вже приготовлюють стемплї, щоби можна було в червни с. р. зачати вибиванє нових монет. З золота будуть вибиватись монети: 20 корон і 10 корон, а з срібла 1 корона, 10, 20 і 50 грошей.
Париж 16 цвітня. Від часу введеня охоронної тарифи цлової привіз в двох місяцях збільшив ся о 36 міліонів, а вивіз зменшив ся о 79 міліонів. Міністер просвіти наказав ґенеральним прокураторам звертати увагу на проповіди по церквах і здавати єму справу з своїх спостережень.
Софія 16 цвітня. Процес против убійцїв Белчева зачне ся по Великодних святах.
Петербург 16 цвітня. Стан здоровля Ґірса небезпечний, бо запаленє перейшло на праву сторону легких. Вишнеградскій дістав відпустку і поїде до Криму. Місце єго заступає міністерскій адюнкт Тернер. Совіт державний приняв предложенє о карах за виданє війскових плянів, а також проєкт що-до адміністраційної кари за удержуванє тайних шкіл на Українї і в Польщи. 