◦ ◦ ◦ ◦ ◦ ◦ ◦ ◦ ◦ ◦

Похрестник цїсаря. Дня 18 н. ст. серпня с. р. в день уродин цїсаря Франц Іосифа породила селянка з околицї коло Устрик сина. Урадований отець віднїс ся телеґрафічно до цїсаря з просьбою, щоби зволив стати хрестним вітцем для новонародженого. Відповідь прихильна прийшла відворотно телеґрафом разом з посилкою 100 зр. і порученєм для старости заступати цїсаря при хрестинах.
Вчерашне число "Дѣла" (179) сконфіскувала державна прокураторія за фейлетон: "Образки автономічні: Автономічний банк повітовий. Контроля автономічна" — так пізно вечером, що не можна було вже видати другого накладу.
Огнї. Дня 15 н. ст. серпня займила ся від грому стодола двірска в Гутцї обєдиньскій коло Рави, власність п. Билиньского, бувшого посла соймового. Шкода велика, бо в стодолї було майже все сегорічне збіже. — Так само погоріли від грому будинки двірскі в Кобилю над Дунайцем, власність п. Жук-Скаржевского. — В Полянцї коло Коросна і в Кадчі коло Санча погоріло по одній хатї селяньскій. — В Мальчичах, городецкого повіту, погоріло на Спаса кількадесять господарств зі всїм сегорічним збіжем. — В недїлю около 9-ої години перед полуднем, коли нарід сходив ся до церкви на богослуженє, займив ся огонь в Липинї, коло Дорогомишля, пов. яворівского. Огонь знищив в одній хвили 5 господарских загород і одно жидівске обійстє, з всїми припасами збіжа. Нї один погорілець не був убезпечений. Огонь займив ся від папіросів; три хлопцї, покупивши собі за краденї яйця тютюну в коршмі, поробили папіроси, і закуривши пійшли до стодоли, з котрої почало горіти. — В Мостисках погоріло дня 14 н. ст. серпня 6 домів господарів; три господарі втратили в огни все сегорічне збіже, а худобу і знаряди господарскі виратували ще завчасу з огню.
Оборону п. М. Козловского, арештованого в Угнові а держаного у вязници слідчій у Львові приняв адвокат д-р Стефан Федак.
В Пеняках, пов. бродского, отворено дня 18 н. ст. серпня читальню. На зборах явились ґр. Альфонсина Дїдушицка з двома доньками і управитель дібр, та всї вписались в члени читальнї. Членів вписалось до 50, а до видїлу вибрано: головою о. Мих. Тиндюка, заступником лат. приходника, касієром Махновского і двох селян Русинів. Збори відбувались в хатї господаря Ивана Тарасюка. На зборах явились численно селяне з Чепелїв і мішаний хор співаків з Підкаменя під проводом учителя Григ. Онуфрова. Сей хор устроїть сеї недїлї, 24 н. ст. серпня, вокально-декляматорскій вечерок в новій читальни в Пеняках.
Против перенятя Єзуїтами рускої парохії в Кракові виготовив був Преосв. еп. Ступницкій обємистий і основно умотивований меморіял та вислав вже кілька місяцїв тому назад до Риму, але доси ще не надійшла нїяка відповідь.
Ґеометрія начеркова в ґімназіях. Міністер просвіти дозволив, щоби, почавши від слїдуючого року шкільного, заведено науку ґеометрії начеркової яко предмету надобовязкового у висших клясах ґімназіяльних, але на разї на пробу лиш в двох ґімназіях галицких, котрих вибере краєва рада шкільна.
Дрібні вісти. Архікнязь Райнер прибув вчера рано поїздом краківским до Львова і зараз виїхав в дальшу подорож до Станіславова. — Громада Михайлівка, пов. равского, одержала від цїсаря 50 зр. підпомоги на докінченє будови школи. — Опорожнені місця в заведенях войскових надав цїсар: а) фундушеві галицкі: Кициньскому, Мармякови-Пискорскому, Дулємбі, Мотичиньскому, Виноґрадскому, Вайсови і Суханкови; б) з фондації ювилейної: Стан. Добряньскому і Гупертови. — Григ. Черниш, Галичанин, приходник в Тарнаводцї, холмскої епархії, упокоїв ся в 42 роцї житя. — Презенту на латиньску парохію в Долинї надало міністерство віроисповідань Кс. Ст. Курисеви з Білого Каменя. — На рекурс професорів висших заведень наукових порішено, що такси, побирані професорами за испити державні, суть вільні від додатків громадских і краєвих, а єсли накладано на них ті додатки від довшого часу, то се було цїлком безправно. Страшний оркан лютив ся в Пенсильванії в Сполучених Державах; в містї Вількесбаре розвалив сей оркан 100 домів. — Оногди сконфіскувано у Львові до 700 кільоґрамів мяса, привезеного з околичних сел різниками на продаж, і закопано на т. зв. Гицлївскій горі, посипавши мясо наперед вапном і кислотою карболевою. — При нагодї уродин цїсарских роздано з галицкого фонду инвалідів войскових стипендії по 25 зр.: Гнатови Куцикови з Журавна і Іос. Гудикови з Коросна. — В австрійскій армії єсть вже тепер 11 офіцирів Босанцїв, а з того числа єсть трех стаціонованих у львівскім ґарнізонї. 