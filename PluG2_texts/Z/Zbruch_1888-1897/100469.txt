Відозва.

Виборцї!   Львів, понедїлок 11 (23) вересня   Вже за два днї відбудуть ся вибори з сїльских громад до сойму в нашім краю.   За-для помочи рускому народови, щоби ті вибори перевів в свою користь і честь, завязав ся у Львові наш комітет, котрий, будучи вповни независимим і не оглядаючись на нїкого і нї на що, як тілько на рускій нарід і єго добро, поставив собі задачу підпирати кандидатів таких, котрі в мандатї посольскім не шукали би тілько догодженя своїй амбіції або і личних користей, але готові би були навіть з самопожертвованєм заступати все і всюди права і интереси народу, — котрі, стоячи на основі народної проґрами, добивались би [у відносинах до польскої народности] повної фактичної рівноправности, боронили би автономії громад против грозячих їй замахів, добивались би розширеня прав політичних, особливо реформи виборчої і стояли-б за рівномірним розкладом всїх тягарів на всї верстви суспільности.   Сповняючи ту нашу задачу, ми постарали ся, щоби нарід міг таких кандидатів собі знайти і близше пізнати. На котрих відтак загал або більшість народу в поодиноких округах виборчих вільною волею згодила ся, тих ми тепер до вибору на послів поручаємо.   Проче належить до Вас, Виборцї! Хотя при правиборах в многих сторонах краю дїяли ся великі незаконности і кривди, противні постановам конституції і воли справедливого Монарха, за котрі ми не залишимо упімнути ся, однак правда наша таки переможе, сли кождий рускій виборець сповнить свою повинність супроти в своєї совісти, супротив конституційних законів, супротив свого народу. Кому дороге єго власне добро, єго честь, дорогій єго нарід, дорога земля, що пересякла кровію і потом єго батьків, той не піддасть ся супротивній силї, той не послухає лукавої підмови, той віддасть свій голос на нашого кандидата!   Нашими кандидатами суть:   1) На округ виборчій Бережани — Семен Савчук, господар з Мечищева.   2) На округ виборчій Бібрка — Роман Сосновскій, адюнкт судовий в Бібрцї.   3) На округ виборчій Богородчани — Михайло Кулчицкій, судья повітовий в Богородчанах.   4) На округ виборчій Борщів — д-р Михайло Дорундяк, адвокат в Борщеві.   5) На округ виборчій Бучач — Михайло Саварин, господар в Зубрци.   6) На округ виборчій Городок — Денис Герасимович, радник судовий в Янові.   7) На округ виборчій Гусятин — Тимко Киба Якимів, господар в Говилові.   8) На округ виборчій Долина — о. Василь Небиловец, парох в Перегиньску (або Юрко Дїдоха, господар і начальник громади в Струтинї-нижнім).   9) На округ виборчій Жидачів — д-р Євгеній Олесницкій, адвокат в Стрию.   10) На округ виборчій Жовків — д-р Михайло Король, адвокат в Жовкви.   11) На округ виборчій Калуш — Юліян Романчук, професор ґімназіяльний у Львові.   12) На округ виборчій Коломия — д-р Теофіл Окуневскій, адвокат в Коломиї.   13) На округ виборчій Львів — Василь Нагірний, архитект у Львові.   14) На округ виборчій Мостиска — Тимко Микита, господар в Коровниках.   15) На округ виборчій Перемишль — Стефан Новаковскій, господар в Торках.   16) На округ виборчій Перемишляни— Иван Сїкорскій, господар в Білцї.   17) На округ виборчій Рогатин — о. Іосиф Макогонскій, декан в Липици.   18) На округ виборчій Рудки — Тома Дяків, господар і начальник громади в Вербіжи.   19) На округ виборчій Самбір — Иван Бережницкій, господар в Бережници.   20) На округ виборчій Станиславів Іосиф Гурик, господар в Угринові.   21) На округ виборчій Старе місто — о. Михайло Зубрицкій, парох в Мшанци.   22) На округ виборчій Стрий — о. Василь Давидяк, парох в Тухли.   23) На округ виборчій Тернопіль — Павло Думка, господар в Купчипцях.   24) На округ виборчій Товмач — Тит Заячківскій, радник судовий в Коломиї [наколи рускій комітет повітовий кандидатуру єго поставить].   25) На округ виборчій Чортків — д-р Антін Горбачевскій, адвокат в Чорткові.   Дальше поручаємо голосувати:   26) В окрузї виборчім Теребовля — на кандидата обох тамошних комітетів повітових, руского і польского, д-ра Алойсія Ольпиньского, лїкаря і бурмістра в Теребовли.   27) В окрузї виборчім Ярослав — на кандидата польского товариства людового, підпертого руским комітетом повітовим, Андрія Боровика, господаря в Тулиголовах.   В инших округах виборчих поручаємо там, де стоїть кандидат рускій против польского, голосувати солідарно на руского кандидата, а там де будуть два рускі кандидати, голосувати на того, котрий в більшій мірі єсть независимий і стоїть на основі народної проґрами.   З Богом до доброго дїла!   У Львовѣ дня 23. н. ст. вересня 1895.    Від Руско-народного независимого Комітету виборчого.   Дѣло 