◦ ◦ ◦ ◦ ◦ ◦ ◦ ◦ ◦ ◦

Буря з градом і сильною зливою навістила вчера Львів около 3-ої години з полудня. Град був сильний, бо падали кусники леду великости оріха волоского. Злива повтаряла ся кілька разів по полудни спиняючи всякі прогульки і проходи Львівян.   Артист маляр п. Стефан Томасевич обняв по добровільнім уступленю п. Корнила Устіяновича артистичне мальованє стїн церкви в Карові разом з своїм товаришем декоратором-малярем п. Иваном Зелиньским.   Видїл краєвий на засїданю дня нинїшного спільно з делєґатами намістництва роздїлив беззворотні підмоги для навіщених повенею повітів в загальній сумі 26.200 зр., а то: 1) Для повіта богородчаньского 1000 зр., 2) бучацкого 2000 зр., 3) долиньского 2500 зр., 4) дрогобицкого 1000 зр., 5) калуского 3000 зр., 6) рогатиньского 3000 зр., 7) рудецкого 2500 зр., 8) станиславівского 4000 зр., 9) стрийского 2000 зр., 10) тарнівского 600 зр., 11) товмацкого 4000 зр., і 12) жидачівского 600 зр.   Сирійскій епископ Баар з Гавран, що брав участь в католицкім вічу в Кракові, приїхав оногди з Впреосв. митрополитом до Львова і замешкав в митрополичій палатї. Вчера оглядав епископ в товаристві Впреосв. митрополита греко-кат. семинарію.   Цїсарскі стіпендії. Ґенеральна дирекція цїсарских приватних і родинних фондів розписує конкурс на стіпендії им. Франца Іосифа і Єлисавети по 300 зр. річно. Поданя писані до Єго Вел. Цїсаря мають вноситись до дня 15 н. ст. серпня до дирекції найвисших фондів (K. u k. General-Direction der A h. Fonds, k. k. Hofburg) у Відни.   Непошанованє прав руского язика. На почтї в Глинянах панують дивні порядки. П-нї експедиторка згаданого уряду не виставляє нїколи на рускі письма руских рецепісів, навіть на жаданє сторін, заявляючи, що почта polsko-nemiecka. Нема там на тій почтї також нїяких руских друків. Може би Хв. Дирекція зволила вглянути в сю справу, бо на глиняньску почту появляють ся вже від довшого часу жалоби по руских часописях.   На лихі дороги в жидачівскім повітї підносять ся безнастанні жалоби зі сторони тамошного населеня. Почавши від державного гостинця між Николаєвом і Волицею, котрий для возів і коней просто неможливий, а скінчивши на повітовій дорозї ведучій з Кіївця до стації зелїзничої в Пісочній — цїла дорога се тортура для коней і подорожних. Всюди вибої, болото по оси, а мости і мостки в страшеннім станї. Треба додати, що стація в Пісочній єсть одною з найбільше фреквентованих на шляху Львів-Стрий, бо місячний дохід з продажи білєтів виносить там висше 400 зр., помимо того, що многі з подорожних вибрали собі за-для тяжкої комунікації инші стації зі значним накладом дороги.   Комісар правительственний має обіймити заряд міста Станиславова. Як Kurjer Lw. пише, господарила там рада міска з бурмістром Добжаньским в той спосіб, що стягнула на себе вкінци люстрацію зі сторони видїлу краєвого.   Убійство. В Ляшках королївских убила одна жінка-вдовиця чоловіка-сусїда на огородї і то коцюбою, вибивши єму три дїри в голові. Опісля пійшла з сином до Глинян продавати грунт, щоби було з чим утїкати до Америки, як сама до сего призналась. Але в Глинянах єї арештовано.   Побитє учителя. Ще не скінчила ся звістна справа побитя учителя в Лагодові, а вже знов лучив ся такій випадок в Туркотинї коло Лагодова. Учитель тамошний покарав за якусь провину одну дївчину. Підчас перестанку утїкла дївчина до дому. За хвилю надійшов війт з вітцем дївчини до школи і тут викликавши учителя до сїней стали єго оба бити. Учителеви вибито два зуби. Справа веде ся в судї.   Дрібні вісти. В Парижи помер дня 6 н. ст. липня славнозвістний повістеписатель францускій Ґі де Мопасан. — Намістник ґр. Бадені виїхав в суботу дня 8 н. ст. липня на кілька тижднїв до Буска. — Віцепрезидент краєвої ради шкільної д-р Мих. Бобжиньскій візитував дня 26 н. ст. червня ґімназію сяніцку і був кілька годин при испитї зрілости.   Дѣло   