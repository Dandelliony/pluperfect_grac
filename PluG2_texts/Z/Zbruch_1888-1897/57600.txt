Письмо з Відня.

[Парляментарна ситуація. — Молодо-Чехи. — Антісеміти. — Рускій клюб.]
Ситуація в віденьскім парляментї зачинає помалу прояснюватись. До кінця лїтної сесії не було ще певної здеклярованої позиції. Вправдї в поодиноких случаях молодо-Чехи і антісеміти голосували против правительства, але антісеміти заявляли при тім виразно, що они мають довірє до теперішного міністерства, а звістний посол передмість віденьских Шнайдер величав навіть великим славословієм ґр. Таффого, — молодо-Чехи же намагали ся всїми силами, щоби станути в рядї попередної правительственної більшости на місце старо-Чехів. Тепер, именно по подорожи цїсаря до Праги і Райхенберґа, молодо-Чехи пересвідчили ся, що на приєднанє для себе правительства нїяк рахувати не можуть, і вступили вже на дорогу рішучої опозиції. Се виявилось именно на двох остатних засїданях палати послів, коли они завзято супротивлялись зміні в способі полагодженя буджету. Припускають о них, що будуть тепер вести політику обструкційну, аби розправу буджетову таку обструкційну, аби розправу буджетову в палатї як найдовше протягнути. Се им в части може й удати ся; однак щоби через то спровадили для себе користнїйшу ситуацію, того ледви чи й самі надїють ся.
Найгірше лихо в парляментї для них єсть, що они стоять тут цїлком осамотнені. На 67 послів ческої народности з Чехії і Моравії тілько 35 належать до молодо-ческого клюбу, а прочі 32 находять ся або в клюбі Гогенварта (17) або в клюбі Моравскім (10) або суть дикі (5), і всї тії майже нїколи не голосують з молодо-Чехами. З инших же послів тримають деколи з молодо-Чехами тілько антісеміти, котрі і їздили остентаційно сего лїта до Праги на виставу. Але антісемітів єсть лише 14 — і они не злучені навіть в нїякій клюб. Однак і они в справі зміненого поступованя при дебатї буджетовій вже не головували в молодо-Чехах, бо для них, яко фракції малої і не заступленої в комісії нова процедура єсть користнїйша.
Антисеміти хотїли би властиво тримати ся ще поли Таффого, але він отрясає их від себе, хоч не так сильно, як молодо-Чехів. Обі ті ґрупи мають разом, як згадано, 49 послів; ті отже творять опозицію, слабу числом, коли зважить ся, що всїх послів в радї державній єсть 353. В найблизшій будучности і не заносить ся на збільшенє опозиції, хоч незадоволених єсть богато. Особливо незадоволені суть клерикали, числом над 30, відтак по-трохи Хорвати з Дальматії і часть Словінцїв. Всї они, разом з ческими февдалами, належать до клюбу Гогенварта, котрий тілько слабо держить ся вкупі, именно за впливом і повагою свого проводира. Сам Гогенварт порозуміває ся з Таффим і остентаційно відсуває ся від опозиційних партій. В справі Шнайдера — котру, мимоходом сказавши, — нїмецка лївиця вишрубувала штучно до великого дїла, — ґр. Гогенварт дуже рішучо і в имени клюбу станув по сторонї тої-ж лївицї, хоч значна часть клюбу єго стояла по сторонї Шнайдера. Впрочім, мимо всяких заходів нїмецких лібералів, більшість людности Відня все таки стоїть по сторонї Шнайдера, кн. Ліхтенштайна, Люеґера, т. є. антісемітів з клерикально-консервативною закраскою.
Нїмецка лївиця стає що-раз більше вести ся як верховодяча ґрупа в партії правительственній. Їй і найлекше бути партією правительственною: она не потребує гонити за новими здобутками, о котрі би треба аж бій точити, — їй очевидно мусить бути досить, коли она удержить в державі так користний для себе status quo. В подібнім положеню знаходять ся і Поляки, коли, противно, другі народи славяньскі мусять ще добивати ся лучшого стану.
Рускі посли від кількох днїв уже всї знаходять ся у Відни. Рускій клюб на остатних засїданях обговорював именно своє становище до правительства і свою акцію в розправах буджетових, котрі вже за кілька днїв зачнуть ся в повній палатї. Наслїдком нового способу полагодженя буджету, після котрого деякі справи (впрочім для Русинів переважно маючі меншу вагу) не будуть обговорювати ся в комісії, тілько від разу в повній палатї, буде могло більше бесїдників в повній палатї прийти до слова, з чого і рускі посли хотять скористати. Як звістно на се нове поступованє згодили ся всї посли, окрім одних однїсеньких молодо-Чехів. Розправи в комісії буджетовій мали межи иншим именно тую вагу, що правительство на ставлені питаня досить частІ і докладні поясненя, в значно більшій мірі нїж се робило в повній палатї. Отже можна було бояти ся, що тепер там, де розправа в комісії відпаде, відпадуть і ті поясненя правительства. Длятого посол Романчук відповідною интерпеляцією в комісії буджетовій спонукав міністра фінансів до заявленя, що правительство буде тепер в повній палатї в такій самій мірі давати поясненя, як перше в комісії. Важність того заявленя признано загально.
Що до становища руских послів супротив правительства, то оно, як посли заявляли, доси було вижидаюче. Тепер мусить прояснити ся; вже в найблизших тижднях, ще перед відроченєм ради державної, мусить рішити ся, чого Русини від теперішного правительства можуть надїяти ся. Они зробили, — як сказав о. Січиньскій в соймі; — остатну пробу. Остатна-ж пора і для правительства — догодити потребам руского народу.
У. Сем. 