Анкета зелїзнича

в справі підпомоги краєвої для будови льокальних зелїзниць, скликана Видїлом краєвим, відбула оногди свої наради. Референтами комісії були: професор університету др Юлій Лєо і инжинєр Видїлу краєвого Лев Сирочиньскій.
Анкета ухвалила найперше такі засади:
A) Будову шляхів, що мають служити загально-державним інтересам (другорядні зелїзницї головні) полишити державі, а участь краю в будові признати лиш таким шляхам, котрі принесуть дїйстний хосен економічний для краю.
Б) Акція зі сторони краю має звернутись лиш на будову зелїзниць льокальних, но участь в будові мають брати не лиш повіти, більші громади і особи приватні, але також і державний скарб. Ті зелїзницї мають приносити хосен для більших просторів, н. пр. для кількох повітів або більшої околицї.
В) Що до зелїзниць, котрі мають служити интересам деяких приватних предприємств, то фонд краєвий подасть им поміч фінансову тогдї, коли будуть віддані до загального ужитку або причинять ся до основаня нових заведень промислових, або принесли би хосен загальним интересам економічним краю.
Відтак заявила анкета, що потрібно в дечім змінити закон державний з 17 червня 1887. Ті зміни анкета ухвалила.
Вкінци ухвалила анкета:
1. Було би пожаданим, щоби що до зелїзниць, вибудованих безпосередно краєм, або значно субвенціонованих, а котрим правительство подасть невелику підмогу, дотепер истнуюче право, що держава по вигасненю концесії переймає зелїзницю на свою власність, було признане краєви.
2. Була би пожадана зміна в законї о вивласненю на цїли льокальних зелїзниць в тім напрямі, щоби по переведеню комісії реамбуляційної, концесіонар міг від разу взяти в посїданє потрібнї ґрунти за зложенєм відповідної кавції.
3. Треба би зробити далеко простійшою процедуру що до узисканя права до будови льокальних зелїзниць і виконаня сеї будови. Видїл краєвий повинен мати право висилати до тих комісій одного члена з голосом рівним инших членів комісії.
4. Краєва власть повинна мати право, увзгляднивши державну власть що до надзору зелїзниць, при будові льокальних зелїзниць, рішати о трасї, типі будови, веденю руху і висотї тарифи.
5. Язиком урядовим сих зелїзниць повинен бути язик польскій.
Відтак ухвалила анкета спосіб, в якій маєсь основати фонд основний на будову тих зелїзниць льокальних. Фонд сей виносив би до 10 міліонів зр. Закон державний для будови льокальних зелізниць, змінений після гадки анкети мав би бути правосильний 10 лїт. 