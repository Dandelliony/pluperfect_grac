◦ ◦ ◦ ◦ ◦ ◦ ◦ ◦ ◦ ◦

Прага 4. цвітня. На засїданю сойму в суботу прийшло до суперечки між старо-Чехами а молодо-Чехами, в котрій зять Ріґера проф. Браф закинув молодо-Чехам, що их опозиція против асекурації є лише аґітаційним средством. За те Ґреґр назвав Брафа Nestudny chlapec, a поc. Енґель і Герольд виступили в оборонї молодо-Чехів. Між Ґреґром а Брафом справа була би дійшла до поєдинку, але противники згодили ся залагодити спір в мирний спосіб.
Відень 4 цвітня. Нїмецкі націонали хочуть віддїлити ся від Нїмцїв-лібералів в ческім соймі і заложити осібний клюб.
Берлин 4 цвітня. Дневники впевняють, що подарованє цїсарского портрету российскому амбасадорови не має політичного значіня. Вість о приїздї царя до Варшави повстала в Петербурзї наслїдком того, що ґр. Вєльопольскій приїхав там на якійсь час.
Париж 4 цвітня. Равашоль признав ся, що був виновником остатних замахів.
Білград 4 цвітня. Пасич повідомив заграничних репрезентантів, що кабінет подав ся до димісії і що він зложить нове міністерство. Реґенція підписала вже номінацію нових міністрів, а між ними наслїдком компромісу між лібералами а партією радикальною міністром війни именовано полковника Ґюрича.
Петербург 4 цвітня. У поселенця Полякова поліція винайшла гроші вкрадені минувшого року в державній касї в Владивостоцї.
Чернівцї 4 цвітня. При нинїшнім виборі до сойму буковиньского побідив в окрузї садагурскім, проф. д-р Стоцкій. Отже вийшли мабуть чотири рускі посли.
Заставна 4 цвітня. Послом вибраний одноголосно 95 голосами п. Ив. Тиминьскій. 