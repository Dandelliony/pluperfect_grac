Кружок славяньскій. – Хто винайшов стїнні годинники? – Галицкі рабини.

Кружок славяньскій. П. Иван Франко відчитає нинї о год. 7 вечером на засїданю сего кружка в XV сали университету свою розвідку „О литературї россійскій в XIX віцї“.
Хто винайшов стїнні годинники? Звичайно подавали до теперь за винаходчика тих годинників Гуґґенса, котрий зробив першій стїнний годинник в р. 1656. Теперь викрили, що Галилей вже в р. 1641, будучи слїпим, подав своїм синам плян і рисунок стїнних годинників. Они зробили після пляну годинник і коли по винайденю Гуґґенса надіслали єму свій виріб, він признав, що годинник Галилея зроблений скорше. Рисунок першого сего годинника хорониться в музею в Фльоренції.
Галицкі рабини. До "Kraj-у" пишуть з пов. ушицкого в губернії подільскій: В пограничних місточках галицких в Гусятинї і Садагорї проживають два рабини жидівскі, сини славного колись на цїлу Україну рабина Рожиньского. Ті рабини суть для наших гуситів жидівских якимись существами надприродними, що знають навіть чудеса робити. Тому то що року около жидівских зелених свят наші жиди надднїстряньскі идуть до Садагори і Гусятина, несучи своїм пророкам жертви грошеві а за се дістають памятки. Рабин бере до рук срїбні грошї дрібні, дує на них і вже готова памятка. В тій хвили падуть правовірні жиди ниць і так повзучи доходять до руки рабина, щоби відобрати свою монету. Так велось довгі лїта і жиди спокійно паломничали до своїх рабинів. Аж нараз всему конець. На основі приписів пашпортових з минувшого року ті вандрівки треба було застановити і жиди мусять відсилати свої жертви почтою. На почтї мусїли прибільшити службу і урядників, щоби вдоволити забагам правовірних жидів. 