◦ ◦ ◦ ◦ ◦ ◦ ◦ ◦ ◦ ◦

  Д-р Петро Стебельскій именований з надзвичайного звичайним професором австрійского права карного з руским язиком викладовим в університетї у Львові. Се єдиний нинї професор з руским викладом на правничім видїлї в університетї львівскім. Катедра цивільного права не обсаджена від лїт... нїби-то длятого, що нема ким обсадити.   В Сяноку увязнено — по переведеній ревізії — Станислава Трачевского, орґанізатора партії людової в повітї сяніцкім.   Огнї. В Черневі коло Букачовець повіта рогатиньского згоріло 15-ого с. м. в полудне 10 загород селяньских. Шкода 15.000 зр., з того 1600 зр. убезпечених. Причиною огню були дїти, що бавили ся сїрниками.   Страшна злива навістила в днях 4-ого і 7-ого с. м. село Підярків повіта бобрецкого. Великі струї води, заливаючи сади, огороди і поля, наробили дуже богато шкоди.   Убійство війта. В Испасї на Буковинї внаслїдок спору з громадою о посїданє кусника грунту, селянин Юрій Демко убив війта Василя Казяка. Убійника арештовано і віддано в руки суду.   Поєдинок з наслїдком смертельним — пише Kurjer Lwowski — відбув ся оногди між молодим бароном [котрого имя стало ся голосним минулої зими в одній скандальній справі серед громади львівскої "золотої молодежи"] і одним поручником. Пійшло о карти: оден закинув другому негоноровість, а заатакований кинув тамтому картами в лице. З того вийшов поєдинок на пістолєти, а наслїдком була смерть того, що обкинув противника картами.   Сегорічне осїнне преміованє коней відбуде ся в Городку 19-ого вересня, в Жовкві 21-ого, в Стрию 22-ого, а в Коломиї 24-ого вересня. Преміовані будуть кобили розплодові з лошатами, молоді кобили і жеребні. На нагороди призначено для кождої місцевости 10 премій в грошех від 10 до 35 зр. а також відповідне число срібних медалїв державних.   Департамент торговий у Відни видав сими днями справозданє з скількости спожитих артикулів живности в роцї 1893-ім. З сего справозданя довідуємо ся, що Відень спожив в тім роцї: 222.847 волів, 263.748 телят, 147.257 овець і баранів, 499.358 свинь, а кромі того 9,196.931 клґр. свіжого мяса, 2,081.683 кільоґрам. випровини, 404.375 клґр. салямі, 1,276.455 гусей і качок, 3,535.243 курок і голубцївь, 2.534 серн, 844 диків, 441.843 заяцїв, 1,324.537 клґр. риб, раків і слимаків. До сего випито: 517.117 гектолітрів вина, 879.146 глт. пива і 5,243.630 глт. инших напоїв. Кілько минуло ся горівки, справозданє не подає. В 20.277 випадках заквестіоновано якість споживчих артикулів. Кіньского мяса зїли віденьцї з 18.457 штук [o 337 штук більше як в роцї 1892-ім]. Мясо кіньске продає ся в 138 осібних ятках. Видко смакує!   Епідемія не для всїх небезпечна. В Домарадї, березівского повіта, мало відбутись 23-ого червня с. р. селяньске віче. Однак староство в Березові заборонило то віче під покривкою, що в околици панують епідемічні недуги. Тимчасом — як пише Przyjaciel ludu — зїхалось до Домарада таке множество жидів з рабіном-чудотворцем з Блажови, що участники сего зїзду не могли помістити ся в великім домі Мортка Наґля. Однак староство не уважало за потрібне примінити до жидів стереотипної "епідемічної" заборони...   Елєктричне місто. Дневник Cosmos досить, що нїяке місто на світї не має тілько уряджень елєктричних що Ґрест Фельс в Мецтанї, території в Сполучених Дежавах американьских. Всюда панує в тім невеликім містї елєктрика. На улицях не здибаєш коней, бо всї поїзди рушають ся елєктрикою, котра є також добрим мотором по фабриках. Елєктрика рухає і сикавки міскі і молотки до розбиваня камінїв, що служать до брукованя улиць. Всї домашні роботи роблять ся за помочію елєктрики. Се все тому, бо елєктрика там дуже дешево коштує, она не вирабляє ся динамічними машинами, а водоспадом від котрого й місто має своє имя.   Дрібні вісти. У Львові померла в 52 роцї житя Мел. Пфайферівна старша учителька школи видїлової Ядвиги. — Зараза на безроги вибухла в австрійскій Новоселици; в двох днях погибло над 100 штук. — Черновецка залога виїздить дня 26 серпня на маневри до Галичини, котрі відбудуть ся між Галичем а Бережанами. Поворот наступить дня 10-ого вересня с. р. — Посїлість Лукавицї висші і низші відкупив назад Никола Василько від д-ра Конецкого за 500.000 зр. — В Петербурзї відбуде ся сего року зїзд лїкарів-сіфілідольоґів.   Дѣло 