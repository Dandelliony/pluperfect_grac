О станї здоровля нїмецкого цїсаря — З Парижа — Закрито румуньскій парлямент — З Риму

О станї здоровля нїмецкого цїсаря нема нинї нїяких позитивних вістей. Кажуть, що стан недужого лишь о стілько поправився, що теперь вже нема чого побоюватись, щоби він дістав запаленя легких. Вчера мали лїкарї вложити цїсареви нову канулю. Коло цїсаря перебувають теперь з лїкарїв лишь Мекенси і Гавель. Вчера полїпшилося було цїсареви о стілько, що він принимав на авдієнціи кн. Бисмарка а по полудни показався знов в вікнї. Характеристичною єсть борба міжь лїкарями нїмецкими а англійскими; перші висказуються лишь з великою резервою о станї здоровля цїсаря а другі доказують отверто, що стан цїсаря єсть небезпечний. — Дня 24 с. м. має приїхати до Берлина королева англійска і перебуде тут через два днї.
Після вістей з Парижа має бути плянь найблизшої кампаніи Булянжера слїдуючій: Насамперед виступить він в палатї послів з острою бесїдою, і завізве послів, щоби они зложили свої мандати. Позаяк однакожь таке виступленє доведе ледви до розвязаня палати, то він і єго товаришї числом 30 вийдуть з палати і зложать свої мандати. Тим способом будуть они могли в 30 округах вести дальше свою роботу і спонукають нарід голосувати на имя Булянжера. Вибраний так з ріжних сторін верне Булянже назад до парляменту і сподїваєся, що тогдї буде вже мати досить прихильників, при помочи котрих буде міг парлямент розбити. При нових виборах поставить він свою кандидатуру в цїлій Франціи і можна сподїватися, що одержить достаточне число голосів, щоби на підставі сих виборів міг зажадати ревизіи конституціи. Прихильники Булянжера сподїваються, що тогдї буде ухвалено, щоби нарід вибирав собі дожизненного президента і що першим президентом вибраним волею цїлого народу буде не хто иншій як лишь Булянже. — З другої сторони доносять, що Булянже постановив зараз по верификаціи свого вибору зажадати ревизіи конституціи а відтак виїде на провинцію, щоби там вести дальшу агитацію за собою. В палатї послів заведено як найбільші міри осторожности, щоби не допустити до якихсь непокоїв. Кажуть, що Булянже зискує чим раз більше прихильників в арміи. — Праса монархична доказує, що вибір Булянжера єсть вироком смерти для републики. Уміренні газети републиканьскі нападають на радикалів і кажуть, що они гонять край в руки диктатора. Булянже заявив кореспондентови „Figar-a“, що він не буде перти до війни, але коли-б мусїло конче прийти до війни, то він зуміє побідити або умерти і певно не закінчить так як Наполеон III.
Дня 15 с. м. закрито румуньскій парлямент відчитанєм промови короля, котра заповідає нові вибори. Здаєсь однакожь, що до сих виборів не так скоро прийде, бо треба буде довго над тим працювати, щоби завести в краю спокій і порядок. До недавна ще обнимала ворохобня селян взглядно малі простори, бо окрестність коло Уртичени, заселену 100.000 душь ; нинї же доносять, що розрухи селян стають чим раз грізнїйші і готові обняти навіть цїлий край. Два великі повіти, яловицкій і ильфівскій занимаючі великій простор землї межи рїкою Яловицею а Дунаєм зворохобилися зовсїм. Селяне нападають на бояр і рабують. Правительство стягає войска зі всїх сторін і посилає в збунтовані сторони. Множество бояр і арендаторів утїкає до Букарешту.
З Риму доносить нам нашь дописуватель під днем 15 н. ст. цвітня: „Позавчера мали Французи авдієнцію у папи. Було їх, кажуть до 10.000. Вчера-жь о 1 годинї мали авдіенцію Хорвати в великій сали Ватикану. До папи промовив по латиньски діяковарскій владика І. Стросмаєр поважно і горячо, згадував в бесїдї дуже часто нарід хорватскій і просив для него благословенія. По Стросмаєру виступив з промовою професор университету Войновичь, розпочав єї по хорватски, продовжав по латиньски, а скінчив знов по хорватски. В бесїдї своїй висказував великі заслуги хорватского народу для католицкої церкви і просив благословенія в нинїшних часах, тяжких для хорватского народу. Еп. Стросмаєр по гордій своїй бесїдї поцїлував папу в патинок, а за ним всї Хорвати. Папа подарував кождому медаль пропамятний. — Підчас снїданя галицких паломників у св. Марти о 101/2 години появився несподївано кардинал Ледоховскій. Поляки привитали єго грімким окликом „Niech żyje“ — а Русини почали співати „Многая лїта!“ Потім всї, як Поляки так Русини, цїлували єго в руку і уклякали перед ним, а він благословив ..“ 