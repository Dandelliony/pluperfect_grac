◦ ◦ ◦ ◦ ◦ ◦ ◦ ◦ ◦ ◦

О. Антона Петрушевича, крилошанина львівскої консисторії, ревного слїдителя нашої исторії і старинностей, именувала румуньска академія в Букарештї на засїданю марта с. р. своїм почетним членом, піднїсши в дотичнім дипломі: "за великі заслуги, які ви положили своїми цїнними публікаціями для науки нашої рідної исторії". — Згадати годить ся, що о. Петрушевич, між многими заграничними відзначенями, має також титул почетного доктора кієвского університету св. Володимира.
На двірци зелїзничім в Калуши — як нам з відтам пишуть — наїхали дня 29 цвітня на себе два поїзди, тягаровий і шутрівка. Льокомотиви ушкодились, а оден з прислуги потерпів легке скалїченє.
Огнї. З Болехова пишуть нам дня 2 н. ст. мая: З недїлї на понедїлок погоріло у нас дві хати; одна була убезпечена. Нинї в полуднє погоріло шість нїмецких і одна руска хата з будинками та кілька штук худоби. Всї були убезпечені. — Сими днями згорів один дім в Калуши.
Вандалізм вимірений против старинностей руских. До львівского уряду цїховничого принїс вчера молодий Василіянин старинні рускі ризи церковні, котрих тканина була вироблена нитками золотими та срібними, і зажадав, щоби уряд перетопив ті нитки на металь. Мимо замітки урядників, що шкода ті матерії перетоплювати, бо се цїнні старинности рускі, за котрі далеко більше заплатив би музей промисловий — обставав Василіянин при своїм жаданю. Сталось по єго воли і виплачено єму 48 зр. — На таке непошанованє руских старинностей, на такій вандалізм — звертаємо увагу власти і се, що реформа Василіян видає гарні овочі після гадки і волї реформаторів.
Заряд Каси недужих міста Львова просить нас оповістити слїдуюче: В понедїлок дня 12 н. ст. мая о год. 6½ по полудни відбудуть ся в сали ратушевій загальні збори репрезентантів майстрів і відпоручників членів каси недужих міста Львова. На порядку деннім: 1. Справозданє з чинности Заряду за р. 1889. 2. Справозданє видїлу управляючого з замкненя рахунків за р. 1889. 3. Зміна статутів. 4. Внесеня репрезентантів і відпоручників.
Дрібні вісти. Громада Малява, пов. добромильского, одержала від цїсаря 100 зр. на будову церкви. — У Львові помер Едвард Костюк, управитель школи им. св. Антона. — Протомедик буковиньскій, д-р Кароль Донаровскій, одержав на власну просьбу дозвіл перейти в сталий стан супочинку. — Проводира австрійских антісемитів, Шенерера, обікрали сими днями на кільканацять тисяч зр. Між вкраденими предметами єсть голова кн. Бісмарка з правдивого золота величини курячого яйця, котру Шенерер носив при годиннику. — В Ошехлїбах, пов. кіцманецкого, на Буковинї, від довшого часу лютить ся тиф, а епідемія прибирає так небезпечний характер, що призначено там на якійсь час лїкаря на сталий побут. — Ученик ґімназіяльний, Данек, питомець интернату Змартвихвстанцїв, умер сими днями на скаженину, покусаний свого часу маленьким песиком. 