В справі колпаків для руского духовеньства

видав митроп. Ординаріят на дни 25 червня с. р. таке письмо до духовеньства і вірних львівскої Аєпархії:   "Устав нашої св. католицкої Церкви обряду греко-руского приписує при відправленю богослуженій церковних в певних частях уживати священикам і другим священослужителям накритя голови. З часом звичай сей у нас затратив ся. Хотячи той старинний звичай поновно в нашій церкві привернути, удавали ся Наші Ординаріяти до Святійшого Апостольского Престола о призволенє і ще в р. 1875 Святїйшій Апостольскій Престол, потверджаючи статут гр.-кат. Львівскої Митрополичої Капітули, позволив крилошанам капітульним уживати накритя голови барви віолєтової, прочому же Архикатедральному Духовеньству барви чорної. Однако введенє уживаня накритя голови підчас дїйствій церковних стрітило на многі трудности, особливо дотично форми такого накритя. Наконець згоджено ся на принятє накритя форми шестигранної, по більшій части знаної уже, маючої приблизительний вид митри Архієрейскої, і даючої ся легко зложити, і декретом з дня 11 цвітня 1894 ч. 892 Всесвітлїйша і Веечестнїйша Апостольска Нунціятура у Відни силою порученої їй від Святїйшого Апостольского Престола власти одобрила ту форму і призволила крилошанам всїх трех Капітул обр. гр.-кат. в Галичинї уживати колпаків згаданої форми, віолєтової барви, підчас богослуженій церковних. [Наведено декрет нунція Антонія Аліярдіого в лат. оріґіналї.] На підставі того декрету уживають уже крилошане всїх трех галицких Капітул обр. гр. кат. такі колпаки при богослуженях. Для введеня же однообразности внесено прошенє до Всесв. і Всеч. Нунціятури Апостольскої у Відни о позволенє, щоби колпаки такої самої форми, лише чорної барви, могло все Духовеньство всїх трех Епархій обр. гр.-кат. в Галичинї підчас богослуженій церковних уживати, а таке позволенє удїлила Всесв. Апостольска Нунціятура у Відни декретом з дня 23. марта ч. 1908. [Наведено декрет в лат. оріґіналї.] Подаючи се до відомости Всечестного Духовеньства постановляем: Всечестне Духовеньство обряду греко-католицкого має від тепер уживати при богослуженях церковних колпаків форми шестигранної, барви чорної, з тим, що нї форми нї барви сих колпаків зміняти нїкому не вільно, лише декани і совітники Ординаріятскі на колпаках чорної барви можуть мати гузик барви віолєтової. Поручає ся Всечестному Духовеньству, щоби се наше розпорядженє було також обвіщене в церкві зібраному вірному народови".   Рівночасно розіслав митроп. Ординаріят духовеньству "Устав о накритю голови при богослуженях" з точним зазначенєм: коли голову відкривати. В замітцї до "Уставу" подано дві фірми, що колпаки після приписаної форми вирабляють: 1) Товариство для виробу і продажи риз церковних в Самборі, 2) Stefan Wersan, Wien, VIII. Lederergasse 32. — але нема сумнїву, що наші священики будуть передовсїм памятати на Товариство своє в Самборі.   Дѣло 