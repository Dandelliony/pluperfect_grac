 Ще де-що в справі тематів на сегорічні окружні конференції учительскі.

[Письмо з провінції.]
Уже з многих округів шкільних подано до прилюдної відомости, що декотрі окружні ради шкільні повизначували самі польскі темати до обробленя письменного, а нї одного руского. З того видко, що давна исторія упослїдженя руского язика повторює ся з року на рік, а компетентним властям шкільним анї в гадцї поступованє своє против руского язика змінити.
Яка-ж тому причина? Не инша, лиш та, що самі представителї шкільництва рускої народности в окружних радах шкільних [священики і учителї] або не уймають ся за рівноуправненєм pyского язика в руских школах народних, або не хотячи викликувати на себе бурі і підозрінь, мовчать, а навіть остерігають дїяльнїйших патріотів-учителїв, щоб "не авантурували ся", не маніфестувались, і не стягали на себе та й на других невдоволеня впливових осіб в окружній радї шкільній.
З тої причини нїчого не поможе, хоч-би окружні ради шкільні не по одному тематови, але навіть всї темати призначували з руских підручників, бо й тогди учителї певно оброблять их в язицї польскім, і то навіть самі учителї рускої народности. Жалї, підношені прилюдно, не принесуть нїякого позитивного успіху для руского язика, доки самі учителї-Русини не виступлять сміло і отверто на засїданях кружків учительских і конференцій окружних з уживанєм своєї питомої рускої мови.
Таж звичайно окружні ради шкільні призначують половину тематів вільного змісту педаґоґічного. Няй-же всї учителї-Русини оброблять их в своїй рідній мові, а потім на засїданях конференцій няй промавляють лиш по руски, то в сей спосіб усуне ся истнуючу систему окружних рад шкільних супротив руского язика скорше, нїж самим підношенєм справи в часописях. В часописях належало би радше подавати бодай цифровий спис тих учителїв, котрі зважать ся обробити темати по руски, і котрі в дискусії над ними промавляють лише в рускій мові, а тогди побачимо, що — на жаль — єсть лише дуже маленьке число учителїв-Русинів щирих, отвертих і смілих защитників рускої мови. Таж богато навіть з тих учителїв, котрі загально знані яко ревні патріоти рускі найчастїйше послугують ся на засїданях виключно польскою мовою. На що ж придадуть ся темати, хоч би були всї рускі, наколи инспектори, катихити, учителї і другі члени рад шкільних рускої народности уживають лише з дуже а дуже малими виїмками — в письмі і в бесїдї польскої мови? Длятого-то на закиди, що рускій язик упослїджують власти шкільні, відповідають инспектори і другі, що нїхто учителям не боронить обрабляти темати по руски а промовляти в рускім язицї, а змушувати их до того не мають права.
В тім отже й лихо, що самі учителї-Русини "страха ради" а де-хто і для приподобаня де-кому, самі зневажають руску мову і не важать ся боронити єї гідно і неустрашимо, а від знатнїйших осіб рускої народности не видять доброго приміру до наслїдуваня. Через то вироджує ся апатія і байдужність учителїв. Але правда, ми не Чехи, хоч у нас, здаєсь, система не так строга. Нам треба більше почутя національного! 