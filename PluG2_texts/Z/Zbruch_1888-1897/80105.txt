◦ ◦ ◦ ◦ ◦ ◦ ◦ ◦ ◦ ◦

Д-р Атанасій Окуневскій, бувшій греко католицкій парох в Сучаві а тепер лїкар повітовий в Кімполюнзї — перейшов сими днями на старокатолицизм. Д-р Окуневскій повідомив про свій намірений перехід старшину старокатоликів у Відни, застерігаючи собі захованє греко-католицкого обряду і священичого рукоположеня. Сими днями наспіла відповідь; що д-ра Окуневского принимаєсь до громади старокатоликів на услівьях, ним поставлених. Рівнож полагоджено сейчас всякі формальности перед політичними властями.   Огнї. Про страшний огонь доносять з Дрогобиччини. Дня 18 н. ст. мая в день Вознесенія запалила ся в Ролеві коло Мединич одна селяньска хата і за яку годину знищила 50 хат з господарчими будинками. Наспівшій з Мединич сторожи огневій удало ся по довших заходах спинити огонь та уратувати приходскі будинки і церков, лише на одній приходской стайни згорів дах Асекурованих селян між погорілцями мало. — В Побережу, в станиславівскім повітї, згоріло 8 загород селяньских вартости около 13.000 зр. — В Чернихові, в тернопільскім повітї, погорів Прокіп Гудик. Шкода виносить до  зр. Огонь був мабуть підложений.   Водопроводи і канали в Чернівцях. Сойм буковиньскій полагодив петицію ради міскої в Чернівцях, котра просила о ухваленє дотичних законів, котрі подали би для міста змогу добути средств на роботи водопроводні і на каналізацію міста. Сойм ухвалив проєкт законів, признаючих місту побори від чиншу і осібні оплати від властителїв домів, спеціяльно на канали. Кошти водопроводів винесуть 400.000 зр., а кошти каналізації 335.000 зр. На сі видатки затягне місто позичку в загальній сумі 735.000 зр., котра має сплатити ся в 50 лїтах, а рати і процент мають стягати ся з доходів запевнених місту, коли проєкти законів одержать санкцію.   Убійство вітця. В Скваряві старій коло Жовкви жив Иван Андрушко, 60-лїтний старець. Андрушко мав трех синів. Двох старших яко лїнивих марнотратників вигнав з дому а господарив з наймолодшим. Очевидно, що старші сини були ворогами вітця. Коли-ж Андрушко дня 15 н. ст. мая хотїв у нотаря записати грунт на наймолодшого сина а двох старших видїдичити, напали на него оба покривджені сини на єго подвірю і так єго побили, що старець небавом сконав. Обох убійників увязнено.   Львівскій поліційний аґент Ґінсберґ мав сими днями кроваву розправу з вояком зловленим на крадежи. Вояк добув шаблї і хотячи вирватись з рук Ґінсберґа ранив єго. Але в тій самій хвили прибув раненому на поміч поліціянт, ранив зі своєї сторони шаблею вояка і при збіговищи львівских уличників відставив єго на головну стражницю.   Етноґрафічна вистава. Оногди отворено в львівскім музею промисловім виставу предметів, які зібрав д-р Семирадскій підчас своїх двох подорожей до Америки полудневої. Першу подорож відбув д-р Семирадскій в рр. 1882—3 на Антилї, до Панами і Еквадора, а другу в минувшім роцї до Бразилії, Параґваю, Арґентини, Патаґонії і Чілі. Богатий збір килимів племен аравканьских, живучих по обох боках Андів, нагадує живо мотивами гафтів килими гуцульскі. Крім того виставлено множество різних предметів индіяньских племен з полудневої Бразилії і Параґваю. — Вступ на виставу коштує 10 кр., а дохід призначений на цїли лїчничої кольонії в Риманові.   Нещастна любов. Робітник Власій Альта у Відни, 65-лїтний старець, занятий в театрі, стрілив до себе з револьвера і смертельно ранив ся в чашку. Самоубійства допустив ся Альта з нещастної любови.   Вплив музики на жолудок. Один американьскій реставратор оповідає таку річ: Вечером, коли орхестра грає твори Ваґнера, у мене минає ся пять разів більше пива, нїж звичайно. Мендельсон не єсть нїякій композитор, бо при єго концертах не купує нїхто шинки, а цїлий заробок виносить ледви 85 процент. За те при звуках Штравсового валця гостї замовляють в тій хвили фляшки шампана.   Дрібні вісти. В Римі помер професор тамошного університету Яків Молєшот в 71-ім роцї житя. Молешот був звістним фізіольоґом, походив з Голяндії і був з початку лїкарем в Утрехтї. Написав між иншими твори: Phisiologie der Nahrungemittel, Phisiologie des Stoffwechsels u Kreislauf des Lebens. — У Львові почав виходити місячник Lwowianin, орґан товариства властителїв реальностей.   Дѣло   