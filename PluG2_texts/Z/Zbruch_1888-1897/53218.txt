Бесїда посла Романчука і москвофіли.

У Львові дня 28 н. ст. червня 1891.
Що бесїда посла Романчука при ґенеральній дебатї буджетовій не могла сподобатись нашим москвофілам, — се ми відгадували від разу, як тілько єї відчитали. Все би було дуже красно — бо цїла бесїда посла Романчука була від початку до кінця строгою критикою правительства та й сказала правду й Полякам, — коли-б тілько поc. Романчук не був рушив справи національної: коли-б не був заявив, що Русини — 20-міліоновий самостійний нарід, маючій свою исторію, мову і літературу, а дальше, коли-б не був згадував про царскій указ з 18 (30) мая 1876 р., котрим заборонено розвій рускої літератури. Inde irae! отсе заболїло і розгнївало аґентів россійских!
І оно мусїло розгнївати их. Россія поносить стілько коштів, оплачуючи по цїлій Славянщинї аґентів, щоби представляли єї раєм для Славян, а тут рускій посол в радї державній, во всеуслишаніє, підносить факт, що в Россії для єго народу законом заборонено розвій літератури — справедливо називаючи се унікатом на цїлій кули земскій, — і на освові тої заборони сконстатував, що Австрія єсть нинї єдиним місцем, де Русини можуть національно розвиватись.
Оно мусїло заболїти і розгнївати аґентів Россії, але-ж посол Романчук сказав чисту правду. В Австрії Русини — лише сема частина цїлого народу руского, а прецїнь мають они тут свої школи народні, деякі школи середні і катедри на університетах; рускій язик має яке-таке право в урядах і судах; рускій язик свобідно панує в церкві; в рускім язицї кілько то виходить ґазет? А в Россії? Нїчого того нема. Нї одної школи, хоч би народної; рускій язик не допускають не то до урядів та судів, але і до церкви; а наконець на такій великій простір краю, від границї Галичини до Чорного моря не сміє бути отже й нема анї одної ґазетки в україньско-рускім язицї! Се-ж факти, котрих аґенти россійскі заперечити не можуть — а можуть хиба оправдувати их і казати, що так повинно бути: правительство россійске повинно так гнести наш нарід! Тілько-ж, в такім случаю, як погодити, що тая-ж сама "Галицкая Русь" вимагає, бодай для своєї фракції, від Австрії всего того, чого в Россії, на єї погляд, правительство не повинно давати україньско-рускому народови?
Ми, Русини, не вороги народови россійскому, але чей же нїхто не посміє жадати від нас, щоби ми одушевлялись державою, котра поставила собі за цїль стерти наш нарід з лиця землї — і до сеї цїли стремить у себе дома такими драконьскими указами, як той з 1876 року, а в Австрії винаймом аґентів, щоби тії, в єї интересї, спиняли національний розвій також тих Русинів, котрі живуть по-за єї границями. Ось длячого ми не одушевляємось нинїшною Россією і ось длячого посол Романчук сказав, що, з огляду на екстірпаційну супротив Русинів політичну систему в Россії, Русини своїм найжизненнїйшим интересом, бо интересом екзистенції і розвою свого яко народу, тїсно звязані з Австрією.
Се, як сказано, мусить болїти і гнївати аґентів Россії, але-ж нехай они позволять собі сказати, що те саме говорили вже з-давна патріоти рускі, навіть і ті люде, під котрих авторітеть они нинї підшивають ся, як н. пр. еп. Яхимович та Яків Головацкій [доки Россія не перетягнула єго на свій хлїб].
Яків Головацкій в своїй праци Zustände der Russinen in Galizien ще 1846 року говорив о Русинах і о их відношеню до Россії те саме, що тепер посол Романчук в соймі. Не тілько так само назвав Русинів — "in der Anzahl nach den Grossrussen der stärkste slavische Stamm" і тогдї (в 1846 р.) начислив єго після Шафарика 13 3/20 міліонів, але й так само, як посол Романчук, піднїс, що в Россії централізм московскій не дав розвиватись нашій народности, тож Австрія повинна бути місцем розвою національного Русинів.
"Die Sache der Russinen in Russland — писав 1846 року Головацкій — steht nicht am erwünschtesten, sie haben wenig Hoffnung für ihre Literatur und Nationalität. Der Moskovitismus überschwemmt Alles und die Klagen über die Beeinträchtigung der Rechte der Kleinrussen sind ausserordentlich häufig. [Тут цитує Головацкій писателїв україньских.] Die centralisirende russische Regierung muss dem Aufkommen der kleinrussischen Literatur mit schiefen Augen zusehen, da die meisten kleinrussichen Aufsätze anonym oder pseudonym herauskommen... Also ist die ganze Hoffnung der russinischen Nationalität und Literatur auf Oesterreich, das jede Nationalität birgt und schützt. Dies fühlen die einsichtigen Russinen sehr wohl. Oesterreich könnte durch Begünstigung der russinischen Literatur auch auf Kleinrussland einwirken, wie es auf Serbien, Bosnien u. s. w. durch seine ungarischeil Serben einwirkt, es könnte noch in Kleinrussland Sympatien finden". А тепер просимо уважати, що дальше пише Я. Головацкій: "Über die Begünstigung der russinischen Nationalität von politischer Hinsicht, ihrem Einflusseauf Kleinrussland hat vor etlichen Jahren der Bischof G. Jachimowicz einen Aufsatz zum ämtlichen Gebrauche verfasst, der uns unversehens zu Händen gekommen ist, und der ganz in Vergessenheit gerathen zu seyn scheint..."
Не хочемо цитувати дальших цїкавих в тій матерії уступів, бо думаємо, що вже й наведеного буде досить, щоби показати нинїшним аґентам россійским, що вже й перед Романчуком, ще в 1846 р. Яков Головацкій виголосив "теорію Духиньского", а ще перед тим еп. Яхимович, і то оба навіть в виразнїйшій спосіб, нїж се вчинив пос. Романчук... 