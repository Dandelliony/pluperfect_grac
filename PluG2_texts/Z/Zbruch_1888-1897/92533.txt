◦ ◦ ◦ ◦ ◦ ◦ ◦ ◦ ◦ ◦

Дирекція зелїзниць доносить: При виїздї особового поїзду ч. 16 дня 1 н. ст. жовтня с. р. зі стації в Зимній водї вискочили з шин два пакункові вози, за-для чого сей поїзд спізнив ся о 2 години і 10 мінут. Нїхто з подорожних анї зі служби зелїзничої не дізнав нїякого ушкодженя.   Львівскій маґістрат видав таке оповіщенє: З причины пануючої пошести шкарлятини в Сокільниках, остерігає ся мешканцїв міста Львова, щоби уживали лише перевареного молока з тої місцевости.   Явище природи. З Будзанова доносять, що дерева з котрих град позбивав в липни листє, зацвили другій раз в серпни. Овочі, що виросли з нового цвіта сягали вже величини волоского оріха, однако мороз, що в ночи з 23 на 24 н. ст. вересня доходив до 2½ оЦ знищив их цїлковито.   Архикнязї Леопольд і Альбрехт Сальватор були кілька днїв на ловах в Скільщинї, де мешкали у п. Шмідта. В четвер пополудни убили двох медведїв. Архикнязь Альбрехт відїхав передвчера зі Львова.   Зміна власности на Поділю. Снятин кошиловецкій купив від Стан. Цїлиньского за 85.000 зр. Кароль Бубер. — Половину Угриня купили Т. Потоцкій і Рурдорф за 150.000 зр. від Девичів. — Затише продала Катерина Мандюк за 46.000 зр. Марії Уєйскій. — Черкавщину купив від Анг. Девич Василь Ропій за 69.000 зр.   Дрібні вісти. Намістник ґр. Бадені вернув до Львова. — В готели Жоржа у Львові помер вчера скоропостижно Тит Бобровскій, 83-лїтний властитель реальности з Тарнова. — Вінчанє п. Антона Николаєвича, окінченого богослова з панною Марією Ильницкою, відбуде ся дня 16 н. ст. жовтня в Ясїнцї масьовій коло Турки (стація зелїзницї Самбір). — В Красові коло Щирця відбуде ся дня н. ст. жовтня вінчанє п. Володимира Герасимовича, окінченого богослова, з панною Евгенією Шухевичівною, дочкою місцевого пароха.   Дѣло 