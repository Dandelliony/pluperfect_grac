Як колишний польскій Шлеск нїмчиться. — Міщаньска "Руска Бесїда" в Снятинї.

Як колишний польскій Шлеск нїмчиться, о тім розказував вертаючій на днях з купелїв в Яворжнї (на Шлеску австрійскім) священик рускій. Жителї сел — каже він — суть ще Поляками, але их язик страшно покалїчений. Они приняли мало не до половини слова то нїмецкі, то моравскі і бесїдують поганою мішаниною. Видко, що елемент польскій на Шлеску о много слабшій, чим нїмецкій, а навіть моравскій. Він розкладаєсь під впливом тих двох культур національних і колись загине цілком тим певнїйше, що про селянина-Поляка там не дбає нї священик, нї учитель. Священики ховаються в семинаріях на Мораві і слухають богословія виключно в язиці нїмецкім. По моравски уміють трохи, але по польски майже нїчого. Священики протестантскі ще більше онїмотїли і здаєсь, що їх задачею укритою єсть систематичне нищенє елементу польского. На онїмоченє впливають рівнож фабрики, як і більші властителї, скрізь Нїмці та нїмецкі жителї міст. Я був случайно на вінчаню католицкім. Молоді, селяне, були з роду польского. Священик питає их, читаючи з книжочки ломаною польщиною: "Чи маєш добру волю?" і т. д., а жених відповідає: "Jo". "Чи не слюбував ти кому другому?" і т. д., а жених каже: "gornic". Така і ціла их бесїда, крайна путаниця! Видячи то, я згадав роботу кольонизаційну наших Поляків галицких на Руси, их силованя польщити Русь посредством школи і урядів, роботу зовсїм невдячну, бо безуспїшну і спитав себе, чому ті культуртреґери не прийдуть в поміч братям своїм на Шлеску австрійскім і не стараються видерти їх з рамен національної смерти? Таж ті люде близші їм, кість від кости, плоть від плоти. Щож мусить дїятись в Познанщинї, що на Шлеску прускім! Туди належало-б чим скорше звернутись всяким "Macierz-ам", "Кolka-м" педагогичним і рільничим. Тут поле для патріотизму польского. А так і на Руси нїчого не вдїють, а рідна земля усунесь скоро з-під власних ніг на Заходї... А конець якій?..
Міщаньска "Руска Бесїда" в Снятинї. Дня 11 н. ст. липня отворено в Снятинї "Руску Бесїду" заходом міщан пп. І.Зїнковского і Ант. Савкевича. Того дня зібралися міщане снятиньскі в домі п. Коморницкого на загальні збори, котрі відкрив п. Ант. Савкевич патріотичною бесїдою, заохочуючи нових членів, щоби приступали численно до того хосенного товариства. Головою зборів вибрано одноголосно п. Ант. Савкевича, а сей покликав до комисії контрольної пп. Як. Вакулиньского і Ал. Грибівского. Відтак вибрали зібрані голову товариства і видїлових. Головою вибраний одноголосно о. Єроним Бариш, заступником Стеф. Чеховскій, секретарем Ант. Савкевич, касієром Як. Ром. Вакулиньскій, библіотекарем І.Зїнковскій а видїловими Стеф. Зубрицкій, Андр. Чеховскій і Мих. Крикливець, заступниками видїлових Алексій Грибівскій, Н.К.Погорецкій і І.Бутулиньскій. П. Вакулиньскій заявив, що буде відступати безплатно "Рускій Бесїдї" газету "Дѣло". Порїшено предплатити "Батьківщину" і "Добрі Ради" та вписатись до товариства "Просвіти". Збори закінчились відспїванєм многолїтства цісарю, п. Савкевичу і прочим членам. На разї приступило до "Бесїди" 44 членів, але можна надїятись, що се число збільшиться в короткім часї.    