◦ ◦ ◦ ◦ ◦ ◦ ◦ ◦ ◦ ◦

Школи львівского округа заміского устроїли громадну виставу робіт ручних своїх учеників і учениць. Вистава поміщена в рисунковій сали львівскої школи реальної (ул. Камінна) на I поверсї. Оглядати виставу можна від суботи, 16 н. ст. серпня, через цїлий тиждень, від години 8-ої рано до 6-ої по полудни. Всяких пояснень будуть удїляти на місци учителї пп. Вол. Витошиньскій из Знесїня, Ив. Лешега из Замарстинова і Я. Волошинович з Голоска. На виставі суть роботи дївчат из всїх майже шкіл народних львівского округа замісцевого. Предметів науки зручности у хлопцїв доставили школи в Дублянах, Зубри і Годовици. В Дублянах по-при роботи з дерева, для котрих видїл краєвий дає матеріял, завів учитель п. Илія Чиж також роботи картонові; в Зубри учив слейдових робіт п. Лев Квасницкій, а в Годовици п. Ант. Роттер. Взагалї цїла вистава презентуєсь дуже цїкаво, тож і численно повинні єї оглядати.
Смертельність в Австрії. Пропорція населеня в Австрії, як показують справозданя центральної комісії статистичної, була минувшого року дуже вдоволяюча. Именно смертельність була так мала, як се не лучало ся вже від десять лїт. Число померших виносило 646.787, се єсть о 39.786 або 5.79 прц. менше як попередного року; на кожду тисячку населеня припадало 27.25 случаїв смерти. Так мала смертельність була лиш в немногих державах европейских. З другої оторони число уроджених збільшило ся; в 1889 р. виносило се число 898.350, се єсть о 8.449 більше як попередного року. На кожду тисячку дївчат припадало 1064 хлопцїв.
Дрібні вісти. Репрезентація громадска місточка Глинян именувала кс. Вержховского, місцевого пароха латиньского і двацять кілька лїтного радного, почетним горожанином при нагодї єго 50-лїтного ювилею священьства. — Субституцию нотаріяльну в Комарнї обняв п. Маркиль Ружицкій, кандидат нотаріяльний. — В Перемишли відбув ся поєдинок на шаблї між двома офіцирами 45 полку піхоти; оба противники віднесли рани, один в голову і другій в груди. — У Львові придержано на улици якусь божевільну дївчину з коротко стриженим волосєм і відставлено до заведеня на Кульпаркові. Дївчина знає лиш подати, що походить з Ярослава. — В родинї п. Д., урядника почтового у Львові, померла трилїтна дитина на водобоязнь. Дитину укусив перед кількома днями малий песик домовий а показало ся, що песик був скажений. — В Гутї коростівскій коло Сколього лучила ся нещасна пригода; аґент торговельний п. П. вибрав ся в більшім товаристві на прохід до лїса, в тім буря зломила дерево а оно упадаючи звалило п. П. на землю і поторощило єму в пяти місцях обі ноги.
Иван Лобос годинникар перше А. Вайґель у Львови улиця Театральна число 16, поручає свій богатий склад годинників золотих, срібних і стїнних спроваджуваних з перворядних фабрик, по цїнах найуміреннїйших. Направу всякого рода годинників, граючих машин, а також відсвіженє антиків виконує совістно і під ґарантією.
З фабрики братів Шулякевичів: Плуги Нр. I. зр. 7.80, Нр. П. зр. 11.50; Колїсница зр. 6. loco стація зелїзнича. Коси з найлучшої стирійскої фабрики на осібне порученє з найбільшою старанностію виконані.
55 центиметр. довгі, середно-широкі по 45 кр.
60 центиметр. довгі, середно-широкі по 50 кр.
70 центиметр. довгі, середно-широкі по 60 кр.
За доброту тих кіс приймаемо всяку поруку. Окрім повисше згаданих суть єще вусші по 40 кр. На пять кільоґрамову посилку иде 8—10 штук. Народна Торговля у Львові і филії. 