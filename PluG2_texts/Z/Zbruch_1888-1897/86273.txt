◦ ◦ ◦ ◦ ◦ ◦ ◦ ◦ ◦ ◦

Торжество Богоявленія Господного відбуло ся вчера у Львові при пречудній погодї зі звичайною величавостію. Цїлому обходови проводив Впреосв. митрополит Сембратович в товаристві капітули і численного духовеньства. Як при богослуженю в церкви Успенія Пр. Богородицї так і при походї та водосвятію в ринку взяли участь: Намістник ґр. Бадені з кількома совітниками, д-р Дам. Савчак, яко представитель видїлу краєвого, бурмістр міста Львова з кількома радними, ректорати університету і політехніки, представителї краєвої ради шкільної: сов. Ол. Барвіньскій і инспектор д-р Сев. Днїстряньскій, дальше представителї: краєвої дирекції скарбу, дирекції почтової, дирекції зелїзниць, краєвого суду, прокураторії скарбу, Ставропигії, посли і поодинокі Русини яко представителї товариств. Віддїл залоги львівскої з 80 полку піхоти з музикою на чолї становив асистенцію при торжестві і давав приписані почетні сальви. Здвиг публики при дуже гарній погодї і лагідній температурі був величезний. З признанєм треба піднести спів хору питомцїв духовної семинарії, що своєю силою і вишколенєм та красотою загально импонував.   Зміна властителїв. Маєтність Швейків, в повітї підгаєцкім, купив від Мар. Єловицкої Фр. Скаржиньскій за 300.000 зр.   Огнї. В Вільхівци коло Бережан погоріло на першій день Різдва приходство. Огонь попарив жену священика п. Барановску на лици і на руках, а служницю на плечах. Служниця занедужала небезпечно. Огонь був підложений.   Доповняючій вибір одного члена ради повітової в Стрию, з міста Стрия, розписаний на 16 н. ст. лютого с. р.   Зїзд презесів рад повітових відбув ся у Львові в пятницю і суботу минувщого тиждня під проводом кн. Ад. Сапіги і при участи 40 презесів рад повітових. На нарадах був присутний маршалок краєвий і члени видїлу краєвого Верещиньскій і Єнджейович. Відкриваючи наради, піднїс кн. Сапіга, що зїзд не узурпує собі нїяких прав а уважає своєю задачею лише информацію. Наради дотикали дорогового закона і автономічних повітових урядників. Що-до закона дорогового, то зїзд признав пожиточними зміни в тім напрямі, щоби залеглости за дорогові престації стягали не війти, лише власти політичні, дальше, що двірскі обшари мають давати 5% престацій в дереві, але повітовий видїл, обіймаючи адміністрацію громадских доріг може перемінити престації в натурі на гроші. Що до емеритури для повітових автономічних урядників, вибрав зїзд комісію з 7 членів, котра має обговорити сю справу. Вкінци порушено перепони при засновуваню повітових кас щадничих. По закритю нарад порішено скликувати частїйше такі зїзди.   Нова аптика. Староство в Чорткові розписало конкурс на обсаду публичної аптики в Ягольници. Поданя треба вносити до 15 н. ст. лютого.   Убійство і самоубійство. В Кракові лучила ся пригода, що викликала велику сензацію в тамошнім світї театральнім. Справа була така: Передвчера около 5-ої години з полудня прибув до мешканя Ангелини Вирвичівної, молодої, дуже гарної і спосібної артистки театру, єї товариш, актор, назвищем Хондзиньскій (звістний і львівскій публицї), а не заставши Вирвичівної дома, отворив підробленим ключем двері і замкнув ся в спальни акторки. Вирвичівна була в тій порі у пп. Шнайдерів, що мешкали в тім самім домі. Коли вийшла від них на хвилю, щоби взяти хусточку з власного мешканя і не вертала довшій час, пійшла п. Шнайдерова поглянути, длячого Вирвичівна не вертає. Війшовши до комнати, побачила Вирвичівну лежачу на земли, коло неї тлїючій папірос, а подальше лежав якійсь мужчина і харчав. В першій хвили гадала п. Шнайдерова, що се жарт і кликнула до лежачих, щоби вставали, але коли схилила ся увидїла кров і пізнала, що тут стало ся щось незвичайне. Прикликала мужа і обоє візвали поліцію. Небавом прибула комісія судово-лїкарска. Пересвідчено ся, що коли Вирвичівна війшла до мешканя, стрілив до неї Хондзиньскій, що засїв ся в спальни, з малого револьвера. Куля поцїлила в лїву скрань і смерть наступила сейчас. Хондзиньскій стрілив відтак до себе в праву скрань і по хвили сконав. — Вирвичівна не дала — як кажуть — нїякої причини до напасти, і всї припускають, що Хондзиньскій допустив ся убійства підчас хвилевого божевільства.   Барон Зефрід, муж княжни Єлисавети, старшої доччи кн. баварских Леопольда і Ґізелї, а внучки цїсаря, має вступити — як пишуть Munchener N. Nachrichten до австрійскої армії яко поручник при 11 п. драґонів, що стоїть залогою в Галичинї.   Дрібні вісти. Вінчанє окінченого богослова п. Франца Згорлякевича з панною Володимирою Литиньскою, сиротою по священику з Кобильницї, відбуде ся дня 1 н. ст. лютого в Бігалях послїдна стація Нова гребля. — Коло Нового Йорку під Джерес Сіті вїхали на себе два поспішні поїзди. Около 20 осіб погибло, а множество ранених. — Ґр. Лев Пининьскій, професор львівского університу і посол до ради державної зложив, подібно як минувшого року, 1000 зр. на руки декана видїлу правничого, призначив их на підмогу для окінченого студента прав львівского університету, котрий хотїв би доповнити свої студії на заграничних університетах. — В Нароли померла передвчера баронова з Ковнацких Гаґен в 80-ім роцї житя. — В Перемишли помер в 34-ім роцї житя на запаленє легких Антін Сас Блажовскій, презес краєвого товариства техніків нафтових і властитель копалень нафти в Східници коло Дрогобича. Покійний яко знаток в справах нафтових, управляв копальнями нафти в Арґентинї і повернувши з Америки розпочав в спілцї з д-ром Зубером рухливу діяльність в Галичинї на поли нафтарства.   Дѣло 