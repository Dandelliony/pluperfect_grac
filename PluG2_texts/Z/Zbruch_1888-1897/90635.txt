◦ ◦ ◦ ◦ ◦ ◦ ◦ ◦ ◦ ◦

З Коломиї пишуть нам: Барон Ґуденус, маршалок краєвий Австрії низшої, в часї свого побуту в Коломиї відвідав в товаристві барона Еренталя і Стан. Щепановского "Гуцульску Спілку" промислову і єї науковий варстат. Нїмецкі гостї подивляли вироби промислу домашного, закупила значну партію тих виробів і поробили дальші замовленя для украшеня своїх приватних палат виробами гуцульскими і покутскими.   Д-р Иван Олїйник, лїкар клініки проф. Найссера, обняв провід в Sanatorium Norwood Villa в Ґмунден в Австрії висшій.   Тайну друкарню відкрито в Тернополи у ученика ґімназіального Іос. Шельонґа. Тайну друкарню і богато підбурюючих писем сконфісковано, а прокураторія зарядила слїдство.   З Черновець пишуть нам: З академічного товариства "Союз" виступило — як ходять слухи, по причинї непорядків і розладу, що вкрались в товариство — вісїм членів, і то ті, що постійно сидїли в Чернівцях та головно піддержували товариство. Прикрий є сей роздор між молодежію, але й дивно, що старші патріоти не старались справу полагодити, а віднеслись до неї цїлком апатично.   Конст. Кіяньскій, бувшій урядник видїлу краєвого в бюрі сільнім, засуджений був, як звістно, за спроневіренє на 10 місяцїв вязницї. Прокуратор зголосив відклик що-до виміру кари і висшій суд підвисшив Кіяньскому кару на два роки вязницї.   Холєра. Wiener Ztg. доносить: Дня 6 н. ст. липня померла на холєру в Гусятинї одна особа, а одна дитина занедужала. В борщівскім повітї занедужали на холєру в Козачівцї дві особи а в Устью епископскім одна.   Стипендію имени бл. п. о. Мартина Прокоповича, пароха з Сошна [коло Радехова], в річній сумі 100 зр. надав совіт Ставропигійского Института Вас. Сїмовичеви, ученикови ІІІ-ої кляси ґімназіяльної в Станиславові, сиротї по народнім учителю в Гадинківцях, близькому своякови покійного фундатора. Наділений буде побирати стипендію, почавши від 1893/4 року шкільного до окінченя ґімназії і зложена испиту зрілости.   Велика буря зі зливою лютила ся дня 4 н. ст. липня около 2-ої години з полудня в охрестности Дрогобича. Удари громів сипали ся один за другим, однако на щастє, не заподїяли нїякого лиха. В Губичах ударив грім в церков не ушкодивши єї.   Намірене самоубийство. Gazeta Kołomyjska доносить про таку сензаційну пригоду. Новоименований начальник тамошної стації зелїзничої хотїв собі відобрати житє повішенєм. Случайно прийшла поміч ще досить вчасно, відтято висячого, приведено до притомности і відвезено до загального шпиталя. Єго житю не грозить небезпечність. Причина наміреного самоубійства незвістна.   За значну крадїж арештував в суботу аґент поліційний Ґінсберґ кравчиню Салі Сахер і єї мужа Германа, дієтарія львівского староства. Обоє підозріні о крадїж 740 зр. на шкоду Леона Ґольдберґа. Гроші мала украсти кравчиня, будучи у Ґольдберґа дома. При увязненій найдено 520 зр., а рівночасно сконстатував аґент, що Сахери поробили послїдними днями різні закупи і замовленя на значнїйші квоти.   Дрібні вісти. Намістник ґр. Бадені виїхав на кілька днїв до Відня. — Архикнязь Леопольд Сальватор виїхав з родиною до Відня. — Почетне горожаньство надала рада міска в Журавнї тамошному начальникови судовому п. Кар. д'Абакур. — В Ядрі в Дальматії упокоїв ся знаменитий хорватскій поет Стефан Бузолич в 63-ім роцї житя. — Велика катастрофа зелїзнича лучила ся оногди на шляху Брукселя-Калє. Два поїзди поспішні наїхали на себе, при чім розбило ся десять ваґонів. В катастрофі погибло чотирох подорожних, а 30 є тяжко ранених.   Дѣло   