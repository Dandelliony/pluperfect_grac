 Приготовленя до принятя цїсаря.

Президія маґістрату міста Львова видала таку відозву. Підчас вїзду Єго. Вел. цїсаря до нашого міста, утворений буде вздовж улиць: Городецкої, Жигмонтівскої, Мицкевича, Маршалківскої, Третього Мая, Ягайльоньскої, Кароля Людвика, площі: Марійскої, Галицкої, Бернардиньскої і улицї Чарнецкого аж до палати намістництва яко часової резиденції Найяснїйшого Монарха, крім зібраної публики, подвійний шпалєр з репрезентантів Всч. духовеньства, всїх П. Т. властей правительственних і автономічних, шкіл, институцій, корпорацій і товариств, вкінци заведень і братств церковних. Згаданий шпалєр буде також утворений висше наведеними корпораціями, товариствами, заведенями і т. д., підчас відїзду Найяснїйшого Монарха, котрий наступить в пятницю, дня 2 н. ст. вересня с. р. о 12-тій годинї з полудня, на головний дворець зелїзницї державної висше згаданими улицями. Щоби означити порядок і місце, в котрім треба буде відповідно уставити беручих участь в утвореню шпалєра, президія маґістрату мусить знати бодай в приближеню число осіб складаючих кожну корпорацію; для того запрошуючи нинїшним до найчисленнїйщої участи в шпалєрі, просить ся подати до відомости президії маґістрату числа членів дотичної корпорації, а то найпізнїйше до 18 н. ст. серпня, бо проґрама мусить бути предложена вчасно до відомости намістництва. 