Руско-народний театр — Дирекція зелизниць — Буджет в сполучених державах в Америці — Статистика нещастних случаїв — Селянин виратовався від вовків — Кандидатки до супружества — Прилученя епископій 

Руско-народний театр під дирекцією Биберовича і Гриневецкого переїхав до Ряшева.
Другій рускій театр п. Бачиньского опинився ажь в Подгуржу під Краковом і дав там на перше цредставленє „Наталку Полтавку“
Ц. к. генеральна Дирекція зелизниць державних повідомляє, що на сегорічній ювилейній виставї промисловій у Вїдни буде уряджена спеціальна вистава предметів входячих в обсяг зелїзниць. Такої виключної вистави зелїзничої не було ще нїколи в нашій державї, бо і в р. 1873 на всесвїтній виставї у Вїдни предмети зелїзничі були заступлені в різних групах, а не разом, через що не можна було побачити в цїлости образу наших средств транспортових.
Буджет державний в сполучених державах в Америці виказав в доходах надвишки 50,303.041 долярів. Доходи виносили 192,319.941 а видатки 142,016.900 долярів.
Статистика нещастних случаїв на мори. Після виказу лондоньского бюра Veritas в однім місяци грудни 1887 р. розбилось 108 парусних кораблїв на мори, помїжь котрими було 7 австрійских, і 21 пароходів.
В чудний спосіб виратовався один селянин від вовків в Дубнї на Волини. Вїз він дрова з лїса, коли в тім напали на него вовки. Кінь наполохався, сїпнув і зломивши голоблї махнув в село а селянин і пес, котрого взяв він з собою, ледви змогли вихопитись на високу фїру дров. Селянин хопив сокиру і так пересидїв пару годин. На певно був-би він замерз, коби не надїхали люде з села, котрі побачивши в селї коня з упряжею, догадалися, що зайшло якесь нещастє. Через цїлий сей час, заки надбїгли люде, довкола фїри крутились вовки та відбрїхувались псови, котрий безнастанно уїдав на них.
Кандидатки до супружества мабуть все будуть, чого доказом от хотяй-би слїдуючій случай: Один мужчина забажав оженитись і тому подав анонс до одної з газет виходячих в Прусах. В наслїдок неуваги складчика вийшла похибка в лїтах, бо замїсть „лїт 37“ видруковано 87. Але що додане було в анонсї, що мужчина єсть маючій, тому надіслано з різних сторін Европи і Америки ажь 147 оферт. Всї кандидатки обїцювали „подати старикови щастє при кінци єго житя і осїнити послїдні єго днї“. Наймолодша з них числить 17 а найстарша 65 лїт, а всї хвалилися, що „суть добрими газдинями, люблять родинне житє, мають добре серце, суть веселого успособленя, красавицї і т. п.“ Деякі навїть подавали, що вмїють заходитись при хорих. Похибка в лїтах мабуть не зробила найменшої різницї всїм тим кандидаткам.
Піднесенє гадки прилученя двох руско-уніятских епископій в Угорщинї, пряшївскої і ужгородскої. до гр.-кат. митрополії львівскої не находить тут вїри, бо Угорщина на основї своєи самостійности на то не згодиться. Епископства ті, як уніятске, румуньске, в Блажевї (Blasendorf) в Семигородї і в загалї всї католицкі в Угорщинї, були і суть під угорским примасом, а Галичину Угри уважають належачою до держави чужої. 