◦ ◦ ◦ ◦ ◦ ◦ ◦ ◦ ◦ ◦

Запомоги голодові. Видїл краєвий порозумівшись з намістництвом зарядив вже роздїл позичок і підпомог для рільничої людности, котрій грозить нужда і голод. Роздїл наступив після точних дат, поданих в справозданях всїх видїлів повітових і староств. Увзгляднено 70 повітів, з котрих кождому признано по 5—25.000 зр. позички і по кілька тисяч зр. підпомоги, та лиш чотири повіти не потребували нїякої помочи. В сей спосіб видано около 600.000 зр. на позички а майже 200.000 зр. на безворотні підпомоги. Майже 400.000 зр. полишено на найприкрїйшу пору передновку, на цвітень і май будучого року. Видїли повітові роздавати будуть ті гроші поміж поодинокі громади навіщені неврожаєм а виплата грошей відбуватись буде всюди в присутности маршалка і старости повітового.
Краєва дирекція скарбу оповіщує, що після найвисшого рїшеня з дня 18 серпня с. р. отворено нові уряди податкові і депозити судові в місцевостях: Радехів, Мости великі, Болехів, Монастириска, Гвоздець, Козова, Олесько, Мшана дільна, Виснич і Старий Санч. Нові уряди розпочинають урядовати з днем 1 н. ст. грудня с. р.
У Відни появились послїдними часами в великій скількости підроблені ґульдени давної і нової емисії та пятьґульденові ноти. Полиція догадуєсь, що сі ґульдени підробляє добре зорганизована шайка.
Дрібні вісти. Громада Підгірці, пов. бобрецкого, одержала від цісаря 50 зр. підпомоги на будову школи. — На двірци зелїниці Кароля Людвика переїхала машина резервова пересуваюча вагони чоловіка маючого з пятьдесять лїт. В тій пригодї всї обставини складаються на то, що се самоубійство. При нещастнім не найдено нїяких документів, а сам він мав на собі приличний одяг. 