◦ ◦ ◦ ◦ ◦ ◦ ◦ ◦ ◦ ◦

В Підгаєччинї взялись обшари двірскі і громади до заводженя лїсів. Громада Горожанка засадила в тім році до 50.000 сосен, смерек і модрини, не вчисляючи ясенів і т. п. родів дерев листистих.
Министер просвіти д-р Ґавч поручив академії наук в Кракові, щоби она занялася управильненєм правописи польскої. Академія наук визначила комисію до тої справи, а до комисії входять пп. Л. Малиновскій язикослов і Моравскій та Третяк писателї.
Пожежа лїса. Дня 29 цвітня займився огонь в дволїтнім запустї на обшарї громадскім в Кільчицях, пов. самбірского, і за кілька годин згорїло три гектари того лїса. Шкоду обчисляють на 100 зр.; причини огню не знають.
Барон Гирш з Парижа призначив роздїлити 5000 зр. між бідних в Бурштинї і Соколівці.
Розслїди покладів соли. Професора львівскої политехники, Ю. Медвецкого запросили до розслїдів покладів соли з околици Добромиля, бо мабуть за-для залишеня копальнї в Ляцкім существованє тамошної салини має бути загрожене і потреба відкрити нові жерела в тій околици. — Також завізвано проф. Ю. Медвецкого, щоби розслїдив глубину і просторість покладів соли камінної в Величці, а коли проф. Медвецкій визначив точки, де мають вертїти отвори, розпочали инжинири уряду салинарного в Величці і инжинир Ст. Юрскій з Слободи рунгурскої роботи. Першій отвір розпочали вертїти в серпню 1881 на грунтах села Косочиці, на захід від Велички. Вивертїли до глубини 322 метрів, скінчили в р. 1887 і ціла робота коштувала 96.280 зр. В р. 1888 почали вертїти 350 метрів на полуднє від першого отвору на полях громади Барича; відтак мають вертїти на північ Велички коло монастиря Реформатів на 400 метрів глубини і на всхід на полях громади Звулька на 200 метрів глубини. Инжинир Юрскій згодився по 55 зр. за кождий метр виверчений в глубину.
Австрійскі школи кадетскі. Armee-Verordngsblt оповіщає розпорядженє министра війни, що від кандидатів до шкіл кадетских для піхоти буде вимагатись вдоволяюче свідоцтво з укінченої третої кляси шкіл середних (доси треба було скінчити четверту клясу шкіл середних). Також обнижаєсь о один рік шкільний всї испити, коли принимаєсь на висші роки кадетских курсів. В той сам спосіб означено испити що-до кандидатів вступаючих до шкіл войскових при кавалерії, артилерії і піонирах.
В австрійскім руху почтовім має завестись нове урядженє, а то, що листи надавані на поспішні поїзди зелїзничі будуть видаватись урядам почтовим і на таких стаціях, де ті поїзди не задержуються. При помочи осібного приряду будуть викидатись листи підчас їзди з почтового вагона, а служба почтова, вижидаюча на двірци, забере листи.
Дрібні вісти. Вицепрезидент намістництва п. І. Лидль виїхав на кілька днїв до Сянока. — Стипендію з фондації гр. Левицкого по 200 зр. річно надала гр. Софія Сєминьска-Левицка ученикови III кляси рускої гимназії у Львові Витовдови Рогошевскому і ученикови II року рільничої школи в Чернихові Стан. Кеплеви. — При ладованю дерева зі стосів на складї Парнеса в Золочеві упав робітник Илько Барлюк зі стосу і забився на місци. — В селї Лазах коло Нового Санча викопав один селянин в кертичинї 13 дукатів з часів Марії Тереси. — Жена министра Филипа Залеского одержала від папи хресть Pro ecclesia et pontifice. 