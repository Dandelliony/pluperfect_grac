Сварнї монахів в Вефлеємі.

Помимо тимчасового утихомиреня вефлеємскої афери, продовжають ся дальше малозначні опори між тамошним грецким і латиньским духовеньством. Розходить ся ту нераз о найменші дрібницї. Так на пр. повстав подавно спір між обома духовеньствами о дзвоненє в церкві ясел вефлеємских. Від найдавнїйших часів був такій звичай, що латинники і греки не рівночасно лиш одні по других відправляли свої богослуженя. Тепер почали Греки зараз дзвонити, скоро лиш почули, що латинники дзвонять. Позаяк грецкі дзвони о много більші як латиньскі, то розуміє ся, латиньских дзвонів нїчого не чути а се латинників дуже гнїває. Ще чуднїйша на пр. така причина спору: В печері суть на стїнах драперії, що належать по части Грекам, по части латинникам. Обі сторони скропляють рожаною водою свою часть драперій. Лучає ся часто, що грецкій священик кроплячи, покропить чи умисно чи з неуваги і часть латиньских драперій. Латинники підносять зараз против того свої протести і починає ся сварка. Або така річ: Латинники мають право чистити в церкві поміст а Греки обтирати з пороху стовпи. Отже обтираючи стовпи, позамітає нераз якій там Грек і поміст наоколо стовпа а латинники підносять зараз протест. Хоч ті сварки дуже дрібні і маловажні, то однако могли би они викликати в часом заколот реліґійний в Вефлеємі, єсли би не держави, опікуючі ся обома віроисповіданями в Палестинї, котрі постановили усунути справу вефлеємску в порядку дневного в огляду на их теперішні відносини. Все-ж таки від часу до часу будуть монахи вефлеємскі пригадувати світови на неполагоджену реліґійну справу. 