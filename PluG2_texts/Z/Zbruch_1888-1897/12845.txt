Двірска етикета в Нїмеччинї.

Двірска етикета в Нїмеччинї. В звїстній державі „der Gottesfurcht und frommen Sitten" не можуть порозуміти, щоби могло що статись без войскового мундуру. Ось яка пригода лучилась наслїдникови грецкого престола, кн. Спарти, котрий жениться з Софією сестрою цісаря нїмецкого. Кн. Спарти не любить двірскої етикети, тому в день заручин убраний по цивильному, зайшов на дворець зелїзниці, купив билет першої кляси і заїхав до Почдаму, не догадуючись навіть, що при том поїздї єсть для него особний вагон сальоновий. Начальник стацій в Почтдамі, побачивши порожний вагон сальоновий, зателеграфував до резиденції цісарскої в Фридрихскрон, що князь не приїхав. Там вже не вислано гальового повозу і так мусїв князь звичайною дорожкою заїхати до Фридрихскрон. Тут не хотїла сторожа впустити князя, бо і не мав на собї мундуру і нїхто не знав єго лично. Князь мусїв написати карточку: Константин, князь Спарти просить Є. Вел. цісареву і королеву Фридрихову о вступ до Фридрихскрон. Впустили князи, так що-ж: без мундуру в цивильнім убраню не могли відбутись заручини, хотяй на сїм торжестві була лише найблизша родина. Завернули князя до Берлину і аж коли відбув цілу подорож по всякій формі і в мундурі, могли відбутись в минувшій понедїлок заручини.  