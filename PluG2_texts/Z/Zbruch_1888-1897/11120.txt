Львів готов не мати нї хлїба нї булок. – Рада міска в Станиславові

Львів готов не мати нї хлїба нї булок. Всї челядники пекарскі застановили роботу в пекарнях і вийшли вчера за Львів, щоби відпочати і відітхнути свіжим воздухом а майстрів пекарїв змусити пристати на условія, які ухвалено на зборах челядників дня 1 н. ст. липня. Челядники хотять, щоби підвисшити им платню і тому подали сталі платнї, які повинні им майстри виплачувати в готівцї а не харчем, як се до теперь декуда водилося. Також жадають они, щоби не робили довше, як 12 годин на добу. Кромі того предложили они ще і инші условія, меншої ваги, своїм майстрам. На всї ті домаганя полишили челядники майстрам 6 днїв, щоби розважили і им відповіли. Вчера отже зібрались всї челядники разом вислухати відповіди майстрів. Майстри почали дуже зручно виминати рїшучої відповіди, жалувалися на малий зарібок а вкінци таки не хотїли уступити в нїчім челядникам. За се порїшили челядники одноголосно застановити роботу по пекарнях. Громадно вийшли они з салї і роздїлившись на дві части, пійшли одні за рогачку личаківску, другі за янівску.... на вакації. Власти промислові догадувались такої розвязки сего спору і вже завчасу завели відповідні міри, щоби Львів не потребував голодувати. Власти войскові дали до пекарень своїх вояків-пекарїв, але чи на довго се вистане, не знати.
Рада міска в Станиславові приняла резигнацію д-ра Каминьского з уряду бурмистра, висказала єму своє признанє і ухвалила емеритуру до кінця житя річно по 1500 зр. — Говорять, що для Станиславова має бути назначений правительственний комисарь. Заступник бурмистра в Станиславові, д-р Шидловскій, заявив однакож на засїданю ради міскої, що в сїй справі нема ще нїяких автентичних вістей. 