◦ ◦ ◦ ◦ ◦ ◦ ◦ ◦ ◦ ◦

Засїданє фільольоґічної секції Наук. товариства им. Шевченка відбуде ся в середу дня 6. мая с. р. о 7. год. вечером в канцелярії товариства.   Все еміґрують! Хоч весняні роботи в самім розгарі, то декуди наші селяне якось не беруть ся до них. Гадка покинути свій край і поїхати в світ за очи, так ошоломила деяких селян, що з якоюсь апатією стрітили сегорічну весну і марнують тепер дорогій час на ходженю до різних аґентів еміґраційних, до урядів громадских, парохіяльних по різні свідоцтва та до старостів по пашпорти на дорогу. Не дістане их першого разу, ходить другій і третій раз, або вибирає ся до Львова до висших властій, щоби випросити "папери". — Послїдними днями часто стрічати можна по улицях Львова селян з різних повітів Галичини, як они годинами блукають по улицях або навіть днями пересиджують коло порогів урядів, вижидаючи рішеня своєї справи. Більше як 50 родин селяньских перебуває тепер у Львові, щоби через аґентію Тушиньского вибрати ся в дальшу дорогу до Америки. Дорослих осіб між ними є 154, дїтей 89. З повіту жовківского прийшло 21 родин, з сокальского 12, бережаньского 8; прочі походять з повітів львівского, товмацкого, золочівского, каменецкого, рогатиньского і ярославского. В суботу вислали они депутацію до намістника з просьбою о пільги пашпортові. Депутацію приняв радник презідії намістництва Мавтнер і радив еміґрантам, щоби повинувались зарядженям поліції.   Про наших артистів співаків оперових стрічаємо такі вісти в часописях: П. Олександер Мишуга виступає в Кієві, яко член оперової компанії ad hoc зложеної самими артистами, і як звичайно тїшить ся великими симпатіями кіївскої публики. — П. Євгеній Гушалевич виступає в т. зв. "Neues deutsches Theater" в Празї. Оногди читали ми в праскім дневнику Bohemia великі похвали для нашого земляка за єго виступ в опері Обера "Нїма з Портічі", в котрій співав партію неапольского рибака Мазаніелля. — Панна Саломея Крушельницка дала ся пізнати публицї в Задарі [Zara] і здобула собі заслужене признанє.   Будова зелїзниць Галич-Острів-Тернопіль — як пишуть — веде ся з цїлим поспіхом і енерґією, тож можна надїяти ся, що цїлий шлях буде відданий в осени до публичного ужитку. Між стаціями Потутори і Підвисоке викінчено доси около 70% робіт земних і будинків, а між стаціями Потутори а Козова викінчено три четвертини земних робіт і половину будинків. З важнїйших будов годить ся згадати за міст зелїзний коло Галича на Гнилій Липі о розпятю 30 метрів та три склеплені віядукти по-за стацією Потутори і віядукт в Острові понад ріку Серет. На стації в Тернополи, де дворець буде значно розширений, викінчено доси більше як половину земних робіт, тепер в роботї зелїзна кладка, що лучить улицю Аґенора з улицею Огородовою. Найбільшою будівлею на цїлім шляху буде мурований віядукт в Жовнівцї по-над Глухою долиною 37 метрів високій і звиж 200 метрів довгій.   Загадочний злочин. Від кількох днїв — пише Gazeta brodzka — ширить ся в нашім містї огидлива вістка. Ото в касарни кавалєрії підчас вивоженя навозу знайдено трупа молодої дївчини. Минувшого понедїлка, коли злочинцї спостерегли, що люде заняті накладанєм обірника злочин викриють, запросили их до поблизької коршми на горівку. Тогдї ті из злочинцїв, що зістались при обірнину, зложили трупа на віз і прикрили єго гноєм. Паробки, вернувши ся з шинку, вивезли наложений віз з гноєм на поле, а при скиданю знайшли трупа.   Дрібні вісти. Дирекція почт і телєґрафів наміряє завести в Стрию телєфони; рівночасно рада міста Стрия веде переговори з фірмою Сіменс і Гальскі о елєктричне освітленє міста. — Курс пожарництва уряджує для 20 участників з цїлого краю краєвий союз охотничих сторожей пожарних у Львові від 19 липня до 2 серпня с. р. — Львівске охотниче товариство ратункове удїлило помочи лїкарскої в місяци цвітни с. р. в 162 випадках покалїченя, самоубійств і наглих слабостей. — Ванда з Млодницких Кулачковска, жена Іосифа, инжінера повітового, бувша учителька школи народної в Николаєві над Днїстром, померла нагло дня 26 цвітня с. р. осиротивши двоє дїточок. Покійна визначалась великою добротою серця, длятого смерть єї — як нам пишуть — діткнула глубоко всїх знакомих.   Дѣло 