Старинні викопалини. — Россійскій шпігун. 

Старинні викопалини. При мурованій церкви в самім містї Рогатинї, котра після лїтописи стоїть уже 800 лїт а після критичного розбору о. Ант. Петрушевича 600 лїт, будуєся закристія. При копаню на сю будову фундаментів, котрі мусїли копатися до 1½ метра глубоко, що-би цілець одержати, викопувалися поодинокі частини людских кистяків. Кистяки лежали, одні головою до заходу, другі до полудня, а деякі припирали головою до муру церковного. Межи тими, що припирали головою до церкви, найшли здаєся череп якоїсь дївчини. Череп був обвязаний зеленою лентою тканою золотом. Лента єсть шовкова, заховала свіжу краску зелену, мов-би вийшла що ино з фабрики. Під лентою було єще волосє, а цілий череп був вже без волося. На шиї були сині пацьорки тверді. В однім місци треба було ще глубше на один метер перекопати і там найшли череп вола, передну часть з рогами, а під тим углє, котре розсипувалося в руках і спалену землю, котра трималася добре і твердо. Здаєся, що то було єще за часів поганских, а може перших часів христіяньства, коли деякі, перейшовши на віру Христову, не радо розставалися з звичаями поганьскими. И. Дзерович.
Россійскій шпігун. В Чернівцях почалася дня 7 н. ст. червня розправа карна против Ихиля Герша Иґля, обжалованого о шпігуньство. Розправі проводить совітник Гайліґ, а обжаловує прокуратор д-р Дилевскій. Gazeta Polska так подає початок тої сензаційної розправи: До салї війшов мужчина середного росту, блїдий, з чорним волосєм, вигляду интелигентного. В слїдчій вязници просидїв два роки. Предсїдатель: Називаєтеся Йхиль Герш Иґель; чи не прибирали ви собі ще і инші прозвища, а то: Исидор Бірнбавм, Иван Попор, Авраам Шпорер, Иван Балицкій? Обжалований: Може бути, що часом я прибирав собі инші прозвища. Пр. Кілько маєте лїт? Об. 29 лїт. Пр. Якого віроісповіданя? Об. Мойсеєвого. Пр. З актів показуєсь, що ви уродилися вправдї в мойсеєвій религії, але тепер исповідуєте православіє. Об. Так єсть; єсмь православним, але по при се жидом. Пр. Чим ви занималися? Об. Я був покутним писарем. Пр. і в якім "кутї" ви писали? Об. В Россії. Пр. Були ви вже карані? Об. На 7 днїв з §.496 з. к. Пр. По якому говорите? Об. По польски. Пр. Ми маємо свідків, що ви писали нїмецкі листи. Об. Аж ту у вязници я вивчився дещо по нїмецки. Пр. Свідки говорять, що ви довшій час волочилися в тих сторонах. Об. Я мешкав 4 роки в Садагорї. Пр. Маєте якій маєток? Об. Нї дрібки. До салї впровадили 15 свідків, а предсїдатель повчив их о их обовязках. Прокуратор д-р Дилевскій вносить, щоби розправа відбулась тайно, бо деякі єї обставини дотикають відносин Австрії до сусїдних держав, а суть того рода, що оголошуючи их можна би пошкодити нашій державі. Трибунал згодився на се внесенє і розправа відбуваєсь тайно. Деякі кореспонденти газет з Відня і Львова мусїли забратись з нїчим. 