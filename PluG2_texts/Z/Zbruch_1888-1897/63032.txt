Зміни в австрійскій оборонї краєвій.

З Відня доносять до Pester Lloyd-а, що в австрійскій оборонї краєвій хотять завести деякі реформи заповіджені вже в буджетовім прелімінари, котрі мають на цїли скріпленє сего рода войска і лекше єго змобілізованє. Так насамперед трен сего войска має бути так само устроєний, як в войску піхоти. В тій цїли при всїх баталіонах краєвої оборони возівнї будуть розширені а при кождім баталіонї замість дотеперішних возів для мяса будуть додані звичайні два вози войскові, а відтак також при баталіонах загального ополченя будуть призначені чотири вози амуніційні в такій спосіб, щоби на кожду компанію припав один. Всї ремонти дістануть більшу порцію, і від них будуть жадати тепер далеко більшої роботи. Кождий кадр кавалєрії краєвої оборони, котрих є шість, дістане по чотири вояки більше, а окрім того при кождім полку кавалєрії заведуть трубача. Дальше при кождім кадрі буде систетізована посада адютанта полкового. Що до вправ войскових, є така проґрама, щоби баталіони краєвої оборони, єсли они не беруть участи в великих маневрах в бриґадї або дивізиї краєвої оборони, то щоби их сполучати, що найменше на два тижднї в полк краєвої оборони. B часї другої половини чотиротиждневої вправи войскової ті баталіони будуть концентруватись в місци стаціонованя полку. Разом на сих вправах будуть брати участь в наступаючім лїтї 1400 офіцирів піхоти краєвої оборони і 93.000 вояків, а в кавалерії краєвої оборони возьмуть участь 145 офіцирів і 4500 вояків. Наслїдком того, що результат з переведеної бранки дуже збільшив ся, то стан записаний в головних книгах о много сильнїйшій понад приписаний стан воєнний. При головних складах узброєня краєвої оборони стан офіцирів і войска там занятого збільшено, бо в них переховують ся також ґарнітури до узброєня баталіонів ополченя. 