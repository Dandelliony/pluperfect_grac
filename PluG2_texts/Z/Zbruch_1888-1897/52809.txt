Рада державна. — Від Видїлу Руского Касина стрийского/

Рада державна.
Комісія буджетова на своїм вчерашнім засїданю приняла найперше без дискусії прелімінар фонду меліораційного після справозданя Рутовского, — а відтак приступила до наради над внесенєм Плєнера. По оживленій дебатї, в котрій промавляли посли Гербст, Мавтнер, Беєр і Плєнер за, — а посли Айхгорн і Шуклє против — принято внесенє Плєнера, щоби знести надзвичайні додатки до податків для промисловцїв найнизшої катеґорії — 21 голосами против 5. Против голосували члени клюбу консервативного.
Рівно-ж приняла комісія буджетова резолюцію Шукліого, взиваючу правительство, щоби, єсли буде можна, предложило вже з початком сесії ocїнної проєкт реформи безпосередних податків.
Субкомітет, вибраний комісією буджетовою для розслїдженя адміністрації державних зелїзниць, вибрав Катрайна презесом а Русса секретарем.
Комісія для зміни реґуляміну палати вибрала підкомітет, зложений з послів Хлюмецкого, Катрайна, Хшановского, Кайцля і Дершатти. Посли лївицї один на перед другого промавляли за більшим заостренєм дисціплінарним. Пос. Хшановскій промавляв против караня послів гривнами, накладаними на посольскі дієти.
Нинї зачинає ся в палатї послів ґенеральна розправа буджетова. Перші промавляти будуть д-р Ґреґр contra а Яворскій pro, відтак contra ще посли Ціяні і Гофман a pro Менґер і Шуклє. Ґенеральним бесїдником против буде д-р Герольд а за д-р Плєнер.
Пів-урядова Montagsrevue, обговорюючи парляментарну ситуацію і наближаючу ся дебату буджетову, каже, що вже рішучо зблизили ся до себе три найбільші сторонництва парляментарні і що вже можна числити на більшість уміренну і прихильну для правительства. Дискусія буджетова викаже, що гадка Таффого, витворити импонуючу більшість, побідила дефінітивно. Від Видїлу Руского Касина стрийского
одержали ми слїдуюче письмо з просьбою о поміщенє: "На 28 н. ст. червня заповіло гостину свою в Стрию товариство музичне "Львівскій Боян". А именно уряджує оно того дня в льокалю нашого Товариства касинового концерт, по котрім наступить забава з танцями. Богату проґраму концерту оповістить ся сими днями. Подаючи сю милу звістку до відомости Вп. Земляків сподїємось, що як найчисленнїйшою участю из своєї сторони в концертї і забаві заявлять они свою прихильність для сеї молодої институції, загріваючи єі тим до працї на поли народної музики. В разї погоди відбуде ся і слїдуючого дня ранним поїздом зелїзницї Стрий-Мункач спільна прогулька до "Киш Сольви" (Скотарске), першої стації за Бескидом. Партія ся належить до найкрасших містцевостей наших гір. Величезні тунелї — віядукти, кинені смілою рукою через непроглядні пропасти — прегарні види, зміняючі ся що хвиля мов в калєйдоскопі — от богата пожива для ока і духа. А весела пісня наших "Бояністів", люба і щира розмова, весела забава молодежи серед дрімучих лїсів — і велитів гірских, розвеселить серце, хоч би закостенілої болячки. Тому, кому дозваляє час, нехай спішить на ті два днї до Стрия. Виходячи с того погляду, що в кождім интеліґентнім домі рускім найдесь одна з руских часописей — Видїл Руского Касина стрийского уважає повисше заявленє яко запрошенє, і заявляє, що окремих запросин не буде розсилати. 