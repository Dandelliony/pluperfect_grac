Конкурси на взори краєві.

Львівскій музей промисловий розписав на сей рік конкурс, котрий обіймає: проєкти внутрішного устроєня їдальнї для ужитку родини середно заможної. Проєкти мають представляти: 1) Рисунки цїлости внутрішного устроєня їдальнї, виготовлені в перспективі, або ортоґональних проєкціях, 2) рисунки поодиноких предметів, становлячих цїлість устроєня внутрішного їдальнї, після скалї 1:10 найменше в трех проєкціях ортоґональних. Речинець до надсиланя праць конкурсових установлено на 31 н. ст. мая с. р. Нагород визначено 5 а именно по: 300 зр., 250 зр., 200 зр., 150 і 100 зр. Нагороджені проєкти стають власностію музея, а також застерігає собі музей право першеньства при купнї нагороджених проєктів. — Розписуючи сей конкурс підносить музей промисловий, що головною задачею єго єсть витворити при помочи конкурсів обильну скількость взорів опертих на краєвих мотивах для наших рукодїльників. Длятого звертає ся в конкурсї увагу конкуруючих на архитектоничні і декораційні прикмети наших старих святинь, замків, палат, домів і хат селяньских в их внутрішнім устроєню, дальше на тканини і гафти церковні, світскі і народні, а вкінци на збори і бібліотеки краєвих музеїв. — Відповідно до того повинні конкуруючі опирати свої вироби лише на мотивах краєвих, подаючи при надсиланих проєктах і близші поясненя, з якого жерела т. є. з яких виробів народних чи з памятників историчних взято дотичні мотиви. При тім треба також і на те зважати, щоби проєктовані працї не були невільничим наслїдованєм або простою копією, але свобідним приміненєм і самостійним розвиненєм даних мотивів. В розписанім конкурсї можуть убігати ся лише Галичане, без огляду на их становище і званє. 