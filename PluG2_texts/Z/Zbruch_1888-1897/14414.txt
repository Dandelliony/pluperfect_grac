"Рука руку миє". — Позов без позивателя. — Убійство.

Панна Ирена Абендрот або "рука руку миє". Пан Абендрот, батько панни Ирени, був колись финансовим урядником за всемогучого шефа секції Хертека, а рицар де Абрагамович був ще звичайним собї Вірменином, що робив козину і уганяв часом з псами по лісі. Хертекови забаглося дуже точно оцінити грунт п. Абрагамовича, щоби знати кілько брати від него податку, і вислав на місце комисію. При сїй нагодї пізнав п. Абрагамович одного дуже честного і совістного урядника, а тим був п. Абендрот. Зараз спізналися. Абендрот добачив, що бідний шляхтич не може вже й дихати, бо часи, коли кози поплачували, давно минули, а ту хотять на него ще й податок наложити, — а п. Абрагамович також познав п. Абендрота. П. Абрагамович сказав до п. Абендрота: Ти менї теє... а я тобї того не забуду і стану також колись в пригоді. Ну, все пійшло добре. Часи змінилися. П. Абрагамович став послом з менших посілостей, а п. Абендротови виросла дочка Ирена з так пречудним голосом, що ще лиш не ставало 2000 зр., а зачудувала-би цілий світ. Йде п. Абендрот до п. Абрагамовича і пригадує, як то колись бувало. Чому ні? — каже п. Абрагамович, — а від чого-ж хлопскі податки? Отже на однім з послідних засідань сказав п. Абрагамович зовсім отверто в очи цілій палаті, що панні Ирені варто дати 2000 зр., ба навіть і треба, бо він за то заручився єї батькови, чоловікови, що знав і умів оцінити, що варта шляхтич і єго грунт! Лишь сойм якось не зглянувся на п. Абрагамовича і не дав п-ні Ирені 2000 зр., хоч за нею промовляв і посол Гавзнер. Так то у нас штука штукою процвитає, а хто знає, як то у нас в загалі підпирають різні штуки, бо певно не знайдесь ніхто так наивний, як пос. Абрагамович, щоби без женади розказував прилюдно про свої довги вдячности.
Позов без позивателя. Один з тутешних урядників зелїзниці дістав в однім місяци кілька візвань до суду. Позивателями були особи незнакомі тому панови, отже хотячи пізнати их і их претенсії ставав лично на терминах, однак нїколи не мав щастя видїтися з позивателями, в наслїдок чого кождий позов упадав яко неважний. Урядник слїдить тепер за тими цікавими позивателями.
Убійство. Іос. Бїлецкій, молодий депендент в Варшаві, утративши своє занятє, рішився забити жїнку і себе. Отже прийшовши до хати, розказав о тім жїнці. Жїнка почала єго просити, щоби того не робив, а коли просьба нїчо не помагала, почала кликати о поміч. Бїлецкій тимчасом вистрілив раз до жїнки а відтак до себе. Жїнка зімлїла зі страху, а муж вцілив себе просто в серце і умер на місци. Жїнці не сталося нїчо, бо куля загрязла в тюрнюрі.  