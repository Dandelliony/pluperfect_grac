Що робити?

Коли якій чоловік занедужає, то майже завсїгди так буває, що кождий, хто дивить ся на єго недугу, рад би єму помочи, рад би єго вилїчити з неї і подає єму на ню зараз способи та лїки — розуміє ся, кождий на свій лад, оден радить се, другій то, а недужому, хоч не стає від тих рад лекше, то всеж таки бодай відраднїйше, коли видить, що добрі люде єго не опускають, а бодай яку таку несуть єму поміч. Буває й так, що між тими всїлякими радами, які недужому подають, знайдесь таки одна або друга така, котра хоч не зовсїм єму поможе, то бодай улекшить єму єго стан недужій, а може навіть і спинить недугу на якійсь час, доки аж не знайдесь правдивий лїкар, котрий возьмесь лїчити єї після всяких правил штуки лїкарскої. Певно, що найлїпше єсть закликати зараз лїкаря на поміч, але коли того нема, то щож дїяти? — треба радити, як хто знає. От так постановили й ми зробити. Але нехай нїхто не думає, що ми беремось давати може які ради, що хочемо подавати якісь лїки на холєру, котра тепер лютить ся мало чи не по цїлій Европі. У нас на думцї инша пошесть, таки наша питома, котра зродила ся й вибухла таки в нашім краю і обняла досить широкі круги нашого селяньства, пошесть, котра в певній мірі єсть мало що не так само страшна, як та пошесть, що забирає людей на той світ. Ми маємо тут на думцї пошесть еміґраційну, котра, як то вже достаточно звістно з часописей, прибрала в послїдних часах досить широкі розміри, а котрої наслїдки, котрих доси ще не видко, можуть стати, ба — скажемо сміло — й стануть дуже сумні.
Хто слїдив і слїдить за сим небувалим доси у нас проявом, мусить прийти до переконаня, що першою і найголовнїйшою єго причиною єсть дуже лихе і не відрадне економічне положенє нашого селяньства. Всїлякого рода аґітації грають тут лиш другу ролю. Трудно прецї собі й подумати, як міг би той, котрому добре веде ся, котрий має свій кусень землї, свій власний кутик, послухати хоч би не знати яких облестних і хитрих аґентів та з легким серцем покидати певне a чіпати ся непевного, колиб єму дїйстно добре вело ся. Чоловік, що раз звязав свою судьбу з землею, не покидає ся сї так легко, а тим більше такій, що з дїда прадїда лиш землї держав ся і з неї живив ся. Лиш велика, крайна нужда могла довести до того, що значне число селян дає ся баламутити хитрим аґентам і покидає свій край, шукаючи щастя давнїйше за морем а в найновійших часах в сусїдній державі, де так само хоч би й тамошним людям не так то дуже світло веде ся.
Фактом єсть, і того нїхто не заперечить, що наш селянин дуже збіднїв. Землї стало дуже мало, ґрунти роздроблені, всїлякі байки зруйнували велику масу селяньства a несовістні лихварі нищать єго до послїдка. Селянин задовжив ся і не може з тих довгів видобути ся, а ту до старих довгів приходять ще й нові, бо жити треба, а нема з чого. Зарібку майже нема нїякого, бо той, якій єсть, то так малий і незначний, що на него не можна навіть і числити. До того всего приходить ще і темнота, котра не дозваляє селянинови вишукувати якихсь нових доріг, якихсь нових жерел свого доходу.
Щож на то все робити? Дати на то важне питанє хоч би дрібку вдоволяючу відповідь, то річ дуже трудна. Тих відносин, які тепер у нас витворили ся, не змінить ся одним почерком пера; мусїв би то бути хиба якійсь дуже ґеніяльний, мало що не якійсь чудотворний проєкт, котрий би від разу так змінив долю нашого селяньства, що оно нараз почулось би щасливе і вдоволене. До лїченя тої нашої недуги суспільної мусїв би хиба взяти ся дїйстно якійсь лїкар спеціяліст. Але суть способи, котрими можна би ту недугу бодай менше грізною зробити, бодай яку таку подати в нїй пільгу, і о тих то способах хочемо дещо тут сказати.
Передовсїм уважаємо за конче потрібне, щоби нашому селяньству в законодавчій дорозї прийти якось в поміч а облегчити єму єго тягари. За кілька днїв збирає ся Сойм крєвий і він то повинен би зріло застановити ся над сею справою. Не сумнїваємо ся, що ся справа буде піднесена в Соймі, лиш гадаємо, що єї не треба би там трактувати лиш от так побіжно, ба може ще і лиш теоретично та пристрастно виводячи всїлякі обставини політичні та національні. Справа се, на наш погляд, чисто економічної натури, і з сего становища треба би єї трактувати. Треба би застановити ся не лиш над тим, в якій спосіб можна би нашому селяньству облегчити єго тягари, але й як видобути єго з довгів і утворити для него такій кредит, котрий би дозволив двигнути ся єму з біди і нужди, а не грозив єму новою руїною. Дуже на часї було би взяти ся — але розуміє ся без всякого бюрократичного формалізму до заводженя по громадах кас позичкових при як найсвобіднїйшій участи громади і під контролею самої громади. Се річ загально звістна, що кождий, котрий чогось дорабляє ся, бере ся найрадше тогди до дїла, коли нїхто не стоїть єму на перешкодї, коли нїхто єму не каже: Роби так, бо я так хочу, так кажу. Таке поступованє спинає лиш самостійну дїяльність і відбирає охоту і енерґію. У нас би певно було не двоє або троє але в десятеро і більше таких громадских дрібних институцій кредитових, колиб членам их була полишена більша свобода і більша самостійність. Може ми се трохи неясно висказуємо, але нам видить ся, що знайдуть ся і такі, що нас порозуміють.
Дальше треба звернути увагу на домашний промисл господарскій і не трактувати єго так, як доси, а взяти ся до него практичнїйше і не лиш показувати людям нові жерела доходу але й отвирати ті жерела.
Наконець треба би подати по селах і більшу можність заробкованя. Се річ загально звістна, що у нас всюди по селах платять робітника дуже дешево і ще кажуть, що робітник дорогій. Ми се розуміємо; кождий хотїв би на своє вийти. Але в загальній нуждї не то дорога, щоби з неї вийти; треба обмежити свої розходи, коли стають більші видатки. Нам видить ся, що колиб одна часть наших рільників господарів, що потребує робітника, а платить єму тепер 10 до 15 крейцарів, не дуже би через то потерпіла, колиб збільшила робітникови платню н. пр. о 5 кр. отже на 15 до 20 кр., а за то в такій самій мірі зменшила видатки на свої особисті цїли, котрі дуже часто служить лиш на розривку і забаву. Тим не пошкодила би й собі й помогла би другим. A нинї спільна поміч єсть більше потрібна, як коли небудь.
Наконець, і то річ найважнїйша, треба старати ся всїми силами о то, щоби взяти наших селян в опіку перед всякими визискувачами, що уміють зручно обходити всїлякі закони і доводять темний нарід до руїни, котрої остаточним наслїдком єсть розпука і випливаючі з неї такі прояви, як ось ті, які тепер видимо.
Ми то знаємо й самі міркуємо, що отсі наші ради не суть такими, котрі могли би то лихо усунути, яке тепер у нас настало, але ми хотїли лиш на то вказати, що коли має ся злому зарадити, то треба до того стреміти трома дорогами: в законодавчій, суспільно-економічній і просвітній дорозї; не треба собі легковажити сих проявів, але радити против них завчасу, енерґічно і радикально. 