Дімісія дра Смольки.

Дімісія дра Смольки, довголїтного президента австрійскої Палати послів, єсть вже довершеним фактом. На вчерашнім засїданю Палати послів відчитапо лист дра Смольки, в котрім він більше менше так каже:
"За пять лїт минуло би пів столїтя від хвилї, в котрій мене вибрано президентом першого австрійского парляменту. Від 12 лїт маю честь бути президентом тої Палати, а перед тим через півтора року був я першим віцепрезидентом єї. Тепер, коли менї близько 83 роки, рад би я провести останні лїта свого житя в спокою, здалека від житя публичного. Пора вже віддати управу парляменту в молодші руки. Отже прошу приняти до відомости, що сим складаю мій мандат посольскій до Ради державної, а тим самим і уряд свій яко президент Палати.
Годї менї при тій нагодї не згадати вдячно все добре, зазнане від Палати підчас мого урядованя. Отже дякую горячо обом впов. віцепрезидентам, директорови канцелярії, секретарям і иншим урядникам за их прихильність до мене та поміч у моїх обовязках урядових. Ті чувства остануть ся менї до кінця житя дорогими.
Уступаю з Палати з пересвідченєм, що я совістно і безсторонно сповняв свій уряд. А єсли я коли може зблудив або й несправедливим показав ся, то прошу менї простити; бо того я не думав нароком зробити. Бажаю Палатї, щоби єї дїяльність все була хосенна для цїлої держави, а послам і міністрам бажаю як найкрасшого поводженя і всякого добра. Прошу мене ласкаво задержати в памяти і своїй приязни".
По відчитаню повисшого листу забрав голос віцепрезидент Хлюмецкій. Він заявив, що через уступленє дра Смольки парлямент мав велику страту, бо треба собі лише пригадати всю дїяльність єго, яко президента. Дванайцять лїт сповняв він свій уряд як найсовістнїйше і зовсїм безсторонно. Нїхто в Австрії не був так спосібний до веденя трудного парляментарного житя, як він. Був оборонцем свободи слова, опікуном пригнетених, а кождого посла старав ся вдоволити. В цїлій Палатї мав лише приятелїв. Тому просив Хлюмецкій Палату о порученє, аби сему мужеви висказати свій жаль з нагоди єго уступленя.
Палата пристала на се, а приязні маніфестації підчас мови єго казав Хлюмецкій занотувати в протоколї.
До сих маніфестацій для дра Смольки, прилучили ся і другі посли именем своїх партій. Поc. Романчук між иншими сказав: До численних а красних промов, віддаючих честь нашому улюбленому президентови, хотїв би й я долучити кілька слів, а то тим більше, що належу до того самого краю, хоч до иншої народности, що належу до народности, до котрої наш улюблений президент відносив ся завсїгди з цїлою симпатією, віддаючи їй повне рівноуправненє словом і дїлом. Колиб я хотїв вичисляти всї єго заслуги, то не вистала би на то і довга промова. Зазначу лиш то, що піднїс вже п. віцепрезидент, славлячи Смольку, яко оборонця слабих і угнетенин. Хочу ще піднести, що Смолька був завсїгди правдивим репрезентантом народної і політичної свободи. Прилучаю ся також до всїх внесень моїх передбесїдників.
Пос. Штайнвендер поставив додаткове внесенє, щоби погрудє дра Смольки було уставлене в парляментї. Палата признала наглість внесень Плєнера і Штайнвендера, а відтак ухвалила их однодушно. По сїм приступила Палата до дальшої наради.
Пос. Плєнер навязуючи до слів Хлюмецкого зазначив, що др Смолька належить до найкрасших зявищ публичного житя в Австрії а имя єго буде постійно звязане з исторією краю. Позаяк уступаючій президент не єсть чоловіком богатим, то поставив Плєнер внесенє, щоби дрови Смольцї визначити річну пенсію в сумі 7300 зр., а для наданя ще більшої торжественности сему актови умістити суму призначену на дотацію за час під 17-го марта до кінця року в першім артикулї закона фінансового. — Внесенє Плєнера підперли посли Гогенварт і Яворскій. Сей послїдний зазначив, що вотує дотацію не для земляка, але честидостойного президента. Не ходить тут о то, щоби забезпечити бит дрови Смольцї, але щоби дати доказ любови і поважаня чоловікови, котрий відограв через пів віка так видну ролю. — Ґр. Таффе заявив, що прилучає ся до виводів всїх передбесїдників і до поставленого внесеня. 