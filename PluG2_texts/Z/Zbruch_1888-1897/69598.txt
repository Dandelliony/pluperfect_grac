◦ ◦ ◦ ◦ ◦ ◦ ◦ ◦ ◦ ◦

З Бучача пишуть нам: Бучацка рада повітова на засїданю з дня 31 н. ст. липня ухвалила кредит холєричний в висотї 800 а взглядно 1600 зр. на асанацію сїл, закупно лїків та на основуванє і устроюванє холєричних комнат ратункових. Рівно-ж ухвалила рада видати власним накладом 2000 польских і руских брошур: "Против холєри", написаних популярно д-ром Едвардом Крижановским для ужитку урядів громадских, парохіяльних, шкіл народних і т. и. в повітї.
П. Д. Дмитерко, делєґат товариства "Просвіти", вернув з люстрації читалень в Стрілисках, Бертешові і Сарниках, а поїде дальше до Малкович 14 н. ст. серпня, до Сопошина 18 серпня і до Солонки 21 серпня. Треба сподївати ся, що члени в день прибутя делєґата численно згромадить ся в читальни.
Президент Буковини бар. Кравс виїхав в недїлю рано через Сторожинець до Бергомету, де тепер перебуває маршалок краєвий бар. Василько, і зложив єму візиту. По полудни виїхав президент назад до Черновець і по дорозї відбув инспекцію староства в Сторожници.
Кріпостні маневри в Галичинї. Armenblatt доносить, що до тих маневрів не допущено справоздавцїв дневникарских, анї не запрошено войскових аташе, які то було все давнїйше. Звістно лише, що маневри дотикають атаку з облогою з приміненєм найновійших винайдень на поли артилєрійскім і в загалї войсковім.
Яко шпігуна заарештували власти войскові в Княжичах коло Перемишля якогось Сандора Зільберштайна, маючого походити з Будапешту, котрий доказував, що єсть аґентом торговельним. При ревізії не найдено анї коло него, анї в єго мешканю нїяких пробок товарів або лєґітімацій торговельних фірм. Длятого, а особливо з причини, що Зільберштайн крутив ся між войсковими і ставляв воякам різні питаня, заходить підозрінє, що він не єсть аґентом, лише шпігуном. Зільберштайна віддано до судових арештів.
Тайні интриґи. Именованє д-ра Василя Кебузиньского примарем перемиского шпиталя, було — як пише Gazeta Przem. — не на руку клїцї, що хотїла на сїй посадї видїти одного з своїх протеґованих. Коли-ж сойм порішив справу, притихла клїка, але порішила докучати д-рови Кебузиньскому. З початку, кліка зложена з перемиских кроводирів громадских відмовила д-рови Кебузиньскому моральної підпори і коли примар зажадав змін в адміністрації шпиталя, які на пр.: відданє кухнї шпитальної і опіки над недужими монахиням, усуненя з подвіря шпитального хлївів, в котрих завідатель годує стадо, відданя огороду при шпитали, де управитель садить ярину, для ужитку недужих і т. п., то згадані пп. не звертали на се найменшої уваги, гадаючи в той спосіб примусити д-ра Кебузиньского до уступленя. Вкінци видячи, що не можуть єго до того склонити, зробили донос до видїлу краєвого, що нїби д-р Кобузиньскій обходить ся з недужими строго та що у одного недужого зробив без потреби операцію. На сей донос зїхав д-р Гошард зі видїлу краєвого і перевів слїдство. Як випало слїдство не знає Gazeta Prz., доносить лише, що в справі операції переслухувано яко знатоків завідателя і службу шпитальну! В наслїдок сего поступованя думає д-р Кебузиньскій уступити з своєї посади. 