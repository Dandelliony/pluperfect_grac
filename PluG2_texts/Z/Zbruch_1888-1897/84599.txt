◦ ◦ ◦ ◦ ◦ ◦ ◦ ◦ ◦ ◦

Дѣло, 14.11.1893 Новини Засїданє фільософічно-историчної секції наукового товариства имени Шевченка відбуде ся в понедїлок дня 20 н. ст. падолиста в сали засїдань товариства "Просвіти". На засїданю читати буде д-р Кость Левицкій про новий цивільний процес в Австрії. Початок о годинї 10-тій перед полуднем. Місцевих як і замісцевих членів секції і товариства запрошує презідія секції.   Новий дім приходскій при церкві св. Параскевії у Львові почав будувати ся в сїм роцї. Буде се обширний і вигідний будинок, в котрім найде ся також поміщенє і для дяка, що доси єго не мав. Заслуга, що прийшло до будови сего дому, належить ся о. Василевскому, котрого заходами перебудовано ерекціональні будинки при церкві св. Петра і Павла у Львові.   В Самборі доконче потрібний адвокат Русин — і може числити на нехибне поводженє. Рефлєктуючим удїлить всяких информацій д-р Корнило Чайківскій в Самборі.   Факт, що вибраний штучками і пресіями на посла староста Ляникевич зложив мандат, дав деяким польским дневникам нагоду висказати ся на той темат. Kurjer Lwowski радить виборцям усунутись від нового голосованя і в той спосіб запротестувати против відограної недавно "шопки". Розумієсь, сама редакція Kurjer-a певно почуває, що се говорить на вітер. Знов же Gazeta Narodowa справдї в фурію впадає, бо оно — каже — виходить на те, як написало "Дѣло", що вибір п. Ляникевича, переведений "з найвисшою перфідією"', був дїлом польского центрального комітету виборчого і взагалї Поляків. А прецїнь — воскликає Narodówka — анї той комітет польскій анї взагалї Поляки не брали нїякої участи в цїлій тій исторії!.. Старий крутар з Narodówki нїби забув до крихти все, що сам перед вибором виписував про ухвалу комітету польского та й нїби не читав у Przegląd-ї заявленя панків жовківских і нїчо не чував про илюмінації в честь вибору п. Ляникевича та походу з факлями при одушевлених криках Jeszcze Polska nie zginęla, бо... с. k. starosta став послом — розуміє ся, навіть z szczególnego zaufania poczciwego ludku...   Вп. панї Tepeca з Шашкевичів Несторовичева з Перемишля, внука бл. п. крил. Шашкевича, посїдає — як довідуємось — оден лист Маркіяна Шашкевича [писаний по польски] до брата Антона і береже єго як дорогу памятку по незабутнім Маркіянї. Пієтизм свій для славного того члена своєї родини виявила панї Tepeca з Шашкевичів Несторовичева в день похорону мощей поета у Львові гарним вінцем, зложеним на домовинї, з написію: "Tepeca дядї поетї".   Дві комісії люстраційні вислав видїл краєвий до Станиславова. Одна має розслїдити непорядки, які панують в тамошнім шпитали та завести лад разом зі зміною осіб, а друга має контролювати рахунки фахової школи столярско-токарскої, стоячої під зарядом бурмістра а удержуваної фондами краєвими. Згадані рахунки, котрі веде бурмістр, мають бути також в великім неладї.   Намістник ґр. Бадені повернув передвчера пополудни з Відня до Львова. В суботу перед полуднем перед виїздом до Львова лучила ся п. намістникови у Відни немила пригода. Намістник їхав повозом через Ляндгавсґассе, коли нагле сполошили ся конї і в шаленім розгонї понесли повіз через Франценсрінґ ид ратушеви, де их вкінци задержано. Намістник висїв тут з повозу і удав ся в дальшу подорож пішки.   Процес против війта. Перед судом присяжних у Львові зачав ся процес карний против Ивана Гулика, котрий від року 1885 до 1891 був війтом в Воли Добростаньскій під Городком, і против Андрія Синоса, писаря з того села. Гулик бувши війтом здефравдував 500 зр., зібраних з податків, а крім того змарнував і инші гроші громадскі, в чім помагав єму писар Синос, котрий підрабляв квіти. Коли их обох потягнено до судової одвічальности, продав Гулик що мав, і зложив 406 зр. на покритє недобору в касї громадскій. Не зробив він того давнїйше, бо дома у него хорували на тиф і всї гроші видав на слабість. Розправа потягне ся кілька днїв.   Дѣло 