◦ ◦ ◦ ◦ ◦ ◦ ◦ ◦ ◦ ◦

Члени товариства "Громада" у Відни зійдуть ся першого дня Великодня на свячене яйце. Надїятись, що члени являть ся так численно, як на всїх попередних товариских сходинах.
Тиф ширить ся у Львові вже від довшого часу при улици Личаківскій, найнездоровійшій в тім містї. Пошесть прибрала грізні розміри. В деяких домах лежить і по 8 недужих на тиф. Знатоки кажуть, що причиною всїх пошестей на Личакові єсть нездорова вода, закажена відходами з поміщених на тій улици шпиталїв. Длятого маґістрат наміряє замкнути всї кирницї при тій улици і доставляти воду тамошним мешканцям своїми бочками з других дїльниць міста. Пошесть вибухла також в касарни поліції, де доси занедужало 8 вояків поліційних.
Руско-народний театр по довшій гостинї в Самборі, де зазнавав щирого принятя, переїхав на цикль представлень в Сяноцї і сегодня дає там на перше представленє "Безталанну", виставлювану по раз першій. Надїятись, що публика міста Сянока і з околицї радо повитає наш театр і щиро віддячить ревні труди "Рускої Бесїди" і артистичного персоналу нашого театру, котрі старають ся удержати театр наш на висотї єго прпзначеня, єго високої місії.
Всї директори галицких середних шкіл [в числї около 30] зїхали ся в недїлю до Львова на першу тридневну конференцію. В недїлю вечером зійшли ся всї на спільну вечерю в міщаньскім касинї і там опізнали ся. Вчера відбуло ся перше засїданє в Фізикальній сали школи реальної. В засїданю беруть участь кромі директорів також віце-презідент краєвої ради шкільної п. М. Бобжиньскій, инспектори краєві і делєґації комісій екзамінаційних львівскої і краківскої. На засїданях відчитують ся реферати в справах дотикаючих шкільництва. Вечером вчера було принятє директорів у п. Бобжиньского.
Огнї. В нїмецкій кольонії Іозефсберґ, в повітї дрогобицкім, згоріло дня 16 н. ст. марта 14 господарств; шкода обчислена на 35,050 зр. була в части обезпечена.
Видаванє нових грошей з кас державних вже розпочало ся і нова монета входить вже в ужитє. Минувшого тиждня виплачено послам у Відни часть дїєт в нових грошах, именно в 10-коронівках. З початком цвітня війдуть в обіг монети бронзові а відтак ніклеві.
Збори фільольоґів і учителїв відбудуть ся у Відни на Зелені свята. При тій нагодї устроює австрійскій музей для штуки і промислу виставу археольоґічну ориґінальних творів штуки грецкої, римскої і передисторичної а особливо з поля промислу артистичного. Передовсїм мають увзгляднити ся предмети, виконані на австрійскій території. Будуть виставлені монети, вироби металеві, теракоти, скла, емалії, вироби з бурштину, кости, камеї, а також вироби ткацкі.
Нещасливий випадок лучив ся минувшої ночи на зелїзничій лінії Кароля Людвика. З особового поїзду ч. 12, що вийшов вечером зі Львова, випав недалеко стації Журавиця за Перемишлем кондуктор Станислав Дзєдзиц, відбираючи білєти від подорожних, що мали висїсти в Журавици. Нещасливий зломив собі ногу в двох місцях, а надто нога вискочила з суставів. Єго відставлено до краківскої клініки. Дзєдзиц має пятеро дїтей і служить при зелїзници 21 лїт. Нове розпорядженє зелізничої бюрократії мабуть звернене на то, щоби людям, вже і так виставленим на небезпечність здоровля або житя, подати більше нагоди до нещасливих випадків. Звістно, кондуктори мусять тепер не лиш перетинати, але ще й відбирати білєти від подорожних в часї самої їзди. Сотки нещасливих випадків повинні би вже вплинути на відповіднїйші постанови дирекції зелїзниць. 