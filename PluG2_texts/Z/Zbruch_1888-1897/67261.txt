◦ ◦ ◦ ◦ ◦ ◦ ◦ ◦ ◦ ◦

Відень 14 червня. Говорять, що предложеня валютові, хоч би і ухвалені в палатї послів, будуть предложені палатї панів аж в осени. — Pol. Corr. доносить, що кн. Уельскій запросив в Копенгазї царя до Лондону на гостину.
Прага 14 червня. Поконфісковано ґазети, де випечатано промову Ґреґра на вічу в Нїмецкім Бродї. — Увязнено гірника Гавелку, котрий зізнав, що неосторожно кинув запалений гніт в копальнях в Пшибрамі та в наслїдок того прийшло до катастрофи.
Берлин 14 червня. Гостина италійского короля і королеви відложена до осени. — Після Koln. Ztg. мало правительство россійске згодити ся на плян Гірша що-до вивозу 1½ міліона жидів з Россії. Еміґрація має бути розложена на 25 лїт.
Петербург 14 червня. Румуньскій наслїдник престола і королева грецка мають приїхати в гостину з кінцем сего місяця.
Софія 14 червня. На другій тиждень зачнесь процес против убійників Белчева. 