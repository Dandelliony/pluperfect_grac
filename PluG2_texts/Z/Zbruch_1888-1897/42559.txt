◦ ◦ ◦ ◦ ◦ ◦ ◦ ◦ ◦ ◦

Рада міста Львова порішила на вчерашнім засїданю між иншим отсі важнїйші справи: Памятник для короля Собіского маєсь виставити на Валах Гетьманьских найдальше до вересня 1893 р. Для справи сего памятника вибрано комітет з пп. д-ра Пєнтака, Захарієвича, д-ра Малецкого, Яновского, Гохберґера і Солеского і сей комітет має вести переговори з різьбарем Тад. Барончом, котрий предложив радї свою працю цїлком безкористовно лиш за покритє коштів матеріяльних памятника. Кошти не можуть виносити більше від 15—18.000 зр. — В справі заведеня податку від спадщин на річ фонду убогих і заведень добродїйних у Львові представив внескодавець і референт сеї справи, д-р Бик, що місто Львів в порівнаню з иншими містами прелімінує дуже мало на річ своїх убогих. А що нема нїяких инших средств і способів, щоби утворити окремий фонд для убогих міста Львова, тож по заведеню податку від спадщин збере ся річно до 20.000 зр. Висота оплати буде виносити при перенесеню прав власности 5% від належитости переносної виміреної правительством, відтак при спадщинах, пертрактованих у Львові, 1/4% при сумі 1000—5000 зр. а 1/2% повисше суми 5.000—10.000 зр. Проєкт такого побору податку від спадщини мусить порішити сойм і предложити цїсареви відповідний закон до санкції. — Надано три місця комісарів концептових маґістрату пп. Спир. Баньковскому, Львови Новицкому і Ив. Фокови, а три місця конципієнтів; Вол. Лучаківскому, Ал. Островскому і Ив. Хенциньскому.
З якого роду нинїшний президент міста Львова п. Едмунд Мохнацкій? Дїд п. Едмунда Мохнацкого був руским священиком коло Яслиск (на Лемківщинї) в селї Святковій і звав ся Олексїй Мохнацкій, а бабка теперішного президента, Марія була сестрою бувшого сеніора Став. Института і совітника львівского маґістрату, Ивана Сїтницкого. Олексїй помер в 1831 роцї на холеру, оставивши найстаршого сина, Антонія Мохнацкого, перекладчика в институтї Оссолиньских у Львові. Антін мав чотирох синів, з котрих один д-р Едмунд Мохнацкій єсть нинї президентом міста Львова. Розумієсь, він має себе за Поляка, хоч з роду рускій попович.
В політехнічній школї львівскій відбуде ся дня 13 н. ст. жовтня торжественне отворенє року наукового 1890/91 після слїдуючої проґрами: 1. о год. 10-ій рано богослуженє в костелї св. Марії Магдалини. 2. О год. 11-ій в сали школи політехнічної справозданє проректора за рік 1889/90. 3. Промова нововибраного ректора. 4. Відчит проф. д-ра Каз. Олеарского "О електромаґнетичній теорії світла".
П. Станіслав Щепановскій, посол до сойму і ради державної, оповістив в польских ґазетах таку відозву: До Вп. виборцїв до ради державної з округа виборчого Калуш-Долина-Жидачів-Стрий. За-для наближаючої ся сесії соймової, в котрій має порушитись так для нас жизненна справа господарки буджетової краю, чую ся зобовязаним предложити Вам мої погляди тим більше, що управильненє фінансів краєвих і позисканє средств до веденя політики инвестиційної вимагає не лише иніціятиви соймової але також співдїланя кола польского в радї державній. Тим більше чую ся обовязаним до сего кроку, бо находжу ся в основній суперечности з п. Давидом Абрагамовичем, котрого внесенє приняла більшість конференції польскої, відбувшої ся в тій справі у Львові, а котрий єсть послом соймовим одного з тих повітів. Прошу зібрати ся в Стрию в сали ради повітової в недїлю 12 н. ст. жовтня о 1-ій год, по полудни. Хотячи дати нагоду до основної дискусії, постараю ся переслати перед зборами кождому з виборцїв справозданє стеноґрафічне моєї промови в Дрогобичи в дни 7 н. ст. жовтня. Напротив політики зацофаної, виголошуваної мнимо в имени цїлої більшої посїлости в нашім краю, залежить менї на тім, щоби ствердити, що світла часть нашої шляхти, так само як світла часть инших станів обстає при політицї енерґічного розвитку всїх сил народних, а від виясненя сеї квестії мусить зависїти моє дальше поступованє в соймі і радї державній.
Дрібні вісти. Громада Підлуби, пов. яворівского, одержала від цїсаря 100 зр. підпомоги на будову школи. — На Ив. Германа, 12-лїтного ученика, переходячого по-при будуючу ся каменицю при ул. Городецкій, упали з гори три цегли і зломали єму руку та заломили череп голови. — Архікнязь Евгеній приїхав вчера до Черновець на инспекцію 41 полку піхоти, котрого єсть властителем. — В черновецкім університетї відбудесь пораз першій від часу истнованя сего університету промоція sub anepioiis imperatoris, а промованим буде слухатель права бар. Иван Стирцев. 