Страшна катастрофа. — Податок на безженних. — Зачинаєсь прогулька артистичної шіснацятки.

Страшна катастрофа
могла лучити ся минувшої пятницї, 29 н. ст. серпня, в Борислави на Волянцї в копальнях воску земного француского товариства акційного, виарендованих дрогобицкому жидови Ліберманови. Копальнї француского товариства займають досить значний обшар землї, на котрім єсть кільканацять глубоких шибів, маґазини з воском, кошари робітників і будинок з машиною паровою, для порушаня вінди, котрою впускаєсь і добуваєсь робітників з штолень, витягаєсь віск, вентилюєсь шиби і т. п. Перша вістка, подана до Львова, продставила катастрофу так: Котел паровий пук, будинки займились а до 80 робітників подушилось в штольни. Тимчасом показалось, що ся вість хибна; вправдї катастрофа могла прибрати такі наслїдки, але якимсь чудом не лучило ся нїяке більше нещастє. Згаданого дня о 2-ій год. по полудни займив ся огонь в деревлянім будинку, де уставлені котли парові. О 10 метрів подальше стоїть будинок, де суть машини парові, котрі порушують вінди і вентилюють шиби, а ще дещо побіч стоять деревляні вежі над шибами. Ото погорів будинок кітлевий і другій коло него, але всї прочі будинки лишились цїлі. Огонь пригашено в дві години. Підчас пожару грозила велика небезпечність для 71 робітників, працюючих в шибах в глубинї 120 метрів, бо машини парові перестали функціонувати а тим самим анї не вентильовано шибів анї не витягано вінди. Котли парові на Волянцї витворюють пару, рівнаючу ся тисненю 5 атмосфер. Від огню витворилась в кітлах пара, о тисненю 8 атмосфер, а треба знати, що котли побудовані на видержимість лиш 8½ атмосфер, тож і могли пукнути кождої хвилї. Кляпа безпечности отворила ся, але се не вистало, щоби могло тілько пари видобутись. Машиніст донїс о грозячій небезпечности управляючому инжинірови Янишевскому, що кождої хвилї можуть котли пукнути, а тогди наступить експльозія ґазів в шибах і всї робітники вигинуть. Також і сотки цїкавих, що окружали місце пожару, могли при тім погибнути. Жандарми розігнали цїкавих і всї вижидали катастрофи. Нараз настав гук і пара замість розсадити кітли, висадила лиш горішні накриви, котрі дають ся віднимати і котрими дістають ся робітники внутр кітлів для чищеня. Таким способом цїла небезпечність минула якимсь чудом. А і заряд копальнї за той час не дармував а робив все можливе. Управителя руху, п. Ціхоня, спущено на ґуртї, т. зв. гасплю до шибу і він скликав всїх робітників до стовпа на сподї шибу, с. є. в місце, де просто з гори доходить ще трохи свіжій воздух, та повідомив их о небезпечности. Коли ж наступила експльозія, а небезпечність минула, почали добувати окремо по одному робітникови на гасплю. Коло добутя одного робітника треба було забавитись до чверть години, тож і послїдного, 71-ого робітника добули о 2-ій год. по півночи. А треба представити собі, що за той час дїялось в шибі. Кождий з 71 робітників хотїв скорше дохопитись ґурта, воздух ставав що-раз густїйшій а вкінци підпливати зачала вода і ґази погасили лїхтарнї. Але якось на щастє нїхто не погиб в тій грізній пригодї. Податок на безженних.
Виборцї третого і осьмого округа міста Відня ухвалили внести до ради державної, палати панів і до міністерства петицію, щоби завели на безженних податок грошевий, позаяк 1) батьки родин поносять величезні видатки і поносять богато труду виховуючи дїти, котрі опісля причиняють ся до добра публичного буде працею своєю, будь податком крови; 2) мужчини, котрі могли би і повинні би оженити ся, не виповняють того обовязку взглядом суспільности за-для чистого еґоїзму, щоби не були зневолені до якої абнеґації в користь своєї родини. А коли не поносять видатків і не дізнають трудів вихованя родини, будучої підставою суспільности, повинні платити податки. Вимір податку починав ся би від тих, котрих річний дохід виносить 1000 зр. Податок має бути проґрессійний, а єго доходи обертати ся на закладаня і удержуваня приютів для сиріт, на складанє оплат шкільних, на спомаганє бідних учеників, а вкінци на оплачуванє звичайних податків за тих, що мають численну родину і не можуть оплачувати податків. Віденцї додають в мотивах, що такій податок вже був у Римлян а і тепер запроваджують єго у себе різні держави, як се порішили недавно в Америцї в Венецуели. Сегодня зачинаєсь прогулька артистичної шіснацятки вечерком в Перемишли.
По Перемишли послїдують вечерки в Самборі, Стрию, Городенцї, Станіславові і Чорткові і таким чином залунає руска пісня на широкім обширі нашої Галичини та всюди подасть ся можність нашій патріотичній публицї причинитись своєю лептою до будови руско-народного театру. Не маючи меценатів, котрі би принесли в дарі для народу руского таку жертву, ми спільними датками здвигнемо будинок на поміщенє театру, сего так важного чинника в розвитку кождого народу. Тож справдї велике признанє годить ся заявити тим шіснацяти молодцям, котрі, не жалуючи трудів, переводять в житє сю гадку, а чейже руска патріотична публика не залишить сеї нагоди і своєю численною участію на вечерках заявить, що їй розвиток народу лежить щиро на серци. 