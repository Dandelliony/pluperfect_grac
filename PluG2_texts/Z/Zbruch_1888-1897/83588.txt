◦ ◦ ◦ ◦ ◦ ◦ ◦ ◦ ◦ ◦

Пос. Юл. Романчук виїхав в суботу зі Львова до Відня, щоби взяти участь в теперішній сесії ради державної.   Пос. Барвіньскій виїхав в недїлю до Прісніцталь [Prissnitzthal], коло Медлінґа на кілька тижднїв на курацію з причини невральґічного терпіня. При тім однак буде брати участь в працях парляментарних.   Одноразова наука в ґімназіях львівских заведена з нинїшним днем. Крім Львова истнує така наука в Кракові і Яслї, а тепер дозволила краєва рада шкільна завести єї і в ґімназії бохеньскій.   Зелїзниця зі Львова до Яворова. Як ми вже доносили одержали ґр. Вільгельм Сїминьскій, ґр. Роман Потоцкій і галицкій банк ипотечний концесію на будову зелїзницї зі Львова до Яворова. Ся зелїзниця має велике значінє для Яворівщини. Дороги між Львовом і Яворовом дуже лихі, а властиво нїяких нема. Околицї Янова і Яворова, як би відтяті від прочого світа і хоч мали би чим торгувати (на пр. деревом і рибою), то перевіз такій дорогій, що не оплатить ся. Між Яновом і Яворовом єсть самого лїса 65.000 морґів. Охрестність належить до гарних і здорових, однако дуже запущена. Зелїзниця певно єї піднесе, бо дасть заробок населеню, піднесе промисл, подвоїть вартість землї і утворить вигідну комунікацію. Довжина зелїзницї винесе 50 кільометрів.   З Станиславова пишуть нам: З пятницї на суботу в ночи [з 6 н. ст. на 7-ого жовтня с. p.] по переведеній ревізії зі сторони власти політичної арештовано і відставлено до вязницї слїдчої тутешного ц. к. суду окружного Щастного Творовского і сїмох инших молодих осіб з партії т. зв. радикальної [не Русинів]. Слїдство в напрямі злочину головної зради [§.58 бук. в.], на котру ц. к. прокуратор поставив внесенє, веде радник ц. к. суду окружного Омелян Комарницкій. Ревізія і арештованє мали наступити на реквізицію з Відня. Головним обвиненим має бути якійсь Лаврук (з Станиславова) і справа карна приходить в ц. к. судї під єго именем.   Почетними крилошанами римо-кат. капітули у Львові именовані: кс. Жигм. Одельґевич, парох при кителї св. Николая у Львові; кс. Кир. Янер, парох в Тернополи; кс. Ив. Корчиньскій, парох в Войнилові і кс. Жигм. Павловскій, парох в Коломиї.   Маніфестацію в честь Реваковича устроїла вчера вечером молодїж польска у Лвові перед редакцією Kurjer-a Polsk-ого. Властивих маніфестантів зі смолоскипами не було богато, але по-при них зібрало ся кілька тисячів осіб. При тій нагодї арештувала поліція кількох молодих людей.   Намістник ґр. Бадені одержав великій хрест папского ордеру св. Григорія.   Торжественне отворенє року шкільного 1893/4 в школї політехнічній у Львові відбуде ся дня 16 н. ст. жовтня після такої проґрами: О годинї 10-ій рано торжественне богослуженє в костелї св. Марії Магдалини. О годинї 11-ій в авли політехніки: а) Справозданє проректора за р. 1892/3, б) промова нововибраного ректора, в) инавґураційний виклад проф. Нїментовского: "О становищи Гофмана в новочасній хемії".   Палата в воздусї. На виставі парискій дивувала всїх височенна вежа Айфля, в Чікаґо побудовано яко great attraction вистави величезних розмірів карусель, а на другій рік публика, що приїде на виставу до Антверпії буде могла як найвигіднїйше мешкати в палатї, стоячій під самими хмарами у воздусї. Така ориґінальна гадка прийшла до голови мешканцям міста Антверпії. Після бельґійских часописей буде се чудо, якого доси око не видїло, ухо не чуло анї мова людска не зможе висказати. Проєкт до будови подав инжинєр Побянскій, а рада міста Антверпії вже єго потвердила. Палата буде збудована зі стали, алюмініюм, тростини бамбусової і инших легких матеріялів. Стїни будуть покриті по части шовковою матерією, а по части сїткою шовковою, котра надаючи вигляд тревалости, улекшить перехід воздухови і зменшить тягар будови. Поміст буде 30 метрів довгій а 7 широкій. Палата буде держати ся у воздусї при помочи бальона, зложеного з 6 частей, становлячих 6 віддїльних бальонів. Они будуть покриті одною шовковою сїтью, до котрої в долинї буде привязана палата, відтак другою сїтею зі сталевими прутами, надаючими цїлій будові напрям прямовисний, а те все получить з землею пять міцних линов, з котрих кожда удержить тягар 24 тон (бочок). Бальони будуть такі великі, що 4 з них зможе удержати палату з 150 людьми, а має их бути 6 длятого, що єсли котрий зіпсує ся буде міг бути направлений без небезпечности або заступить ся иншим. Кождий бальон змістить в собі 12—15 тисячів кубічних метрів ґазу. Нічею освічена буде палата ґазом.   Дѣло   