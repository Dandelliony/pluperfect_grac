Анархистичні розрухи в Франції.

Послїдні вісти, що надійшли з Парижа, представляють вправдї тамошну ситуацію вже трохи спокійнїйше, але межи робітниками і людьми найнизшої кляси панує таке заворушенє, що кождої хвилї можна сподїватися нових ексцесів. Праса нїмецка а особливо органи бисмарківскі, котрі слїдять пильно за всяким рухом в Франції, не віщують нїчого доброго, ба заповідають навіть ще страшнїйші ексцеси як ті, що доси проявились. „Nordd. Allg. Ztg.“ каже, що завтра о̂дбудуться в Ліонї ще сумнїйші сцени як в Парижи. Згадана газета каже, що тут єсть дїло з давно уложеним і добре приготовленим пляном межинародної анархичної партії перевороту.
В самій Франції дивляться трохи инакше на цїлий сей рух і хоч уважають єго певно небезпечним, то все-ж таки не суть того переконаня, щоби цїлим сим рухом управляла межинародна партія анархистична а відносять єго до кількох причин политичних, з котрих між радикалами єсть найпопулярнїйша та, що цїлий рух анархистичний в Парижи і на провинції піддержує тайна рука нїмецка, котра досить щедро сипле грошї, де потреба. Люде, що здоровійше глядять на цїлий рух робітницкій в Франції, приписують єму лиш значенє льокальне, і кажуть, що він лиш длятого стаєсь небезпечним, що з него хотять користати різні партії политичні. Монархисти страшать сим рухом буржоазію і дають їй доказ, що лиш они можуть єї забезпечити від тяжкої біди ; булянжисти хотять при помочи сего руху виплинути на верх а бонапартисти раді з кождого непокою і піддержують єго, бо думають, що чим більшій буде заколот, тим скорше упаде република, тим лекше прийдуть они до власти.
По при то все і не без того, щоби не відзивався дїйстно анархистичний рух і не відживала давна комуна. Найлїпшим доказом на то бувь похорон комунистичного генерала Едеса. Париска полиція мусїла була виступити в повній силї, 2400 людей добре узброєних полиціянтів виступило на улицї, вздовж котрих мав ити похорон, крім того кількасот тайних агентів, перебраних по цивильному, вмішалося в величезну товпу народу а в всїх касарнях сконсигновано войско, котре мало бути готове кождої хвилї кинутись з зброєю в руцї на ексцедуючу товпу.
Хто ж був, спитаєте, ген. Еде (Eudes) ? Був то з разу помічник антикарскій а відтак журналист, котрого в послїдних часах францускої монархії засуджено на вязницю за висміванє религії і моральности. Еде викликав першій в Парижи підчас єго облоги комунистичну ворохобню. В мартї 1871 р. зроблено єго на короткій час министром війни. З министра зроблено єго генералом. В тім часї мешкав він з своєю любовницею, опісля жїнкою, в палатї францускої леґії гонорової. Тут пирував генерал а єго любовниця спрятувала пильненько всякі дорогоцїнности меблї, одїж, білье і футра та ховала в приватнім домі. Опісля намовив він женщини з улиць облити палату і припираючі доми нафтою та підпалити. Пізнїйше казав він бомбардувати місто. Коли дня 27 мая Еде побачив, що надійшов вже конець комунї, перебрався по цивильному і втїк за границю, розумієся, не лишаючи в Парижи придбаного на борзї добра. По амнестії вернув він назад до Парижа і тут мав механичний тертак, але сам займався завсїгди революційними агитаціями. Дня 5 с. м. мав він бесїду на зборах страйкуючих робітників, але ледви лиш став говорити, коли нараз повалився на стіл ражений апоплексією.
При похоронї отже сего генерала дня 8. с. м. прийшло було до кровавих сцен. На роду зібралося було яких 20.000 людей, між котрими самих страйкуючих робітників було 15.000. З-разу вдоволялись робітники тимь, що співали лаш революційні піснї та кричали : Най жиє комуна. Майже всї робітники, переважно робітники землї, фризієри і кельнери виступили з букетиками соломянників (иммортельків) в червоних бутонієрках. Аж до бульвару Вольтера ишли всї спокійно. Тут однакож почали робітники розвивати укриті доси червоні хоругви. Теперь вмішалася полиція і комисарь полиції хотїв відобрати хоруговь. Серед товпи настало велике замішанє. Хтось з робітників стрїлив до комисаря з револьверу але не поцїлив єго ; за то оббито другого комисаря буком. Полиція не могла собі дати ради і їй наспіла на поміч жандармерія, котра зробила зараз лад і похорон пішов дальше. За хвилю стрїлено другій раз і кинено бомбу, котра однакож не експльодувала. Теперь кинулась жандармерія на ексцедентів з добутими шаблями і многих ранила а многих зараз арештувала. На кладовищи панував взглядно великій спокій. Товпа кричала лиш : „Най жиє революція ! Най жиє комуна !“ та оббила здорово Рошфора, котрий промовляв за тим, щоби не розпішувати червоної хоругви.
Так проминули перші розрухи. Вечером того дня прийшло в різних сторонах Парижа знов до грізних демонстрацій, особливо на робітницкім передмістю Ст. Антоан і на майданї Републики, де мусїло аж войско виступити, щоби освободити полицію з рук розлючених темних мас. Тут прийшло знов до кровавої бійки. Загалом ранено того дня більше як сто осіб.
Подібні сцени анархичного руху проявилися в многих сторонах на провинції а особливо в Амієн, де немало причиняються до розрухів також булянжисти.
Правительство француске постановило теперь поступати з цїлою строгостею а комендант парискої залоги, ген. Сосіє, видав слїдуючій розказ до войска : „При першім нарушеню спокою треба в сей час виступити против опірних з багнетом і шаблею. Жадної филянтропії !“ 