◦ ◦ ◦ ◦ ◦ ◦ ◦ ◦ ◦ ◦

Гостина цїсаря в Галичинї. З Відня надіслано вже розпорядженя львівскому намістництву що-до гостини цїсаря в Галичинї. Цїсар прибуде дня 3 н. ст. вересня до Львова і задержить ся три днї, а дня 6 вересня рано виїде на закінченє маневрів львівского корпусу, котрі відбудуть ся сего року в околици Бережан. На граници повитає цїсаря видїл краєвий під проводом маршалка, а у Львові представлять ся цїсареви рада міска і инші депутації.
Маґістрат міста Львова оголошує конкурс на запомоги і віна з фондації им. цїсаря Франц Іосифа, основаної д-ром І. Малиновским. Сего року роздадуть ся: І з фонду призначеного на запомоги для служниць: одна на 250 зр., дві по 200 зр., дві по 120 зр. і дві по 100 зр. річно. II З фонду на віна для убогих дївчат служниць два віна по 275 зр. III З фонду запомогового для термінаторів десять запомог по І зр. річно. Поданя о запомоги і допущенє до льосованя віна треба внести до кінця сего місяця.
Сегорічні розправи буджетові в радї державній тревали 23 днїв, від 16 цвітня. За той час відбулось 27 засїдань, з котрих 25 було посвячених виключно розправам буджетовим. З 353 послів забирало голос 150 а з 9 міністрів 7 промовляло. Виголошено 346 бесїд; 80 бесїдників промовляло по разови, прочі по кілька разів. Стеноґрафічний протокол побільшив ся о 1600 сторін. Скрайна лївиця, що найчастїйше жалує ся на обмеженє свободи слова, покористувалась своїм правом як найбільше; посол Тірк промовляв 23 разів, по нїм найчастїйше говорив єго товариш пос. Кайзер, бо при 14 титулах буджету; пос. Кронаветтер промовляв 9 а пос. Айхгорн 6 разів. З лави міністрів 23 разів забирано голос при розправах.
З Бучача пишуть нам: В суботу дня 10 н. ст. мая прибула до Бучача комісія зложена з сов. намістництва Шабеля, ревідента Мільнера і провінціяла Василіян о. Сарницкого. Комісія оглядає добра монастирскі, щоби після доходу з них означити, кілько монастир з своїх доходів доплачував би на удержанє державної ґімназії в Бучачи. 