◦ ◦ ◦ ◦ ◦ ◦ ◦ ◦ ◦ ◦

Про гостину руско-народного театру в Сокали пишуть нам: Наша дружина театральна здобула собі зараз першим своїм виступом драмою "Ой не ходи Грицю" симпатію всеї сокальскої публики. Але се публика по найбільшій части польска, що йде до театру тілько з цїкавости на звістнїйші пєси нашого питомого репертуару, а для себе жадає оперетки та импортованої легкої фарси. Тож щоби піддержати репертуар народного театру на степени гідности єго завданя, мусить доконче підперти єго доохрестна руска интеліґенція Сокальщини. Длятого звертаємо ся до наших патріотів з просьбою, щоби як найбільше увзглядняли питомі штуки і старались навіть нарід пригорнути до одинокої рідної сцени. В четвер 9-ого н. ст. сїчня представляє ся "Учитель", в суботу 11-ого "Галька", в недїлю 12-ого "Модний жених", в понедїлок 13-ого "Украдене щастє", ві второк 14-ого "Синобородий", в суботу 16-ого "Світова річ".   Рускі написи [по при польскі] мають завести ся з припорученя міністерства судівництва по судах у всхідній Галичинї — як на будинках так і над канцеляріями в серединї.   Стан холєри в дни 7 с. м.: в Перемишли занедужала одна особа і позістає в лїченю; в Теребовли позістає в лїченю одна особа, — отже разом лїчить ся двоє недужих.   Чемний екзекутор. До відомости презідії краєвої дирекції скарбу подає Стрийщина ось-такій факт: Екзекутор Прокіп Трибух, знаний паньскій аґітатор, екс-жандарм, граблячи селян за податкові залеглости, обиджає их послїдними словами, як "хлопска гадюка", "мудь" і т. п. Чи ніс для табаки, чи табака для носа? Видно, у пана екзекутора не має значіня розпорядженє міністерства і краєвої дирекції скарбу о вічливости супроти сторін?!   В недїлю дня 12 н. ст. сїчня відбуде ся в сали "Народного Дому" у Львові відчит д-ра Іосифа Олеськова п. заг. "Від Атлантику до Пацифику", студії і вражіня з подорожи по Північній Америцї. Початок відчиту о годинї 5-ій по полудни. Вступ 25 кр. Частий дохід призначений на убогих учеників.   Дрібні вісти. Намістник кн. Санґушко вернув до Львова. — Розалія з Петровичів Чайковска, властителька більшої посїлости, мати посла Володисл. Чайковского, умерла дня 6 с. м. в Медведівцях в 82 роцї житя.   Дѣло 