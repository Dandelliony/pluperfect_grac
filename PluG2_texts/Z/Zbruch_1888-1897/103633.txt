◦ ◦ ◦ ◦ ◦ ◦ ◦ ◦ ◦ ◦

З Відня доносять, що цїсар санкціонував закон, котрим заводить ся в Чернівцях друга нїмецка ґімназія з рускими паралєльками.   На нинїшнім засїданю комісії для оцїнки руских конкурсових творів драматичних — першою премією в квотї 250 зр. нагороджено штуку "Ясні зорі" Бориса Грінченка, другою премією в квотї 200 зр. штуку "Нахмарило" рівно-ж Бориса Грінченка, третьою премією в квотї 150 зр. штуку "Торговля жемчугами" Григорія Цеглиньского, а четвертою премією в квотї 150 зр. штуку "Кандидат" д-ра Якова Невестюка.   Вибори до львівскої ради міскої відбули ся вчера, а якій их результат, се покаже ся аж за кілька тижднїв, коли буде покінчена скрутінія. На 8.368 управнених до голосованя віддано 5.118 голосів, отже абсолютна більшість, котру мусить мати кождий зі сто радних, виносить 2560 голосів. Перед виборами завязало ся вісїм комітетів і кождий уложив свою лісту радних. Нїодна ліста не одержала абсолютної більшости голосів, а навіть і на тих лістах, на котрі впало найбільше голосів, пороблено значні поправки, так що в найлїпшім случаю вибрано вчера ино 70 радних. На прочих 30 радних мусять бути розписані тїснійші вибори, тож борба виборча повторить ся ще раз і то мабуть ще з більшою завзятостію. Найбільше число голосів (бо 2139) віддано на лісту комітетів получених (міского, міщаньского і католицкого), котрі хотїли майже без зміни задержати теперішних радних; відтак з ліст комітетів опозиційвих найбільше голосів впало на лісту комітету загального (1118). Ліста комітету руского добула собі 184 голосів.   Нещастна пригода. Дирекція руху зелїзниць державних доносить: Чотирох робітників, занятих при направі шляху на просторі межи стаціями Родатичі і Судова Вишня, в наслїдок необережности власної дістали ся під колеса поїзду поспішного ч. 6. дня 25 с. м. Два з них згинули на місци, прочі потерпіли дуже тяжкі скалїченя. Машиніст того поїзду Ив. Гайднер, котрий нїчого не завинив, так переняв ся тим випадком, що попав в надзвичайне роздразненє і на другій день кинув ся під колеса поїзду поспішного межи Медикою а Перемишлем, де й погиб на місци.   Загадка природи. Професор ческого університету д-р Майдль в Празї виконав перед кількома днями в тамошній клініцї сензаційну операцію. Девятнацять-лїтний ученик школи реальної в Бернї моравскім терпів від дитинячих лїт на опухлину в животї. Біль змагав ся все більше, так що вкінци хлопець мусїв піддати ся операції. При операції знайдено в животї скорчене тїло дитини, вправдї без голови, але з досить розвитими нижними частями тїла і цїле вкрите волосєм. Має то бути тїло близнюка, яке не могло розвинутись в утробі матери і вросло в тїло розвитого дитяти. По докладнім очищеню знайденого орґанізму показало ся, що сей ембріон був женьского роду і мав около пять місяцїв. Єго кости можна зовсїм виразно намацати крізь делікатну шкірку і тїло. Загадочне се зявище природи, професор докладно запрепарував.   Дрібні вісти. Вовки, як пишуть з турчаньского повіту, появили ся в великій скількости в тамошних горах охрестности Лімни і Лютовиск, волочать ся цїлими громадами, а в ночи заходять до сїл між хати, так що люде боять ся виглянути на двір; хижі напастники забирають найбільше псів. — Командантом буковиньскої краєвої жандармерії в Чернівцях именований майор Людвик Базилевич von Гафнерсбурґ з Перемишля. — Полковник 45-го полку піхоти Ромуль Унчовскій перейшов в стан сталого супочинку. — 500-лїтний ювілей свого истнованя буде святкувати університет краківскій в 1900 роцї; сенат академічний має приготовити богато видань, котрі будуть відносити ся до исторії університету. — В віляєтї Требізонди в Туреччинї засипала лявина снїгу цїле село; сотка осіб згинуло, богато ранених. — Аґент поліційний Пацана придержав у Львові І. Берґера, небезпечного злодїя, котрого глядано десять лїт безуспішно.   Дѣло 