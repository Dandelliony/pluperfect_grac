◦ ◦ ◦ ◦ ◦ ◦ ◦ ◦ ◦ ◦

На сегоднїшні загальні збори товариства "Просвіта" виїхали до Тернополя д-р Омелян Огоновскій голова товариства, адвокат д-р Кость Левицкій і другі. Редакція "Дѣла" вислала до Тернополя свого справоздавця і зможе зі зборів подати основне справозданє.
Дирекція руско-народного театру просить нас умістити слїдуючу від неї допись: "Руско-народний театр дав в Чорткові одинацять представлень. Театрови під взглядом матеріяльним вело ся в Чорткові добре. Дирекція складає сердечну подяку всему околичному Всч. Духовеньству рускому за підпиранє театру, а передовсїм Вп. о Сїчиньскому з Угриня, котрий на всї представленя для цїлої родини заабонував місця а також численно присилав своїх парохіян на всї народні представленя, а також Вп. о. Медвецкому з Чорткова, котрий не опустив анї одного представленя. — Иван Биберович, директор руско-народного театру."
Рівночасно з загальними зборами "Просвіти" в Тернополи відбуває ся сегодня у Львові общоє собраніє членів общества им. Качковского. Рано відправив б. офіціял о. Малиновскій в сослуженю оо. д-ра Делькевича, Лукасевича і Литиньского в церкви Успеньскій богослуженє поминальне за упокій бл. п. М. Качковского і померших членів общества. По богослуженю почало ся засїданє в сали "Народного Дому".
З причини тяжкої недуги редактора "Дзвінка" проф. Вол. Шухевича слїдуюче число "Дзвінка" не вийде, а видасть ся разом з числом з дня 15 (27) вересня (в подвійнім обємі). Можемо нинї подїлити ся з нашими читателями радостною вістію, що проф. Вол. Шухевичеви вже получшало.
Огнї. В Чорткові згоріло дня 5 н. ст. вересня, коло 12 години в ночи 2 доми Ґеттера враз з звезеним збіжем. Охотнича сторожа огнева не дозволила розширити ся огневи і хоч вітер був не сприяючій зльокалізувала огонь. — В ночи з 6 на 7 н. ст. вересня згорів в Клепарові коло Львова дім предприємця каменоломів Ант. Полиньского. При гашеню огню відзначили ся жандарми Марко Богутович і Мих. Біда, котрі тої ночи були в Клепарові на патроли.
Три нові будинки шкільні для шістьох шкіл львівских, віддані будуть до ужитку радї шкільній окружній міскій дня 15 н. ст. вересня. До тепер містило ся у Львові більше як 100 кляс по тїсних і невідповідних льокалях. По довгих нарадах приступила громада міста Львова до будови власних будинків шкільних. Нові будинки шкільні (при площи Castrum, на Підвалю і при улици Котлярскій) мають центральне огріванє, широкі на 3 метри коритарі, великі салї ґімнастичні і т. и. а все відповідає під кождим взглядом вимогам шкільної гіґієни.
Фальшиві купони. В падолистї 1889 року відкрили у Відни богато фальшивих купонів ренти (на 12.000 зр.). Тогдї визначено нагороду за віднайденє виновника в висотї 1500 зр., однак виновника не вислїджено. Тепер доносять з Відня, що в австро-угорскім банку відкрито фальшовані купони. Викуплено именно 220 купонів по 20 зр., отже банк потерпів шкоду на 4.400 зр. За вислїдженє фальшівника визначив банк 8.000 зр. нагороди. Купони підроблені дуже зручно.
Чотирох галицких еміґрантів Василя Михайлика, Павла Пудальского та Петра і Михайла Матишовских, котрі, не будучи вільними від служби войскової, хотїли через Відень виїхати до Америки, арештувала віденьска поліція і віддала их судови тамошному. Оногди відбула ся против них у віденьскім судї розправа. Всїх чотирох засудив суд на 14 днїв арешту і на кари грошеві.
Джек Порун. В Лондонї а властиво в Уайт-Чепел, занимають ся люде знов питанєм, чи Джек Порун зловлений чи нї? Перед тижднем именно розляг ся около півночи на ославленій улици, де Джек дві женщини забив, клик о поміч. Сим разом явила ся поліція зараз і надибала проститутку, що з якимсь мужчиною боролась. Він держав револьвер в руцї, одїтий був як джентельмен і заявив, що витягнув револьвер лиш до оборони. На питанє, що робить в ночи на такій нужденній улици, відповів, що хотїв подивити ся на місця, де Джек Порун поповнив свої убійства. Повіз чекав на него в улици Бішофсґат. При ревізії найдено коло него довгій різницкій ніж і малий чорний мішок а що вигляд сего джентельмена відповідає описови, якій о Джеку подають, то гадають, що в нїм найшли і зловили вкінци Джека.
Медициньска клініка у Львові має бути вибудована в сусїдстві головного шпиталю на грунтї належачім до міста Львова. Сими днями именно оглядав намістник ґр. Бадені і президент та віце-президент міста Львова грунти, лежачі при улици Пекарскій коло головного шпиталю і рішили, що згаданий грунт в сусїдстві Змартвихвстанцїв єсть найнаручнїйшій під будову клініки. Розуміє ся, що все те зависить що від правительства чи оно затвердить зроблений вибір і чи взагалї схоче вже раз приступити до основаня медициньского факультету у Львові.
Дрібні вісти. Архикнязь Леопольд Сальватор враз з женою і дочкою виїхав оногди зі Львова до Відня. — За викритє Падлевского визначила сестріниця ґенерала Селивестрова 8000 рублїв нагороди. — Цїсар дарував громадї Камінка в повітї надвірняньскім 100 зр. на будову школи. — Підчас сегорічних маневрів в Галичинї умерли 3 вояки від сонїчного пораженя. 