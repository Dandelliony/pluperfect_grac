Рух передвиборчій у Львові.

  Доповняючі вибори з міста Львова на опорожнений мандат по д-рі Смольцї розписані на день 5 н. ст. жовтня — а хоч до того речинця ледви один тиждень, то ще не замітно у Львові нїякого руху виборчого, не скликують ся збори передвиборчі — а що найцїкавійше ще не зголошено нїяких кандидатур. Коли пригадаємо собі з яким завзятєм і житєм переводились вибори послів з міста Львова попередивши роками, то теперішний стан мусить кождого вразити і викликати всілякого рода коментарі.   Длятого то і на перших зборах передвиборчих, скликаних вчера, в середу, до салї ратушевої, предсїдатель зборів, д-р Вайґель отвираючи збори промовою, застановив ся над причинами тої застої в руху виборчім і пояснив их після свого погляду. Давнїйше — говорив д-р Вайґель — виборцї міста Львова з таким запалом спішили до урни виборчої, що називано их тромтадратами. Тепер той запал пригас; письма консервативні і реакційні глумлять з міщаньства львівского — але оно хоч і спокійнїйше, але з давною енерґією буде стояти на сторожи прав конституційних. Настав якійсь переполох, викликаний реакцією, і длятого міщаньство приготовляє ся до виступу по тихо. Той "тихої" методи навчило ся міщаньство від сторонництва правительственного, котре аж в послїдній хвили звикло виступати, з импетом і перепирати свого кандидата, як се стало ся при виборах до сойму в 1889 р. — і длятого при теперішних виборах доповняючих мусить показати міщаньство, що знає боронити своїх загрожених прав.   По промові д-ра Вайґля, вибрано презідію зборів (д-р Вайґель предсїдатель а пп. Баронч і Кшановскій секретарі), а відтак редактор Kurjer-a Lwowsk-ого п. Генрик Ревакович зголосив свою кандидатуру.   П. Ревакович розпочав своє віроисповіданє політичне згадкою про Смольку, котрого мандат тепер має обсадитись. І хоч з чоловіком такої міри як Смолька — говорив Ревакович — він не може рівнятись, то все таки він рівнож образував ся на засадах великої революції, на традиціях падолистового повстаня і товариства демократичного з 1831 р. Єсли би вибрано єго тепер послом, то війде він до ради державної в серединї каденції, коли вже всї комісій вибрані; буде мусїв ходити люзом; війде до палати, де править verfassungstreue Partei, котра єсть властиво verfassungsuntreue Partei; війде до кола польского, котрого більшість єсть нерада єго виборови.   Кандидат найбільше розважив квестію своїх відносин до кола польского. Клюбовий устрій причинив ся до деґенерації парляменту. Посол бере на себе зобовязаня супротив виборцїв а в клюбі єго переголосують, тож і виборцї не можуть потягнути єго до одвічальности. Помимо того рішив ся вступити до кола. Яко опозиціоніст буде противважити елєментам сервілістичним. Буде належати в колї до тої ґрупи з 11 людей, котрих вибрано в 1891 р. на основі проґрами сторонництва демократичного. Єсли би не міг нїчого вдїяти в колї, тогдї явить ся перед виборцями, і або зложить мандат або зірве солідарність з колом. Єсли Бльохови вільно говорити в оборонї жидів, то так само бажав би собі він говорити в интересї виборцїв.   В акції політичній треба мати на оцї все интереси краю. Реформа закона виборчого і промислового доконче потрібна для оборони свободи горожаньскої і працї людскої. Автономія не може бути вкорочувана. Поручений обсяг дїланя спиняє нормальний розвиток буджетів громадских, бо кватерунки і т. п. нарушують фонди громад.   Система поліційна підносить голову; заказують ся зїзди і торжества а в університетах обовязує "тимчасовий" закон з 1845 р. Селяньскі збори виборчі заказують ся, відбувають ся ревізії навіть в просвітних товариствах; свобода праси дуже обмежена. А вже довершенєм системи поліційної єсть заведенє виїмкового стану в Чехії. Молодо-Чехам закидають нельояльність, але коли перед двома роками доказано Нїмцям в Мораві і Чехії прусофильство а Мадяри устроюють демонстрації антідинастичні, то нїхто не подумав о виїмковім станї. Я рівно-ж — говорив Ревакович — не поважив би ся голосувати за затвердженєм виїмкового стану в Чехії. Впрочім се не довело би до нїчого, бо поліція нїкого не навчить патріотизму.   Вкінци висказав бесїдник бажанє, щоби цїле коло стануло супротив системи поліційної і фіскальної. А єсли не дасть ся того зробити, то треба би вернути до засад федералізму і резолюції соймової з 1868 р. Єсли не буду вибраний, — закінчив п. Ревакович — то покличемо послів з лївицї соймової, щоби станули на чолї люду, на чолї сторонництва демократичного.   Интерпеляції відложено за-для спізненої пори на збори в пятницю.   Дѣло   