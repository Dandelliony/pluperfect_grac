Архіепископ перед судом.

Гу-Суляр, архіепископ з Е (Аіх), ставав 24 с. м. перед трибуналом апеляційним в Парижи, обвинений — як ми се вже доносили — о обиду міністра просвіти.
Вже на кілька годин перед розправою зібрали ся товпи народу коло судового будинку, а серед них богато женщин і священиків. О пів до 1-ої війшов архіепископ Ґу-Суляр до салї. Єсть то чоловік худощавий, високій, трохи згорблений і лисий. На собі мав звичайну рясу і фіолетовий обойчик, а в руцї ширококрисий капелюх з зеленими і золотими бортами. Архіепископ усїв в першій лаві. Коло него заняв місце оборонець, Метр-Боассар. Входить трибунал; члени єго убрані чорно. Возьний заповідає, що зачинає ся справа Ґу-Сулярда. Обвинений підносить ся і подає свої ґенералія. Він має 70 лїт і єсть архіепископом в Е. Перечить, мов би мав замір обидити міністра, але признає ся, що він написав инкрімінований пастирскій лист. Акту обжалованя вислухав архіепископ стоячи.
На питанє президента Перівієра, чи Ґу-Суляр узнав инкріміноване письмо за своє, обжалований відповідає потакуючи і зачинає боронити ся (оборону читав з нотаток): "Я не обидив нїколи нїкого, — говорив обжалований — в моїм листї була лише і нагана, до котрої я, яко оборонець прав церкви, чув ся покликаним. Чи не було моїм обовязком піднести протест в виду послїдних римских подїй і в виду того, що нинїшне правительство потоптало конкордат, вигнало конґреґації і без користи для армії каже питомцям духовним служити у войску? Ми бажаємо мира більше, анїж хто иншій, не осуджуємо нїякої форми правительства і не обстаємо уперто при нїякій, але протестуємо против всїх републиканів чи монархістів, котрі перешкаджають церкві сповняти єї Боже післаництво. Ми би не поступили собі инакше, і коли-б се був король або цїсар. Лист мій був епископскій і францускій; яко епископ боронив я реліґії, а як француз — патріотизму."
Відтак промовив знаний з процесу Булянжера ґенеральний прокуратор, Кесне де Борепер. Він сказав: "Пан Ґу-Суляр відчитав маніфест, після котрого міністрови просвіти дав лише науку, як собі має поступати. Ви кажете, що епископ не обиджає. Я думаю, що епископ обиджає ще тим більше, позаяк єго високе образованє і становище повинно би єго здержувати від вибухів гнїву і спонукати єго до тим більшої чемности. Замір обиди виходить так з тенору листу, як і з вашого захованя в виду демонстрацій, які для признаня вашого поведеня устроїли вам ваші сторонники. В другім листї заявили ви, що зовсїм не знаєте міністра, котрий від двох лїт старає ся о мешканє і пенсії епископів. З них всїх ви найменше мали право до подібного виступу. Република обсипала вас ласками, о котрі самі ви просили. І коли? — беспосередно перед оголошенєм инкрімінованих листів. Отже совість ваша була тогдї менше нїжна. Давними часами конфісковано доходи зухвалих пралатів, але република толєрантна, а міністер просвіти розсилає чемний циркуляр. На се відповідає пять епископів потакуючи, девять дискутує, а лиш один обиджає: п. Ґу-Суляр. Задачею вашою єсть голосити христіяньску моральність. Доки се робите, доси вас респектують, однак з хвилею, коли підносите ся против законів краєвих, ви стаєте лише горожанином, що виступає против закона карного і яко такого мусимо вас трактувати; ви стаєте перед судом, як раз на засадї тої рівности людей, котру самі голосите. Єсли би звичайний священик написав подібний лист до епископа, то мав би він за своє; а епископови — то вільно обиджати міністра. Ґу-Суляр своїм листом наразив на небезпечність межинародні відносини Франції і демонстрував против правительства. Було то дїло не патріотичне."
По мові прокуратора, котра зробила велике вражінє, зачав ся в сали галас, але небавом утихомирено демонстрантів.
Оборонець обжалованого, метр Боасcap, давнїйшій ґенеральний прокуратор в Діжонї, піднїс, що Ґу-Суляр боронив лише великих засад, на котрих опирає ся устрій державний. Правительство шукає епископів сервілістичних, але найти их не може. Обиджають Французів в Римі, а правительство на все лише усміхає ся. В виду того підносить ся чоловік і кличе: "Ви упокорили Францію!" Єсли правительство почуло ся обидженим, то чому-ж не обжалувало епископа перед судом присяжних? Але правительство лякало ся того і поставило Ґу-Сулярда перед трибунал, на котрий може числити.
Архіепископа засуджено — як донесли телеґрами — на 3000 фр. кари. При єго виходї з салї сторонники єго хотїли урядити демонстрацію против републики, але она випала досить млаво. Figaro збирає складки на заплату кари і коштів процесу за архіепископа. 