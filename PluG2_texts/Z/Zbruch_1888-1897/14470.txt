Скликають віче в Стрию. — Гроші для Стефуракової.

Патріоти рускі з міста Стрия і з околиць постановили скликати до міста Стрия народне віче окружне в половині місяця падолиста сего року. Ціль віча стрийского буде така сама як недавного бережаньского: будити нарід рускій до свідомости національної, поучувати єго о правах єго конституційних, указати народови способи, як подвигатися з нужди економичної та як организуватися за-для той ціли, і наконець дати самому народови нагоду висказати свої потреби духові і матеріяльні. Можна сподіватися, що окружне віче в Стрию так само хорошо випаде, як віче в Бережанах.
Видїл „Рускої Бесїди" у Львові постановив сумку 14 зр., зложену почитателями таланту бл. п. артистки руского народного театру, Стефуракової, на надгробний памятник для тої-ж покійниці, передати до рук п. Сосновскої, далекої своячки бл. п. Стефураків, котра, хоть сама зовсім незаможна і удержуєся з праці рук, притуляла таки коло себе двоє круглих сиріт (пок. Стефураків) позоставших. Ухвала така запала в виділі „Рус. Бесіди" з той причини, що сумка тая, зложена в щадници „Народної Торговлі" у Львові на памятник за мала, а по пок. Стефураках не лишився ніякій близькій свояк, котрий би занявся поставленєм памятника на бродскім цвинтари, де тіло покійниці зложено на вічний спочинок, між тим коли з другої сторони сироти потребують скорої помочи, бо зима настає, тяжка зима для круглих сиріток. Заким знайдеся для них згодом більша поміч, чи то з сторони жертволюбних земляків, чи може і котрих руских институцій нехай тая лепта буде оддана на их потреби до рук благородної их опікунки, п. Сосновскої. Колиб хто з тих, що причинились до складки на памятник бл. п. Стефуракової, не годився з тою ухвалою виділу, зволить до 30 днїв увідомити о тім виділ „Рускої Бесїди", а заразом заявити і свою волю, що з єго грошем статись має. Датки тих, що до видїлу до 30 днїв не зголосяться, будуть обернені на висше згадану ціль. — Львів 18 н. ст. жовтня 1888 р. від Видїлу „Рускої Бесїди у Львові”. 