◦ ◦ ◦ ◦ ◦ ◦ ◦ ◦ ◦ ◦

У Впреосв. митрополита Сильвестра Сембратовича явили ся вчера священики львівско-городского деканата під проводом крил. о. Туркевича. В имени депутації промовив крил. о. Туркевич. Впреосвящений приймив депутацію дуже ласкаво і відповів на бесїду крил. Туркевича сердечною промовою. — Оногди була у Впреосв. митрополита депутація польскої Читальнї католицкої під проводом презеса проф. Тулліого і висказала єму свою почесть і кондолєнцію.   Нові церкви. В бюрі архитекта п. Нагірного виготовлено в послїдних часах або виготовляють ся пляни на нові церкви для громад: Угринів коло Сокаля, Дмитрє коло Щирця, Конюшки королївскі коло Комарна, Держів коло Стрия, Миколаїв коло Львова, Сновичі коло Золочева, Неслухів коло Милятина [на порученє ґр. Тадея Дїдушицкого], Верхрата коло Рави рускої.   Кошерна сіль. Одна ґазета львівска доносить, що галицкі рабіни внесли до міністерства рільництва громадну петицію, щоби певну скількість соли, випродуковану в галицких салінах, полишити виключно до ужитку жидів. B петиції говорить ся, що позаяк тепер продажа соли могла би дістатись в руки виключно христіяньскі, то жиди не могли би купувати тої соли, бо она не була би кошерна. Петенти покликують ся на права конституційні і просять, щоби або видїл краєвий був примушений відступити якусь скількість соли купцям жидівским, або щоби само правительство видавало жидівским купцям сіль просто з салін. — Згадана ґазета добачає в тій петиції намір спинити акцію видїлу краєвого що-до продаж соли, а навіть допускає евентуальність що за впливами Ротшільдів можуть жиди переперти свій намір.   Судові ревізії відбули ся вчера у Відни у студентів університету Алексевича, Яворского, Могильницкого і инших. "Галичанин" допускає, що глядано за звістним сконфіскованим маніфестом москвофілів віденьских, виданим по россійски п. з.: "Поклик русскої молодежи у Відни до галицко-русского народа, уложений дня 11 червня 1893 на зборах русскої молодежи у Відни в справі демонстрації з дня 8 червня 1893, виготовлений в имени зборів віденьскої русскої молодежи." — Нинїшний-же Kurjer lwowski доносить в телєґрамі з Відня, що поліція забрала у згаданих москвофілів богато письм.   Дрібні вісти. Директор почт п. Сеферович виїхав дня 13 н. ст. червня в товаристві секретаря Вопатерного на инспекцію урядів почтових. — Дня 13 н. ст. червня помер в коломийскім шпитали бувшій властитель більшої посїлости, Рудольф Корвин Кучиньскій в 83 роцї житя. — Намістник ґр. Бадені, котрий як звістно виїхав був до Коросна на візитацію тамошного староства, був оногди разом з маршалкомг краєвим кн. Сангушком при посвященю фабрики бліху, вибудуваної в Коросні товариством ткацким.   Дѣло   