◦ ◦ ◦ ◦ ◦ ◦ ◦ ◦ ◦ ◦

Лев Воєвідка, член і бувшій голова віденьского товариства "Сїч", одержав дня 9 н. ст. липця на університетї віденьскім титул і степень доктора всїх наук лїкарских. Промоційна саля віденьского університету приймає до себе сего року вже четвертого з черги "Сїчовика", а ректор сегорічний надїляє уже четвертому членову товариства "Сїч" той почестний та добре заслужений академічний титул. Радістна проява!
Як великі шкоди наробили градові тучі у всхідній Галичинї, доказом того єсть факт, що в самім Краківскім товаристві взаїмних убезпечень зголошено до дня 9 н. ст. липня 1300 шкід, а в тім числї містило ся 600 шкід на обшарах двірских. Сказано нам також, що і до дирекції скарбової у Львові наспіло богато просьб из сторін, навіщених градами, о підписанє податку на основі истнуючого закона державного. Громади, що потерпіли шкоди, мають право жадати, щоби староства вислали на кошт державний комісії на місце і шкоду на місци провірили. Справи тої не треба занедбувати в добре понятім власнім интересї, а пригадуємо єї длятого, бо з торічної посухи богато громад не скористало в свій час, а упімнулось о полекшу податкову аж тогдї, коли недородне збіже було вже в засїках. Тогдї вже було за пізно...
На реставрацію греко-кат. церкви в Чернівцях жертвував д-р Волян, директор черновецкого шпиталю і нововибраний посол, 4.400 зр., а то в честь вінчаня арх. Марії Валерії.
Вість про перенесенє рускої ґімназії з "Народного Дому" єсть — як довідуємо ся з самого компетентного жерела — зовсїм безосновною. Анї сов. о. Ильницкому анї нїкому і не приснило ся щось подібного. Се проста видумка редакторів "Червоной Руси", котрі остатними часами нумер за нумером брутально напастують о. Ильницкого, директора "так зовимой русской гімназії". Розуміє ся, брутальні ті напасти не докажуть того, щоби руска ґімназія стала ся россійскою, а нинїшне заявленє о. Ал. Тороньского подає найлучшій доказ, якими то "честними" средствами воює "Черв. Русь" против особи о. Ильницкого.
Огнї. В Отинії згоріла вчера цїла всхідня часть ринку, разом около 30 домів. Близших вістей о сїм пожарі ще нема.
Дрібні вісти. Громади Кальне і Жабин, пов. золочівского, одержали спільно на будову школи від цїсаря 100 зр. підпомоги. — В Романівцї, пов. теребовельского, Петро Афинець, 9-лїтний хлопак, забавляючись в млинї місцевім, через неосторожність упав межи камінї млиньскі і згинув на місци. — Одна з найстарших фірм у Львові, Генриха Штайфа, перестала истнувати, бо п. Штайф відступив свою торговлю Стефанови Пілецкому, властителеви складу оружія. — Кн. Франц Іосиф Батенберґ наймолодшій брат кн. Александра, одершав на липскім університетї степень і титул доктора філософії. 