Змова робітників пекарских – Єзуїти – Не робіть пакости бузькам!

Змова робітників пекарских закінчилась интервенцією властей полиційних. Нинї рано о 4 г. увязнила львівска полиція при помочи жандармерії увязнила 120 страйкуючих робітників і відставила их до арештів полиційних. Власти найшли відповідні параграфи, на підставі котрих могли вглянути в сю справу: по-за львівских робітників увязнили на основі закона о волоцюгах, а львівских тому, що зірвали контракт службовий і залишили роботу, не виповівши єї.
Єзуїти, що присїли наші монастирї, і позаводили на взір польских товариства „Serca Jez.", одержали відь конгрегації в Римі кілька відпустів. Теперь запитували Єзуїти Рим, чи мають они святкувати ті відпусти після календаря юліяньского чи григоріяньского. Конгрегація порїшила в користь юліяньского календаря.
Не робіть пакости бузькам! Яко гарний причинок до народного вірованя о бузьках пишуть нам з Жовківского: На стодолї Василя і Гапки Саламахів в Крехові гнїздилися бузьки. Василь не сподобав собі сего, бо бузьки псували ему стрїху, тому скинув их гнїздо. Бузьки не зважали на се і зробили нове гнїздо. Василь розбив им і то гнїздо, а на тім місци поробив різні перешкоди. Але і се нїчого не помогло; бузьки заклали таки гнїздо. Розгнїваний Василь хопив патик, з одного кінця затесаний, кинув ним до бузька і поцїлив єго в самі груди, так що кровь показалася на пірю. Бузько засумував і відлетїв з своєю самицею а коли перелїтав понад хату і подвірье упало з него кілька капель крови на обійстє Василя. Цїлий день не показувались бузьки. На другій день рано заглянув Василь у вікно і побачив бузька, як стояв просто вікна з закровавленою грудею і зазирав у вікно. Василеви зробилось маркітно і казав дївчинї відогнати бузька. Дївча вийшло, відогнало бузька а коли вернуло до хати, бузько назад станув при вікнї. В тім занедужала мала дитина Василя і в кілька днїв померла в великих муках. Цїлий той час бузько стояв все на обійстю, а коли дитину поховали, бузько відлетїв і осїв на стодолї о. Трохимовича, зараз за плотом Василя. Опісля почало находити на хату Василя одно нещастє за другим. Дївча, що відганяло бузька, занедужало а ледви виздоровіло, поклалась знов на постїль Василева жїнка, Гапка. В оборї Василя захорїла одинока красуля на червону бігунку і за кілька днїв погибла. Почали дорїкати в хатї Василеви, що всї ті удари за те, шо зганяв бузьків. Василь посоловів, робота не бересь єго, а він ходить і нарїкає на свою долю. Се все вірно списаний факт а не небилиця. 