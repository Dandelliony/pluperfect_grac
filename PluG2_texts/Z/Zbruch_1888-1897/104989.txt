◦ ◦ ◦ ◦ ◦ ◦ ◦ ◦ ◦ ◦

    Петиції о нову ревізію катастру і о увзглядненє Галичини при обниженю контінґенту податку грунтового внесли через "Підгірску Раду" в Стрию на руки посла Романчука громади: з повіту стрийского Дулиби, Завадів, Добряни, Станьків, Жулин, Братківцї, Бережниця, Дашава і Підгірцї, — з жидачівского, Лівчицї, Ганівцї, Журавно і Малехів, а з долиньского Раків і Надїїв.   З Станиславова пишуть нам: Дня 27 н. ст. мин. місяця в день похорону бл. п. епископа д-ра Пелеша відправила станиславівска капітула за упокій бувшого першого епископа станиславівского богослуженє в катедральній церкві, до котрого станули всї тутешні священики. Церков була заповнена вірними, головно интеліґенцією. Між иншими явили ся: представителї лат. духовеньства парохіяльного і ксс. Єзуїтів, презіденти суду і дирекції скарбової з урядниками, прокуратор державний, директор ґімназії з професорами, тїла учительскі шкіл людових і пр. На ратушевій вежи повівала чорна хоругов.   Д-р Леваковскій а коло польске. Politik довідує ся з Відня, що коло польске заходить ся, щоби д-ра Леваковского назад втягнути до кола. Пани переконали ся, що вилученє д-ра Леваковского з кола не вийшло им на здоровлє. Отже щоби запобігти дальшим прикрим для них наслїдкам, радї би єго назад собі приєднати. Хотять єму навіть значні поробити уступки, щоби лише вступив назад до кола. В тій цїли мав з ним в середу пересправляти ґр. Дїдушицкій, а вечером того ж дня міністер Білиньскій. Але д-р Леваковскій зрік ся всяких уступок для єго особи, тілько жадав зміни статуту кола, так щоби на будуче зарівно єму як і иншим членам кола вільно було свобідно обставати за засадами своїх виборцїв і то не тілько в колї але і в радї державній та голосувати з внесенями, згідними з тими засадами. Чи польске коло пристане на ті услівя, то ще питанє.   З Перемишляньского пишуть нам: Минувшого року погоріло село Вишнївчик і тогдї згоріла також коршма належача до лат. архіепископа львівского. Мав у селї свою коршму і ґр. Роман Потоцкій [бо в селї є два фільварки], але від коли знесено право пропінації, він казав свою коршму розібрати. А лат. архіепископ винаймає від 12 лїт свою коршму жидови і той через всї лїта таки на фільварку утримує шинк, а до того заряд дібр лат. архіепископа ще й відбудовує коршму в селї... Десь у людей коршми дарують на якісь добрі цїли, а тут заряд дібр архіепископа відбудовує тото гнїздо піяньства і розпусти...   Просьба і осторога. Хто би знав, де ся обертає бувшій аґент товариства асекураційного "Equitable" Дубравскій, зволить ласкаво менї донести, а поки-що остерігаю кождого перед тою людиною. — Свящ. Василь Мисик в Свидннку почта Турє ad Старе місто.   Дѣло 