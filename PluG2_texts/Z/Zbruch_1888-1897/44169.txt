◦ ◦ ◦ ◦ ◦ ◦ ◦ ◦ ◦ ◦

Музикально-декляматорскі вечерницї устроєні обществом Руских Дам ві второк с. т. в великій сали "Народного Дому" випали удачно. По концертовій части наступили танцї, в котрих взяло участь до сто пар.
На обідї у маршалка краєвого в середу були з руских послів запрошені пп. д-р Антоневич, о. Гаморак і д-р Король.
Д-р Щастний Сельскій виїздить в недїлю зі Львова до Берлина, щоби пізнати нову методу лїченя д-ра Коха. Впов. д-р Сельскій обіцяв надіслати "Дѣлу" з Берлина свої поміченя і ми з найбільшою пріятностію подїлимо ся ними з нашими читателями.
П. Станіслав Роман Левандовскій, звістний артист-різьбар, загостивши на кілька днїв до Львова, скористає з нагоди, щоби комітетови, займаючому ся поставленєм намогильного памятника бл. п. Володимирови Барвіньскому здати справу, як стоїть дїло з памятником, котрий він виготовлює. Як нам заявив п. Ст. Р. Левандовскій, модель памятника вислав він уже з Кракова до Відня для відливу в робітни Франца Еслєра і памятник буде у Відни готовий до половини лютого 1891 року.
Відзначеня. Цїсар надав Мойсеєви Ґартенберґови, промисловцеви в Дрогобичи в признаню єго пожиточної дїяльности загальної (Ґартенберґ фондував дім притулку) золотий хрест заслуги з короною.
Дрібні вісти. Дня 23 н. ст. падолиста с. р. відбудуть ся вінчаня: в Королївцї коло Товмача п. Ант. Балицкого, укінченого богослова, з п-ю Евг. Сосенківною, донькою тамошного приходника, а в Домашеві коло Угнова п. Вол. Гукевича, укінченого богослова, з п-ю Евг. Сиротиньскою, донькою тамошного приходника. — Дня 25 н. ст. с. м. вібуде ся в Старім-Санчи вінчанє п. Ив. Иванцева, укінченого богослова, з п-ю Евгенією Бачиньскою. — Цїсар дарував громадї Майдан середний в пов. надвірняньскім 100 зр. на будову школи. — Позавчера застрілив ся у Львові 26-лїтний майстер-швець Іосиф Мацьос.
Краєва рада шкільна на засїданях 14 і 17 н. ст. падолиста порішила: на основі пороблених при испитах кваліфікаційних заміток видати обіжник до окружних рад шкільних, щоби наука співу, особливо церковного в школах народних не занедбувалась, і щоби учителї не звільняли себе від подаваня науки сего предмету а відтак без умотивованих причин від складаня испиту з того предмету; — скликати анкету в справі унормованя науки язика нїмецкого в клясах висших шкіл середних; — видати оповіщенє до колєґій учительских і видавцїв в справі запевненя середним школам потрібної скількости книжок; — звернути увагу дирекцій шкіл середних і семінарій учительских на видавництво образів I і ІІ, представляючих портрети пануючих з родини Габсбурґів, о д-ра Руперта Пшецехтеля, і на видавництво таблицї, представляючої историчний розвиток монархії австро-угорскої, І. Бубеніка; — затвердити заведенє науки рисунків ґеометричних і з вільної руки для учеників висшої ґімназії в Дрогобичи і поручити науку проф. Ант. Стефановичеви; — дозволено таку саму науку рисунків в ґімназії коломийскій; — зорґанізувати школи філіяльні: в Кривім і Рабім, пов. лїського, в Морехові і Височанах, пов. сяніцкого, в Дрогомирчанах, пов. станіславівского, в Тарнавцї, пов. перемиского і в Рудцї, пов. ярославского; — визначити д-ра Фр. Грегорчика, директора ґімназії в Бережанах, на другого представителя учительского званя в тамошній радї шкільній окружній; заименувати таким представителем в окружній радї шкільній в Жидачеві Войтїха Петровского, управителя школи народної в Жидачеві; — поручити науку співу в школї реальній в Тернополи учителеви сеї школи Кар. Станевичеви; — именувати: Стефана Федева суплентом ґімназ. в Бучачи, о. Ант. Войтїховского заступником греко-кат. обряду в учительскій семінарії в Станіславові; — именувати заступником катихита в бучацкій ґімназії кс. Іос. Стисловского; признати професорови перемискої ґімназії Фр. Зайдлереви першій додаток пятилїтний; — зорґанізувати в Цюневі, пов. городецкого, школу філіяльну від 1 вересня 1891; — перемінити школу філіяльну на етатову від 1 лютого 1892 р. в Якубівцї, пов. городеньского. 