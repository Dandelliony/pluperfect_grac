◦ ◦ ◦ ◦ ◦ ◦ ◦ ◦ ◦ ◦

Памятник бл. п. Володимира Барвіньского, роботи артиста-різбаря п. Левандовского, виставлений від суботи в сали львівскої школи промислової (на площи Castrum). Єсть се ґрупа зложена з двох осіб: молодої женщини в народнім україньскім строю, котра тримає в правій руцї піднесену до гори смолоскипу, а правою притискає до грудей хрест, — і одягненого також по народному, клячучого хлопця, котрий одною рукою держить герб галицкої Руси, а другою лавровий вінець над погрудєм бл. п. Вол. Барвіньского. Цїлість представляє ся дуже гарно, а викінченє ґрупи аж до найменших подробиць знамените. Особливо симпатичне лице клячучого хлопця, а й лице женщини, хоч видає ся на першій погляд трохи суворе, відповідає гадцї композиції. Піднести треба удачне уложенє одежи на стоячій фіґурі женщини. Артист, хотячи надати цїлій стати легкість, зробив плахту коротшою, як єї звичайно дївчата носять, і уложив запаску при правій сторонї так, що в долинї виступає на верх мережана сорочка, а в наслїдок того показують ся лїпше контури лївої ноги. Памятник має станути на камінній, два метри високій підставі, а тогдї певно буде представляти ся ще більше импонуючо. Особи ґрупи троха навіть більші, як натуральна величина людска. Хто ще доси не оглянув того знаменитого утвору штуки різьбярскої, нехай поспішає, бо вистава отворена на час короткій.
Видїл ради повітової в Гусятинї — як нам з-відтам доносять — розписав конкурс на дві стіпендії ремісничі по 40 зр. а на чотири по 30 зр. для учеників ґімназій, семинарій учительских а може і зі шкіл народних. Також призначив 620 зр. для помічниць акушерских, котрих має ся вислати на практичну науку до заведеня поліжниць у Львові.
Розправа в справі конфіскати брошури посла Антоневича зачала ся в львівскім судї карнім минувшої суботи з полудня о 4-ій год. по полудни і тревала до 7-ої год. вечером з перервою одногодинною, — підчас котрої трибунал упорав ся з розправою в справі конфіскати "Батьківщини" — а закінчилась в недїлю о 1-ій год. з полудня. Причина, за-для котрої так довго та розправа тривала, в тім, що трибунал, зложений з совітників: Кунцека яко предсїдателя і Дуневича та Спендаковского, пристав на внесенє д-ра Ив. Добряньского: відчитати цїлу брошуру. Но і читали ту брошуру кілька годин. Цїкавий вид представляла саля суду карного підчас тої розправи а радше підчас згаданого читаня: Репортер "Гал. Руси" здрімнув ся бідняга на добре, "карандаш" випав єму з рук та покотив ся на середину салї, трибунал і оборонець таки вже й каяли ся свого рішеня — та лиш публика присутна на розправі бодай хотїла показати, що интересуєсь справою. A цїкавий був склад тої публики: кількох жидиків, in spe адвокатів або покутних писарів, уважали відповідним бодай так вихіснувати суботу, але певно нїчого не розуміли з язичія брошури — і кількох наших радикалів-академиків. Але вкінци накучилось і тій публицї слухати сего літературного твору пос. Антоневича і она вийшла з салї. В недїлю говорив д-р Добряньскій з чверть години, відтак коротко прокуратор Ґізовскій, а вкінци трибунал затвердив конфискату в повній основі, признавши, що она містить провину з §.65 закона карного.
15.500 зр. недобору показало ся, як пише коломийска "Русская Гада", в фондї дороговім міста Коломиї. В тій справі приїхав делєґат видїлу краєвого, щоби завести порядок. Коломийска рада громадска на засїданю з дня 8 н. ст. лютого рішила піднести престацію з двох днїв на десять, підвисшити мито з 4 кр. на 6 кр. і затягнути довг в сумі 15.000 зр. на покритє того недобору. Розходить ся лише о те, чи позволить видїл повітовий і сойм краєвий на ті підвисшеня.
Дирекція руху зелїзниць державних оповіщує, що дня 1 н. ст. лютого вийшов І-ій додаток до сїчневого виданя ґенеральної тарифи для провозу товару на австрійских зелїзницях державних.
Утворенє двох посад учительских. Постановою з дня 3 н. ст. лютого цїсар позволив на утворенє двох нових посад учительских при галицких школах реальних, а то по одній посадї при висших школах реальних у Лвові і Кракові. Посади ті, призначені для кандидатів з кваліфікацією до ученя математики і ґеометрії, будуть обсаджені з початком шкільного року 1893/4.
Приміненє закона промислового. Дня 19 н. ст. лютого відбула ся у Відни перед трибуналом адміністраційним розправа в справі жалоби товариства фіякрів в Кракові против резолюції намістництва а взглядно міністерства справ внутрішних, котрою установлено нову тарифу для фіякрів краківских, обіймаючу також кілька місцевостей, положених по-за округом міста. Трибунал по довшій нарадї знїс згадану резолюцію намістництва взглядно міністерства і рішив, що тарифа може бути установлена лише в окрузї міста.
З Заваля коло Снятина доносять, що здогад про убитого в тім селї вовка, що він був скажений, — о чім ми недавно доносили, — потвердив ся. Обдукція виказала у вовка скаженину. В лугах коло Заваля має бути ще кілька вовків, котрі там в день ховають ся, а ночею заходять до села.
Віспа, як оповіщує маґістрат міста Перемишля — появила ся епідемічно в громадї Вильча під Перемишлем.
Дрібні вісти. Цїсар дарував громадї Бориничі, в повітї бобрецкім, 100 зр. на будову школи. — У Львові помер Іосиф Джевецкій, професор школи реальної в 45 роцї житя. 