Дирекція ц. к. школи для промислу артистичного.

Дирекція ц. к. школи для промислу артистичного при міскім музею промисловім у Львові оповіщує, що наука на курсах: рисунків, модельованя і сницарства починаєся дня 2 вересня с. р. Школа та, призначена перед всїм для рукодїльників, має задачу подати им нагоду виучитися рисунків, модельованя і сницарства так потрїбних в заводї рукодїльничім. Молодїж инших заводів, а то: студенти университетскі, гимназіяльні і т. п., котрі хотїли-би побирати науки рисунків і модельованя або підготовитися до висших шкіл артистичних будуть також приняті до сеї школи після вільних місць. Науку рисунків подаєся що дня вечером від години 6 до 8-ої з виїмкою суботи і недїлї. Наука сницарства єсть цілодневною. Для женщин подаєся науку рисунків окремо. Молодїж гимназіяльна має виказатись дозволом родичів або опікунів а взглядно дирекції гимназіяльної. Наука на курсї для гафту і виробів коронкарских починаєся 2 вересня с. р. і на обох віддїлах єсть цілодневною. Оплата шкільна виносить на курсах рисунків, модельованя і сницарства 5 зр. за цілий рік а на курсї гафтів і виробів коронкарских 3 зр. на піврік. Вписи до школи починаються 2 вересня і будуть так довго тревати, доки вистане місць в школї. На віддїлї гафтів і коронок лиш шість ново вступаючих учениць звичайних може бути принятих. Зголошуватись треба до директора школи п. Тиршница в канцелярії шкільній в міскім музею промисловім в ратуши на І поверсї від години 10 до 12 перед полуднем. 