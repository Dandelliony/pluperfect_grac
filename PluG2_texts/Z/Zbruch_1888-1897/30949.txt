Калуска сіль — каїнит. — Два ювилеї дневникарскі.

Калуска сіль — каїнит. Wiener landwirthschaftliche Zeitung, найповажнїйша часопись рільнича в Австрії, в числї з 14 грудня так пише: Заходам кола польского в радї державній треба завдячити, що министерство скарбу зарядило вкінци добуванє і продажу каїниту в Калуши. Але, як то на жаль так часто лучаєся в Австрії, сей крок, під взглядом економичним так незвичайно важний, тратить своє значенє за-для дрібних і нїчим не оправданих застережень. Ото від тепер має добуватись і продаватись каїнит в Калуши, але — на млини потрїбні до меленя каїниту п. министер не міг рїшитися. Не змеленого каїниту рільник абсолютно не може ужити, так як не може ужити жужля одержаного на спосіб Томаса, котрий доперва фабрично змелений стаєся придатним на навіз. Не можна ж вимагати від рільника, щоби для одного або кількох ваґонів каїниту, котрих що року потребує, ставляв млин або щоби товк тверду сіль молотом і пересївав скрізь сито. Така операція, єсли-б взагалї і була можлива, коштувала-би тілько, що не виплатилось-би уживати каїниту. П. министер скарбу не потребує вправдї — після звичайного пониманя — розумітися на рільництві, хоч єсли-б бодай дещо розумівся, безперечно поводилось-би лїпше і рільництву і державі. А вже-ж маємо в Австрії окреме министерство рільництва, котре має боронити интересів рільництва. Єсли на министрї скарбу тяжить обовязок роздобути гроші потрібні на державні ціли, а заразом представити буджет без дефициту, то легко може він в пересвідченю, що повнить свій обовязок — попасти в блуд рабункового господарства, в котрім для хвилевої потреби зарїзуєся курку несучу золоті яйця. Але єсли за для несвідомости рїчи п. министром скарбу поносять шкоду законні интереси рільництва, то п. министер рільництва повинен пояснити се свому товаришеви і з цілою енергією допоминатися кривди. В тім місци пригадує автор велику вагу і всїлякій ужиток потасових солей, та так заключає: Так величезне єсть значенє каїниту — а як в виду того виглядає та байдужність правительства! І о що-ж вкінци розходиться? Калуш має величезні поклади каїниту. Треба их експльоатувати. Чи єсть чим оправдана неохота ставляти млини, без чого каїнит для рільництва стаєся безужиточним? Чи такі млини так богато коштують, або чи стан финансовий держави розпачливий? Нї! А в тім случаю не йде навіть о миліон або пів миліона зр., анї навіть о 100.000, анї о 20.000, а лиш о — 12.000 зр.! І то за-для обави вложеня 12.000., котрі би процентувалися, амортизувалися а ще могли-би принести зиск, робиться неможливим піднесенє вартости продукції брутто о найменше які пів миліона зр. вже лиш в самій Галичинї, в тім біднім краю, котрий не може покидатись такою сумою.
Два ювилеї дневникарскі. Cего року припадають для дневників в Австрії два ювилеї. Першій — то 100-лїтний ювилей заведеня стемпля дневникарского, тої колоди у ніг дневника. Цісар Іосиф ІІ. завів стемпель газетний 1789 року. Двома роками перед тим полївив був дневникарству, а коли оно почато розростатись, завів стемпель — 1 кр. на кождий примірник газети. В наслїдок того богато газет зараз до кількох тижднїв упало, а другі мусїли підвисшити предплату і дуже нуждатися. Правительство само побачило, що стемпель занадто убійчій для дневникарства, і по двох роках знесло єго. Пізнїйше на місце стемпля наложено податок на инсерати, а именно по 10 кр. від кождого инсерату. При кінци 1850-тих років, коли реакція Бахівска стала хитатися, дневникарство знов почало підноситись, а правительство знов (27 жовтня 1857 р.) наложило стемпель і рівночасно піднесло оплату від инсератів з 10 на 15 кр. Опісля податок від инсератів скасовано, а стемпель остався до нинї, хоть богато було заходів, щоби єго усунути. — Другій ювилей — то 40-лїтний ювилей служби електричного телеграфу дневникарству. В 1849 р. газети могли в-перше діставати телеграфичні депеші. Позакладано телеграфичні бюра кореспонденційні по центрах европейских, але на жаль, бюра ті по найбільше опанували жиди. Так в Парижи заложив таке бюро угорскій жид Гавас, в Лондонї Райтер, в Берлинї Вольф і т. д. — і від того часу жиди ще більше заволодїли дневникарством.  