◦ ◦ ◦ ◦ ◦ ◦ ◦ ◦ ◦ ◦

  Слїдство дисціплінарне виточила краєва рада шкільна — як подає Kurjer Lwowski — чотиром учителям шкіл народних округа станиславівского за те, що 7-ого цвітня с. р. на зборі віддїлу педаґоґічного в тім окрузї рішено приступити до звістної петиції учителїв внесеної до ради державної на руки посла Люеґера. Коли се факт, то цїкава річ, на підставі яких законів петиції до ради державної були би заборонені? Дотичні учителї на случай покривдженя мають доходити свого права через всї можливі инстанції.   Медики львівского університету видали до загалу академиків львівского університету ось-таку [друковану в язиках рускім і польскім] відозву: "Докладно оцїняємо обовязки що их вкладає на нас наука і суспільність, про-те і наша праця починаєсь від нас самих. Годї ставити нам широкі проґрами, на виконанє котрих звичайно сил нема; ми свідомі обовязків, що взяли-сьмо на себе: се щира, правдива праця в вибранім напрямі та сердечна, дружна підмога для товаришів. Щоб сповнити оба обовязки, заложили ми товариство "Взаїмної підмоги медиків львівских", котрого статут вже апробував Високий Сенат академічний, а незабавом затвердить єго і ц. к. Намістництво. На нашім прапорі яснїє напись: "наукова та матеріяльна підмога". Лише така поміч допровадить нас до цїли, а нею єсть "братня згода", щира, "без хитрої мови". При тім однак не забули ми і на розвій инших академічних товариств, про-те в матеріяльній помочи ограничаємось лиш до того, чого инші товариства не дають: грошеві позички усуваємо зовсїм з нашої проґрами, за те цїлу вагу кладемо на кухню що єї отворюємо для медиків і всїх прочих звичайних слухачів львівского університету. Хочемо запевнити всїм а особливо незаможним товаришам здорову і по змозї дешеву поживу; хотїлиби сьмо чим скорше відповісти всїм вимогам товаришів, сли вже не зовсїм безплатно, то бодай низше власних коштів, про-те звертаємось з просьбою до цїлої суспільности, щоби підперла наші заміри, а до Вас наші дорогі товариші, сини спільної Almae Matris звертаємось з щирими запросинами: звертайтесь до нас по феріях з повним довірєм а ми єго не заведемо. — У Львові в липни 1895. Медики."   Самоубійство. Вислужений директор заведеня карного у Львові Едвард Голдасевич відобрав собі житє вистрілом з револьверу в голову вчера рано у власнім мешканю при улици Городецкій. Нещастний мав 66 лїт а причиною самоубійства був здаєсь, розстрій нервовий.   Град. Село Вишеньку городецкого повіта навістив дня 28 червня град і — як нам пишуть — вибив ярину особливо в полудневій части села.   Неживу женщину — як нам доносять — найдено в лїсах Рокитна повіта городецкого. Она здаєсь в божевільстві опустила дім, бо сконстатовано, що умерла з голоду. З-відки она і як зове ся, поки що невідомо.   Дрібні вісти. Намістник враз з родиною виїхав на кілька тижднїв на свіжій воздух до Буська. — Наш земляк Стефан Волошко, першій тенор опери варшавскої, уже приїхав до Кракова на гостинні виступи в опері театру міского. — Дирекція гал. заведеня для слїпих у Львові повідомляє, що від 1-ого вересня с. р. буде опорожнених кілька вільних місць для дїтей в віцї 10—12 лїт, цїлком слїпих а здорових умово і фізично. Поданя треба внести на руки дотичної дирекції до 1-ого вересня с. р. — Директор львівскої поліції радник двору Кшачковскій виїхав на два місяцї зі Львова.   Дѣло 