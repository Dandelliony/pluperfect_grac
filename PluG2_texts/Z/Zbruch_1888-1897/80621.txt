◦ ◦ ◦ ◦ ◦ ◦ ◦ ◦ ◦ ◦

  Нинї в полудне були у митрополита розличні депутації як і поодинокі люде, щоби виразити своє обуренє по поводу віденьскої демонстрації. Межи иншими були видїл краєвий під проводом маршалка кн. Сангушка, рада міста Львова, латиньскій архіепископ Моравскій і и. Була також депутація руска під проводом посла Романчука, до котрої належали єще сов. Бережницкій, д-р Омелян Огоновскій, член видїлу краєвого д-р Савчак і посол Барвіньскій. Депутація та представила митрополитови непокоячі вісти о зближеню обрядів, о заведеню целібату в рускім духовеньстві, о семинаріях духовних і инші і просила о слова поясненя і успокоєня. Обговорювано подрібно всї важнїйші справи рускої церкви в Галичинї, митрополит що до всїх справ порушених депутацією дав подрібні і успокоюючі поясненя. Близші вісти о тій депутації подамо в послїдуючім числї.   Символ згоди польско-рускої валить ся... З причини дощів завалила ся вчера північна частина кіпця унії люблиньскої. Зі двіста фір піску і каміня скотилось з кіпця по спадї гори замкової і понищило плянтації. Така судьба жде кожду згоду, будовану на піску...   Фіскалізм. Один львівскій реставратор платив до 1890 р. 12 зр. податку за те, що держав в реставрації для своїх гостей циґара і папіроси. Пізнїйше підвисшено єму сей податок, однако незначно, в тім-же роцї підвисшили єго власти фінансові на 100 зр. Одержавши наказ платничій, пійшов реставратор до управителя повітової дирекцї скарбу і виказав перед ним, що має зиску з продажи циґар і папіpocів всего на 180 зр., отже повинен після припису платити що найбільше 18 зр. податку. Начальник повітової дирекції признав, що реставраторови стала ся кривда і обіцяв знизити податок. І додержав слова, бо за кілька днїв дістав реставратор новий вимір податку, а то на суму — 90 зр.   Для навіщених повеною переслала презідія намістництва яко тимчасову запомогу для повіта товмацкого 200 зр. а для долиньского 300 зр.   Про катастрофу зелїзничу між Черновцями а Гадікфальвою пишуть з Черновець: Поїзд доїзджаючи до моста на Серетї ударив о бальок, котрий викинула повінь на шини. Льокомотива упала в один бік, ваґон почтовий в другій і в тій самій хвили зірвала вода міст. Було се дїйстне чудо. З подорожних нїхто не потерпів.   В Тернополи відбулась сими днями карна розправа против виновника крадежи, доконаної дня 19 падолиста 1891 р. в тернопольскій касї щадничій. Прокураторія обжалувала о крадїж 24800 зр. Антона Рудого, сина бідного тернопільского міщанина і практиканта щадницї. Підозрінє о крадїж звернуло ся з-разу против инших урядників щадницї, а навіть трех з них увязнено і держано довшій час в слїдчій вязницї. Аж відтак предпринято ревізію в мешканю Антона Рудого та найдено по-над 1100 зр., а хоч 700 зр. походило зі спродажи ґрунту, то що-до решти не міг дати Рудий вдоволяючих пояснень. Розправі проводив сов. Кузьма, а обжалованого боронив Тщценецкій. Рудий заперечував всї закиди, піднесені в актї обжалованя, але зізнаня деяких свідків (всїх свідків переслухано 37) були дуже обтяжаючі. Вердикт судьїв присяжних потвердив питаня що-до вини обжалованого і трибунал засудив Рудого на сїм лїт тяжкої вязницї.   З Станиславова пишуть нам: Чотири селяне Русини з Медухи під Галичем зголосили в ц. к. старостві свій перехід на безконфесійність. Епископ знає о тім, а потїшає ся тим, що они потому вернуть на латиньство. Причиною що ті селяне покидають свою церков, єсть незгода парохіян з парохом о. Янкевичем з Межигорець, до котрих належить Медуха.   Розправа против кс. Стояловского о злочиньство з §.65 (а намова до ненависти супротив цїсаря) і провини з §§.300 і 302 (заколот публичного супокою) відбуде ся перед судом присяжних в Кракові дня 20 с. м. В актї обжалованя підносять ся закиди з причини виданя брошури: "Vor das Weltgericht" і написаня статей в Słow-ах prawdy: Gwałty galicyjskich sędziów, Rządy starostów galicyjskich і Galicyjska czy austrjacka sprawiedliwość. Відтак за статьї з Wieńca: Uciekame włościan do Rosji та List ks redaktora do czytelników i przyjaciół naszych. Розправа — як ще доси говорять — має бути тайна.   О. д-р Бартошевскій остерігає в Przegląd-i публику львівску перед обманцем, котрий ходить по домах і видурює гроші. Сей обманець — білявий, середного росту, на лиця худий і блїдий — прийшов до о. Бартошевского, представив ся яко Александер Теляковскій, ученик школи дубляньскої і син греко католицкого пароха в Бучачи, та просив позичити єму 45 зр., бо кравець котрому винен гроші, хоче внести жалобу до суду і се могло би пошкодити єго студіям і промоції. О. Бартошевскій повірив словам обманця, дав єму 45 зр., і велїв підписати реверс, що буде сплачувати позичку по 3 зр. місячно. Обманець підписав реверс, але о. Бартошевскій не бачив нїодної рати. О. Бартошевскій написав про все до о. Теляковского, але сей відповів, що обманець не єсть єго сином.   Дѣло   