◦ ◦ ◦ ◦ ◦ ◦ ◦ ◦ ◦ ◦

Затвердженє маршалків повітових. Цїсар затвердив дня 5 н. ст. грудня вибір: Давида Абрагамовича на маршалка а кс. д-ра Фел. Заблоцкого на заступника маршалка в радї повітовій у Львові; Фелікса Гнївоша на маршалка а Вол. Моравского на заступника маршалка ради повітової в Сяноцї; Каз. Винницкого на маршалка а о. Иларія Гошовского на заступника маршалка ради повітової в Жидачеві.
На вчерашнім засїданю ради міскої у Львові принято одноголосно фондацію п. Антона Билиньского на дім невилїчимих і реконваленцентів у Львові та порішено вибрати депутацію, котра би сему великодушному фондаторови зложила сердечну подяку.
Віче окружне в Бережанах відбуло ся вчера після оповіщеної проґрами. Про се віче подаємо поки що телеґраму, яку ми одержали вчера пізним вечером так, що не змогли єї подати вже у вчерашнім числї. Телеґрама звучить: "Віче відбуло ся величаво при вісїм сот участниках. На початку нарад викликала кліка "обєдинителїв" публичний скандал, отже ц. к. староста, з обави перед розрухом, узнав за потрібне візвати до салї жандармів. Зібраний на вічу нарід ухвалив одноголосно адресу для посла Романчука, адресу для Впр. митрополита і адресу Єго Вел. цїсареви. — Д-р Чайковскій".
Лїченє методою д-ра Коха в шпитали львіскім. Д-р Опольскій часть свого віддїлу в головнім шпитали львівскім зорґанізував цїлком після засад клінічного лїченя лімфою Коха і тому лїченю піддав вже 10 осіб. Саля простора, ясна, з доброю вентиляцією. З початку мав д-р Опольскій трудности зі сторони недужих, котрі з перестрахом піддавали ся щіпленю лімфи, а тепер суть случаї, що самі допрошують ся, бо бачуть, як у защіплених виступає чудна реакція. Д-рови Опольскому помагають асистенти: д-р Легежиньскій, котрий з надзвичайним пожертвованєм в день і в ночи наглядає защіплених і веде всю роботу клінічну, також д-р Уріх і секундарій д-р Ляндав. В плеканю недужих зміняють ся они в ночи, а д-р Опольскій в днї щіпленя оглядає недужих і в ночи. Вчера одержав д-р Опольскій від д-ра Лібгерца з Берлина чотири фляшочки лімфи для львівского шпиталю.
Різники перемискі змовилась, щоби від Нового Року піднести о 10 кр. цїну мяса на однім кільоґрамі. На чолї змови має стояти один радний міста.
Незвичайна память. У Варшаві гостив послїдними часами Француз Серден, репрезентант одного зі знатнїйших домів торговельних в Ліонї, маючій незвичайну память. В памяти в часї кількох минут виготовляє незвичайні завданя математичні, н. пр. підносить до квадрату, ба навіть до куба цифри з вісьмох чисел. Сто до стопятьдесять вершів, відчитаних, повторяє п. Серден без похибки. Не знаючи по польски повторив п. Серден 40 вершів з 1-ої книги "Пана Тадея". Цїлу колюмну прозвищ властителїв домів повторив без похибки. Мнемотехнік-аматор має поїхати до Петербурга, щоби там дати пізнатись, давши представленє в однім клюбі шляхотскім на добродїйну цїль.
275 склянок пива вливає в себе щоденно Джон Мокс, паробок в броварі місточка Олєан коло Ню-Йорку. Сю скількість дїлить він в сей спосіб, що 100 склянок випиває підчас роботи а решту вечером, розмовляючи з товаришами. Раз навіть в нагоди якогось торжества в броварі помістив Мокс в собі 350 склянок пива, але на другій день признав ся таки, що "трошки" перебрав міри.
Дрібні вісти. Львівска рада міска признала 1000 зр. до роздїлу на "коляду" між низших функціонарів маґістратских. — У Відни по шпиталях появилась инфлюенца в лагідній формі. — З Парижа доносять, що на шляху зелїзницї Камбе-Каго вихопив ся поїзд из шин та трицять осіб віднесло ушкодженя. — Маршалок кн. Сангушко виїхав на свята до Гуминск, а заступник маршалка в краєвім видїлї Хамєц виїхав до Відня. — Вибори доповняючі одного члена ради повітової в Збаражи з більших посїлостей розписані на 5 лютого 1891 р. 