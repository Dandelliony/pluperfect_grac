◦ ◦ ◦ ◦ ◦ ◦ ◦ ◦ ◦ ◦

Посвяченє дому "Народної Торговлї" у Львові в ринку під н-ром 36-им [давнїйше камениця Узємблів] відбуло ся — як ми вже донесли — в пятницю минувшого тиждня. По чинї посвяченя відновленого дому і гарно пристроєного склепу "Народної Торговлї", довершенім парохом Успеньскої церкви крил. о. Т. Павликовом, відбуло ся в комнатах канцелярії принятє гостей при участи членів управляючої ради і контрольної комісії Торговлї. При гостинї підносились многі тоасти — в честь управляючої ради, дирекції, контрольного комітету, постійних гостей, підпираючих Торговлю закупном товарів, і приятелїв сеї институції; визначив ся тоаст в честь і за здоровлє патріотичних членів товариства і в честь тих членів з нашого духовеньства, котрі і самі піддержують "Народну Торговлю" і других поучують та заохочують підпирати сю великоважну институцію руску, єдину того рода в краю, даючу удержанє сотцї руских дїтей, що віддають ся званю купецкому. Серце кождого Русина мусить радувати ся, що маленька в початках ся институція [з капіталом ледви 600 зр.] — зросла нинї в поважну силу, що розпоряджує 13-ма складами і обертає по над міліоном річно та й вже прийшла до власного дому в ринку столицї краю. Тож справдї честь всїм тим Русинам, що причинились до того розросту "Народної Торговлї"! Горнїть ся, братя Русини, львівскі і з цїлого краю, до своєї институції ще громаднїйше і щирійше, а она осягати буде що-раз більші і красші результати, а з нею руска торговля — руске купецтво взагалї!   Проф. М. Грушевскій використав свою подорож до Россії для дальших студій архівальних, приготовляючи матеріяли для ухваленого Науковим товариством имени Шевченка видавництва "Джерел до Исторії України-Руси". Перед Великодними святами працював він в московскім архіві міністерства справедливости, де переховуєть ся одинокій [оріґінальний] екземпляр люстрацій королївщин воєводств Руского, Подільского і Белзского з років 1564–5, приготовляючи до друку люстрацїї королївщин галицких. По святах Великодних працював в архівах варшавских: в Головнім, де переховуєть ся головна частина Коронної Метрики, і в Скарбовім, що містить в собі найбільшу колєкцію инвентарів та люстрацій. Результатом сих [і давнїйших] студій архівальних зявляєть ся між иншим коллєкція инвентарів, люстрацій та справоздань з королївщин руских земель XVI. віку, що обійме кілька томів видавництва "Джерел до исторії Украини-Руси", а містить в собі незвичайно важний матеріял для внутрішної, особливо економічної исторії тих земель; цїкаву подробицю сего матеріялу становлять поименні реєстри сїльскої і міщаньскої людности, що дають важне джерело для студій исторично-етноґрафічних.   Засїданє историчної секції Наук. Товариства им. Шевченка відбуде ся в середу 13-ого червня о 7 годинї вечером в комнатах товариства [ринок ч. 10, другій поверх]. Предметом дискусії будуть два реферати д-ра Омеляна Калитовского, именно про исторію міста Львова д-ра Фридриха Папого, кустоса бібліотеки львівского університету і про исторію львівских жидів, написану тутешним рабіном Ехескієлем Каро, а опісля відчитає проф. Василь Білецкій реферат про житєпись епископа Ивана Снїгурского, написану о. Юст. Желеховским.   Нові читальнї "Просвіти" завязують ся в Станиславові і в Пацикові повіта долиньского. Статути внесено вже до ц. к. намістництва.   В рускій єрархії духовній мають — як довідуєсь "Галичанин" — наступити в короткім часї такі зміни: крил. о. Туркевич має стати архипресвитером перемискої капітули, крил. Бачиньскій архидіяконом львівскої капітули, войсковий капелян о. Касіян Куницкій ректором львівскої семинарії а настоятель сеї семинарії о. Ив. Чапельскій соборним крилошанином львівскої капітули.   Збори львівских робітників відбули ся вчера в гали концертовій на площи вистави. На порядку дневнім стояв Рутовского проєкт виборчої реформи. Проєкт той реферував на вічу і остро критикував п. Гудец. Під конець реферату комісар поліції розвязав збори за оклик: "Прочь з коаліцією!"   Новочасна квестія жіноча почала вже проявляти ся і на Всходї, де женщину все ще уважають за предмет купна і продажи. Наведемо кілька фактів. Корнелія Сорабжі, дочка Индій, осягнула степень бакалавра штук при університетї бомбайскім, а єї сестра здала там докторат на видїлї правничім, удалась на університет в Оксфордї і працювала там практично у одного юриста, а повернувіши до Бомбаю осїла там яко адвокат, першій жіночого пола. Индійка малярка Dhauboi Fardonjee Banajee одержала першу премію в бомбайскім товаристві для заохоти в штуках, відтак поїхала до Парижа і довела до того, що оден єї образ принято на тамошну виставу образів. Сирійка Нannaе Korany, молода панна, написала і надрукувала [першу там з пера женщини] книжку, читану в Сирії, Туреччинї і Єгиптї. Молода ся учена держить в Сирії відчити о еманципації женщин. Друга Сирійка Faniza Abdun Sultana Nalide, дочка богатого Араба з Бейруга, молода й гарна 19-лїтна панночка, учить ся в Гарвард-коллєдж в Сполучених державах в Америцї з-відтам має виїхати до Лондона, і осягнувши там степень доктора, вернесь до свого краю. Ся панночка вже тепер знає сїм язиків. Що квестія жіноча починає займати вже й женщин Всходу, се треба приписати великій енерґії пропаґаторок-Анґличанок. Одна з них — лєді Генрі Сомерсет в однім 1894-ім роцї для пропаґанди жіночої квестії переїхала в 20 державах 8000 анґлійских миль і взяла участь в 115 зборах а 27 конґресах або конференціях.   Дрібні вісти. У Львові померла Анеля з Єзерских Беднарска, мати управителя друкарнї тов. им. Шевченка К. Беднарского, в 83-ім роцї житя. — Вдова по послї до ради державної з Чернівцїв, Іосифа Ваґнерова зложила 25.000 зр. на фундацію, з котрої проценти мають рік-річно в день смерти єї мужа удїляти ся вдовам з Чернівцїв без огляду на народність та на віроисповіданє. — Посїлість Завади коло Жовкви купили від Самуїла Трайстра Іосиф Блотницкій і Андрій Гадінґер. — Д-р Фр. Смолька, виздоровівши, приїхав в суботу вечером з Ремербаду до Львова. — Різники віденьскі звязали ся в т. зв. "рінґ" і підвисшили цїну мяса о 20 кр. на кільо.   Дѣло 