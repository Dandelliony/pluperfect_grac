◦ ◦ ◦ ◦ ◦ ◦ ◦ ◦ ◦ ◦

В користь фонда на відновленє церкви і костела в Загірю, в сяніцкім повітї, відбуде ся нинї дня 2 н. ст. марта на тамошнім двірци зелїзничім, в сали II кляси, музикально-вокальний концерт з богатою програмою. Між иншими находить ся в проґрамі терцет Вербицкого з опери "Підгіряне", в супроводї смичкового квартету.
Рада товариства каси позичкової "Власна Поміч" в Фразї, виконуючи одноголосну ухвалу на загальних зборах членів того-ж товариства, складає на сїм місци сердечну подяку Вп. п. д-рови Костеви Левицкому, адвокатови краєвому у Львові, за те, що безкористовно заняв ся справою рекурсу членів-основателїв до Вис. ц. к. міністерства справ внутрішних що-до основаня того-ж товариства, як не менше за прихильне удїлюванє своїх світлих рад. — За Раду товариства: о. І. Кмицикевич, парох Фраги, предсїдатель. І. Мацієвич, писар і аґент "Днїстра".
Намірене самоубійство. Оногди вечером пробувавсь Иван П. відобрати собі житє вистрілом з револьверу в своїм мешканю при улици Городецкій у Львові. Він стрілив до себе два рази, не зробивши собі нїякої шкоди. Почувши вистріли, вдерли ся сусїди до єго мешканя і відобрали у него револвер. Тогдї вибіг він з дому з криком: "найдете мене в Стрийскім парку". Повідомлена о тім поліція, зарядила відповідні міри, щоби перешкодити самоубійству.
Підчас великих морозів в місяцях сїчни і лютім с. р. замерзло на провінції, після урядових справоздань тринацять осіб.
Досвіди з холєричними бацілями. В послїднім часї роблено у Відни досвіди, щоби випробовати вплив бацілїв холєричних на людскій орґанізм. Пробі піддали ся 4 особи. Всї они їли холєричні бацілї і у нїякої не зауважали лїкарі якого небудь шкідного наслїдку. В тій справі читав сими днями д-р Гастерлік своє справозданє, не витягаючи з наведених фактів нїяких заключень. — Дня 19 н. ст. грудня уміщено 4 особи, між ними і д-ра Гастерліка, в институтї для досвідної патольоґії д-ра Штрікера, відосібнено их і віддано під догляд проф. д-ра Драшого. Того самого дня зїв д-р Гастерлік ½ краплї бацілїв, исходячих від помершого у Відни на холєру робітника Стеркаля. Коли не було нїяких наслїдків і не найдено у Гастерліка бацілїв, зїв він дня 9 н. ст. сїчня цїлу дозу бацілїв сильної культури, походячих з холєричного занедужаня в Будапештї, але і тепер не було нїякого шкідного наслїдку. Друга особа також здорова зїла дня 12 н. ст. сїчня ¾ кубічного центіметра бацілїв другої ґенерації. Помимо великої дози не змінив ся нї в чім стан здоровля згаданої особи. Третя, до розвільнень склонна особа, зажила дня 16 н. ст. сїчня 1 кубічний центіметер бацілїв третьої ґенерації. В тім случаю виступило по 36 годинах легке розвільненє при незначно збільшеній температурі тїла; по пьятьох днях було здоровлє у сеї особи цілком нормальне а хоч в відходах найдено бацілї холєрічні, то однако не викликали они холєри азійскої. Позаяк при подібних досвідах (як напр. у Петтенкоффера) голосили сторонники Коха, що при здоровім жолудку, убиває бацілї квас жолудковий, то щоби о тім пересвідчитись, випив д-р Гастерлік при слїдуючій пробі, заки зажив кубічний центіметер бацілїв четвертої ґенерації, 1%-ий розчин соди, щоби тим зневтралізувати квас в жолудку. Мимо того не змінило ся єго здоровлє, хоч найдено в відходах холєричні бацілї. Вкінци зроблено ще пробу з четвертою слабовитою особою. Она випила розчин соди, а відтак зїла 1½ центіметра кубічного бацілїв. По 7 днях виступило легке розвільненє і в відходах найдено бацілї, але вскорі розвільненє устало. Тепер вже всї особи випущено з під нагляду зовсїм здорові. По тім відчитї оповів ще д-р Драше такі цїкаві факти з послїдної пошести холєричної в Нїмеччинї. В одній родинї померли три особи на холєру. У одної найдено бацілї, а у других двох мимо найпильнїйшого гляданя не було их анї слїду. Дальше сконстатовано, що бацілї холєричні находжено в деєктах таких осіб, що вже 23 днї були реконвалесцентами. — З того виходило би, що причина холєри ще не звістна.
Двацять вісїм міліярдів (28.350,000.000) видала француска република на армію і фльоту від 1871 року, отже за 22 роки. В сю суму не вчислено ще видатків, які пороблено на воєнні виправи в Тунісї, Тонкінзї, Мадагаскарі, Дагомею і т. ин. котрі роблять також значну суму.
Дрібні вісти. В Букарештї відкрила поліція шайку злодїїв, зложену з 150 листоносів, викрадавших почтові посилки. 