◦ ◦ ◦ ◦ ◦ ◦ ◦ ◦ ◦ ◦

Товариство руских женщин в Станиславові подає сим до відомости, що вечерницї товариства при участи "Бояна" станиславівского не відбудуть ся дня 1 жовтня, але 5-ого листопада, а дня 6 листопада о годинї 10-ій рано відбудуть ся в "Рускім клюбі" загальні збори товариства при участи такого числа членів, яке явить ся. Длятого просить ся членів товариства о найчисленнїйшу участь в зборах. — В члени товариства вступили дальше Вп. панї: Климентина Струміньска, Ольга Матковска, Лавр. Левицка, Юл. Ставнича, Ол. Баришева, Нат. Литвиновичівна, Кам. Литвиновичівна, Ем. Дольницка, Теоф. Величковска. — Панї Ем. з Галиковских Воєвудкова з Кіцманя прислала для товариства 3 зр.   Нотарів-Русинів на Буковинї єсть тепер чотирох: Николай Дрогомарецкій в Чернівцях, Адріян Соневицкій в Станівцях, Євгеній Стрийскій в Селетинї, а отсе четвертий — Семен Барановскій [бувшій в 1870-их роках член "Дружного Лихваря" у Львові] именований из заступника нотаря в Кіцмани нотарем в Кимполюнзї. Під одним взглядом мусимо завидувати буковиньскій Руси в тім дїлї, а именно, що столиця Буковини має нотаря Русина. Столиця галицкої Руси не має того щастя. Перед кількома лїтами було опорожнених нараз кілька нотаріятів у Львові і Русини дуже старали ся, щоби при тій нагодї бодай один нотаріят дістав ся Русинови, тим більше що були нотарі-Русини з повним правом компетувати о таку посаду. Однакож всї заходи були надаремні, бо — як кажуть — тогдїшний намістник ґр. Казимир Бадені на дотичне запитанє з Відня в тій справі мав дати відповідь що "не бачить конечної потреби" нотаря Русина у Львові...   Телєфон між Львовом а Віднем має бути заведений з початком слїдуючого року. Дирекції почт і телєґрафів у Львові поручено перевести потрібні підготовленя, а в буджетї державнім на 1897 р. буде вставлена відповідна квота.   Міністер рільництва ґр. Лєдебур, скінчивши свою подорож в Буковинї, виїхав в недїлю з Радівцїв до Галичини, именно до Надвірної, де огляне тамошні посїлости. З Буковини — як кажуть — виїздив дуже вдоволений, сподобав собі гарне положенє Буковини і хвалив мешканцїв.   Чого вже не крадуть! В парискім огородї зоольоґічнім почули оногди рано сторожі якійсь дивний крик в клїтцї з крокодилями. Коли прибігли до клїтки, побачили, що три мужчини і одна женщина хотїли вкрасти величезного крокодиля. Крокодиль спав, а один мужчина влїз до клїткни і заложивши сильку з грубого мотуза на шию і хвіст звіряти, перекинув мотуз поверх крат клїтки своїм помічникам. Ті зачали що сили тягнути, але крокодиль розлючений, що не дали єму спокійно виспати ся, запер ся сильно ногами о крати і при тім ревів що сили. Коли сторожі надбігли, два мужчини і женщина втїкли, полишаючи свого товариша в клїтцї, до котрого тепер вже зачинав крокодиль добирати ся. Сторожі мусїли чим скорше видобути злодїя з клїтки, а той признав ся, що хотїли вкрасти крокодиля, аби єго відтак показувати по ярмарках.   Дрібні вісти. Дня 6 н. ст. жовтня відбуде ся у Львові о 6 годинї вечером в Успеньскій церкви вінчанє п. Володимира Утриска, окінченого богослова, з панною Леонтиною Заячківскою, дочкою п. Атанаса Заячківского, радника дирекції скарбу у Львові. — Посмертні оповістки [від родини] о смерти Овсевія Черкавского появили ся вчера на мурах Львова в двох мовах: в польскій і в рускій [фонетичною правописію]. — Перші збори новозаснованого общества православних дяків буковиньских відбули ся в Кіцмани дня 16 с. м.   Дѣло 