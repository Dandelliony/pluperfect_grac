Проби гашеня нафти. — Деморалізація.

Проби гашеня нафти відбувались вчера рано на головній стражници міскій у Львові. П. Вильгельм Кісс в Будапешту винайшов т. зв. "порошок безпеченьства нафтового", котрий доданий навіть в малій скількости до посуди з нафтою або спіритусом робить се, що на случай якої нещастної пригоди, н. пр. стовченя запалено і лямпи, нафта не лиш не експльодує, але найзвичайнїйшими средствами от хоч-би здутєм єї пригасити можна. Проби роблені на міскій стражници відбулись в присутности многих осіб. Як звістно, нафта, хоч-би і як відчищена (т. зв. неекспльодуюча), розігрїта до певної степени температури і запалена, вибухає за-для того, що витворюють ся ґази о значній експанзивности. Після давнїйших приписів "неекспльодуюча" нафта повинна бути так відчищена, щоби огрїта до +35° R запалена спалила ся без вибуху; новійші приписи вимагають ще докладнїйшого відчищеня, так щоби ще при висшій температурї нафта цілком спалила ся. Така нафта рїдко лучає ся в торговлях, а біднійші люде не купують такої очищеної нафти і тому лучають ся часто нещастні пригоди. Порошок п. Кісса, доданий до нафти, робить се, що нафта вправдї запалює ся, але відтак гасне від звичайного подуву воздуха. На пробі запалювано нафту в скляних резервоарах лямпи і не було нїякої експльозії. При тім показало ся ще одно свойство сего порошку: ото накладано змочені циліндри на запалену лямпу, в котрій палила ся нафта з порошком, і они не пукали, також тратить нафта свою неприємну воню. П. Кісс пояснив, що коли всиплесь 3 ґрами сего порошку до звичайного резервоару лямпи, то вистане се на цілий тиждень, хоч за той час наливаєсь кілька разів нафти. Хемічний склад порошку єсть тайною застереженою патентом п. Кіссови, але аналіза хемічна виказала, що нема в нїм нїяких частей шкідних для здоровля і тому можна єго уживати без найменших средств осторожности. Порошок п. Кісса винайдений перед кількома лїтами і уживають вже єго у Відни і Будапештї. В виду безпечности, яку подає сей порошок, і ціна єго не велика: 5 кільоґр. коштує 25 зр., а звичайна мала коробка 40 кр.
Деморалізація. До Kurjera Lw. пишуть: В громадах північної части повіту самбірского лучаються щораз частїйше убійства, а вже і згадувати нема що про крадежи, численні пожежі з підпаленя, про піяньство і кроваві бійки. В околици Садкович, Райтаревич і т. п. постерунок жандармерії з трех людей не вистає. В серпни убито колами в снї під копицею конюшини недалеко села честного і спокійного паробка, одиноку підпору родини. Нещастливий мав голову розбиту на 32 куснї. Убійників засуджено в Самборї: одного на 3 а другого на 2 роки вязниці. Але зараз по оголошенні засуду відгрожував ся один з помстою на свідків, як лиш вийде з вязниці. На сам новий рік на дорозї мостиско-самбірскій через три днї лежав гидко споганений труп убитого чоловіка. Переїзджаючим мерзко ставало дивитись, але поясняли всїм, що так мусить бути, доки не зїде комисія судова. Справдї вже крайний час нарадити тій деморалізації. (Як звістно, в тій части пов. самбірского єсть дуже мало народних шкіл. Прим. Ред.) 