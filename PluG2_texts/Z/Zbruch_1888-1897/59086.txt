Відозва до руских патріотів.

Земляки!
Лиха година настала. Пануючі недуги кладуть шкільну молодїж в постїль, не оден бідняка не має чим лїчити ся, а подужавши, не має чим відповідним занестись. Та бо й здорові нуждують. Дорожня що-раз більша тисне, з дому не досилають харчу, голод доскулює, а тут треба учити ся. Инші знов мерзнуть за-для браку достаточної одежи. Серце болить, бачучи в недїлю або в свято, як школярі дефілюють парами до церкви. Неоден мимо зимної пори иде в лїтні сурдутї, у иншого подерті чоботи, що пальцї видко, иншій прикрив старою сурдутиною дїри на близшій одежи. Були вже й такі, що нужди ради зголошували ся, що виступлять зі школи, а другі таки виступили... Доки були які-такі фонди, доти помагало ся, але фонди вже вичерпали ся, недобір перевисшив прихід, отже єсть обава, що засївік нашої будучої интеліґенції змарнїє, пропаде... Длятого удаємо ся до руских патріотичних сердець з покликом: Збирайте по лептї на запомогу нашим бідним школярикам, а присилайте чим скорше, аби грозячій бідї запобігти.
Торік один рускій патріот (мабуть священик), котрий не хотїв, щоби єго имя виявити, прислав постав простого господарского сукна, з котрого зробило ся кілька гуньок; була то велика поміч для найбільше потребуючих одежі. Коби-ж то Господь Бог і тепер натхнув якого патріота, аби подібним датком обдарував нашу молодїж... Инші знов присилали стару одїж з своїх вирісших синів (в сїм роцї о. Евг. Гузар зі Львова), і тота придалась і була з вдячностію зужиткована. Просимо отже сердечно: Прибувайте з можливою помочію нашій бідній молодежи, а добре дїло принесе добрі овочі!
Сими часами прислали отсі Добродїї свої лепти на жертвенник вітчини, призначені для бідної молодежи рускої ґімназії: Вп. о. Сосенко 1 зр., о. Попель з Довгополя 5 зр., Галина і Юрко Левицкі (з Станіславова (на руки редакції "Дѣла") 8 зр., Впр. жовківскій уряд деканальний 3 зр. 50 кр., посол проф. Романчук 4 зр. 64 кр. Тим щирим Добродїям заявляємо сам наше сердечне спаси Біг!
Від Дирекції ц. к. академічної ґімназії, у Львові два 14 н. ст. падолиста 1891.— Ильницкій. 