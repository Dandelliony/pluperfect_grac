З Станиславова.

[О потребі установленя посади четвертого сотрудника катедрального в Станиславові.]   Коли при катедрі латиньскій у Львові при 3000 парохіянах єсть 5 сотрудників, а при вірменьскій на 180 душ також 5 сотрудників при латиньскій катедрі перемискій 4, при митрополитальній церкві св. Юра 6, при перемискій рускій катедрі 5 місцевих кромі одного експозита, котрий за чергою в катедрі проповідати єсть обовязаний, — тут в Станиславові єсть их лише 3 на 6000 парохіян з прилученою церквою дочерною в Кнїгининї. На них лежить обовязок душстаровництва в арештах окружного суду, в шпитали загальнім в Станиславові, де хорі переважно обряду руского; всї 3 сотрудники мають ще катихитури при школах середних [реальній і семинари учительскім] або народних, відправи богослуженя в катедрі властивого на буднях і в святочних днях, асисти, діяконованя займають майже весь час і всї сили молодих здорових священиків так, що навіть при звичайних і сприяючих відносинах, коли анї з них нїхто не хорий анї кого другого хорого в Станиславові заступати не мусять, не в станї они всїм запотребованям вдоволити. Не дасть ся заперечити, що з розростом міста Станиславова під теперішний час зростає і число гр.-кат. вірних в тутешній парохії. Заведенє дирекції зелїзниць з кілька сот функціонерами і их родинами побільшить і число парохіян; за тим иде приплив слуг, робітників і ремісників занятих при будівлях. Число краєвої оборони приналежного в справах душпастирства до цивільного духовеньства, також підвисшено. Зваживши, що селяне доохрестних парохій, недалеких від Станислава і рівними й добрими дорогами сполучених в тії днї, коли их парохи до прилучених церквей з богослуженєм відїзжають, численними масами до катедри напливають, так що нераз сурдотовцї станиславівскі нарікають, що не мають де стати в своїй церкві, і тут в великім числї запотребовують св. Тайн, не говорячи вже про час Великого посту, коли і з сусїдних місточок численний контінґент до св. Тайн в катедрі приступає.   Другу школу для дївчат сего року вже будувати зачинають. Також має бути заведена третя школа людова для хлопцїв. Еп. Консисторія з уваги на перетяженє тутешних сотрудників толєрує — мимо кількоразових накликувань в часописях, — що в школї повтаряючій і промисловій реліґії для руских учеників не викладає ся, і так наші термінатори позбавлені потрібної і належної им науки. Особливо в часї, коли сотрудники порозходять ся на ексорти до шкіл, нема кому сповідати анї до хорого їхати, єсли і парох в Кнігининї занятий. Також і та обставина, що катедра з ходом часу, хоч поволи, приходить завдяки фондови захристійному, засилюваному з реліґійного фонду, до засобів так в ризници: 1) архієрейскій, як і 2) капітульній, і 3) ново-рукоположених, і 4) парохіяльній з дотації пресвитерів і доходів братства парохіяльного — показує ся потреба посади осібного функціонера, префекта захристії для піднятя праць инвентаризованя, евіденції, перехованя і надзору безпосередного. Також новійшими часами замітна жертволюбність на річ церкви катедральної в предметах і грошех, як се видко з Вістника епархіяльного. Той четвертий вікарій катедральний міг би на разї злучити в своїй особі два уряди: служителя св. Тайни покаянія і префекта захристії. Потребі тій задумувано зарадити через перенесенє якого сотрудництва з провінції до катедри, але парохи потребують их для своїх парохій. Не зістає нїчого иншого, як щоби правительство дотацію четвертого вікарія катедрального переняло на фонд реліґійний.   В місяци маю виголосив о. Хомишин, сотрудник катедральний, 30 проповідей при маєвім богослуженю. За-для приступности і легкозрозумілости тих проповідей слухало их на буднях над 400 вірних. В недїлї і свята бувала церков битком повна. Ходила і интеліґенція, мужчини й панї. Дїти нашої интеліґенції, хлопчики й дївчатка, стояли на богослуженю в двох рядах з свічками. Зважаючи на максиму "orator fit", о. Хомишин при довшій праци і досвідї станесь цїнною силою проповідничою в епархії.   Парох о. Т. Шанковскій випровадив ся з дому парохіяльного до нанятого при Липовій улици ч. 47, де містить ся і канцелярія парохіяльна. Коли на давнім приходстві семинар будувати стануть, доси не відомо.   Епископ Куїловскій має ся вже лїпше, виїзджає на прохід; незадовго имовірно верне до Станиславова.   Вдовичому фондови винна ліквідація Заведенія ще 7.800 зр. а сплата того довгу відбуває ся повільнїйше нїж вперед.   О. митрат Фацієвич розпочав візитувати науку реліґії по школах тутешних [станиславівских].   Дѣло 