◦ ◦ ◦ ◦ ◦ ◦ ◦ ◦ ◦ ◦

Холєра. Вісти подані нами вчера про холєру в Борщівскім і Гусятиньскім потверджує і урядова Gazeta Lwowska. І так в Залучи над Збручем, в повітї борщівскім занедужало від 22 н. ст. грудня доси 7 осіб, з котрих 6 померли дня 23 н. ст. грудня. — В сусїднім селї Вербовцї занедужали дня 23 грудня дві особи, а з них одна умерла. — В Гусятинї умер один недужій з давнїшнє виказаних, на тиф похолєричний. — В Сокирінцях, в повітї гусятиньскім, вільних доси від пошести, занедужала і померла на холєру одна особа. — В Зеленій, того ж повіта, занедужала також одна особа. Всї ті села лежать над Збручем. — Як видко не спинює і строга зима холєри в єї походї, то-ж можна на певно припускати, що з весною виступить она у нас з ще більшою силою.
З Кудринець в повітї борщівскім пишуть нам: В днях 15, 16, 17 і 18 н. ст. грудня с. р. відбула ся в Кудринцях місія духовна під проводом оо. Василіян. Через всї днї досить обширна церков була переповнена народом тутешним і дооколичним. Більше як три тисячі народу слухало проповідей а около вісїм сот приступило до св. сповіди. Як би була пора инша не зимова, можна би було сподїватись ще більше народу, але наш нарід бідний, не має навіть відповідно до зими в що приодїти ся. Латинники майже що кілька лїт уряджують в сих сторонах свої місії, на котрі горне ся наш рускій нарід. [Другій Впов. дописуватель доносить нам, що ся місія мала на оцї головно справу еміґрації народу до Россії.]
Староство в Богородчанах розвязало було в своїм часї товариство касинове в Солотвинї Łączność. Господар сего касина Хаїм Исак Ерліх був з того дуже невдоволений і письмом з 15 лютого 1892 року, висланим на руки ц. к. старости в Богородчанах загрозив функціонарям того староства, що єсли до 48 годин не призволять на дальше истнованє Łączności, то члени касина удадуть ся до цїсаря, донесуть о перекупствах урядників і здушать их, як рибу. Се письмо відослав староста судови і в наслїдок того Хаїм Ерліх ставав дня 22 н. ст. грудня с. р. перед судом присяжних в Станиславові яко обжалований о злочин публичного насильства з §.986 з. к. Жида засуджено на 2 місяцї тяжкої вязницї.
Увязненє п. Козарищука редактора "Науки" у Відни наступило в наслїдок реквізиції черновецкого [а не львівского] суду карного, бо слїдство, кажуть, веде сов. В. Ясеницкій в Чернівцях. ["Гал. Русь" довідуєсь, що о зраду державну.]
Самоубійство. Оногди по полудни найдено на однім гробі на стрийскім кладовищи у Львові безпритомну жінку а коло неї склянку з останками розпущеної кислоти карболевої. Відвезено єї до шпиталя, де сконстатовано, що нема вже для неї ратунку. Самоубійниця називає ся Марія Шмара, єсть служницею, числить 30 лїт, а самоубійства допустила ся з розпуки по смерти судженого, котрий умер перед кількома днями.
Крадіж в міністерстві. З Відня доносять, що послїдними днями арештовано там офіціяла Маґу, занятого в міністерстві скарбу. Маґа обкрадав листи надходячі з головних міст австрійских провінцій до міністерства скарбу, а обіймаючих зіпсовані банкноти. Покрадені банкноти по 5 і 50 зр. казав Маґа експресам ще раз вимінювати в касах. Таким способом спроневірив він кілька тисячів зр. З слїдства показало ся, що Маґа програвав значні суми на дрібній льотерії і що мав значні довги.
З Станиславова пишуть, що сими днями зайшов там один селянин до каси щадничої, щоби виміняти 500 зр. на нові гроші. Під той час був в бюрі якійсь панок, котрий дізнавшись о що річ иде, представив ся селянинови яко урядник каси, взяв від него 500 зр. і дав єму нїби квит, котрий мав потвердити дотичний парох. Селянин сховав квит, вернув домів і пійшов до священика просити єго о потвердженє квиту. Тимчасом на папери були слова: "Глупий Грицю не марнуй свою працю на марницю". Священик поїхав зараз до Станиславова і дав о всїм знати поліції, однако доси не удало ся ще віднайти зручного обманника.
Листи з погрозами. Поліція черновецка арештувала сими днями два индівідуами, підозріні о се, що розсилали до тамошних купцїв листи з жаданєм окупу, грозячи им в противнім случаю смертію. Один з арештованих називає ся Фердинанд Апостолюк, котрий як сконстатовано, перебував сего року в Лондонї, з-відки тепер приїхав. Говорить кількома язиками. Єго відставлено до суду карного. 