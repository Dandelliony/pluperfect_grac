Процес о убійство. — Торговля галицкими дївчатами.

Процес о убійство артистки Висновскої 
закінчив ся вчора перед варшавским судом. Корнета гусарского полку ґвардійского Бартенієва, котрий признав ся до убійства Висновскої, хоч і боронив ся тим, що зробив се цїлком непритомний на власне єї жаданє, засуджено на вісїм лїт каторжних робіт і утрату всїх прав горожаньских. З зізнань свідків показало ся, що Висновска мала аж надто много знакомих, а через своє поведенє була у великій степени нервово розстроєна і нераз висказувала ся, що дальше на такій дорозї зайти не може. Хоч з другої сторони показало ся, що Бартенієв був просто звірем а не чоловіком, котрий вмів використати розстрій нервовий Висновскої і полохав єї раз-в-раз своїм самоубійством. Раз в ночи запровадив Бартенієв Висновску до войскової церкви православної і показав єї мерця вахмайстра, а Висновска на сей прикрий вид дістала сильний атак нервовий; на другій день рано попроваджено кондукт похоронний по-під вікна Висновскої а музика войскова грала марш похоронний. За-для свого розстрою нервового мала Висновска привиди, котрі впроваджували єї в стан здеревлїня; привиджував ся єї чорт в червонім одягу. Зізнаня покоївки кинули ярке світло на зносини Висновскої з многими єї знакомими, котрими були і артисти, літерати, войскові люде а навіть і один дїдич галицкій, Кл., властитель копалень нафти. Деякі з тих знакомих ставали перед судом, щоби пояснити як характер убитої так і єї зносини з убійником. Одним зі знакомих був тенор опери варшавскої, п. Филип Мишуга (прозвавшій ся Aleseandro Philippi), бувшій плеканець Ставропиґійскої бурси. Досить характеристичних зізнань того свідка не подаємо, але натомість дуже цїкаво подав сей п. Мишуґа свої generalia. Перед присягою заявив він, що по россійски не знає і що єсть унит, а що таке віроисповіданє не єсть в Россії признане державно, тож і відобрав від него присягу предсїдатель трибуналу (від инших свідків відбирали присягу духовні особи дотичних віроисповідань, як православні, католики, лютеране, жиди). На питанє, якої народности, відповів п. Мишуга, що вихований по польски, тож і Поляк. Мишуга і ґен. Паліцин заходили найчастїйше до Висновскої. Висновска хотїла виїхати за границю, щоби заробити гроша на гостинних виступах артистичних і щоби увільнитись від Бартенієва — але несподївана смерть перешкодила єї плянам. Торговля галицкими дївчатами в Стамбулї.
Поліція ряшівска відкрила, що торговля дївчатами, помимо всяких средств осторожности і заряджень властей, удавала ся доси знаменито жидівским аґентам. Справджено, що з кінцем серпня 1889 р. продали супруги Фльєки (або Квачі) в Перемишли Катерину Адамів, 19 лїт числячу, доньку тамошного столяря, аґентови зі Львова, а в тім самім часї продала Н. Бреннерова зі Самбора Марію Комуняківну, 17 лїт числячу, доньку селянина зі Садкович, аґентови зі Самбора. Кождий з аґентів повіз свою жертву умовленою дорогою до Пешту і там получивши ся в певнім готели при двірци зелїзничім, поїхали просто до Стамбулу. З двірця зелїзничого в Стамбулї вивезли их омнібусом до одного парку за містом, де ихь вижидало 9 купцїв. По осмотрі і фізичнім розслїдї тих жертв приступлено до ліцитації і по довшім торзї купив их найбільше даючій Н. Куґель, властитель публичного дому в Стамбулї при улици Cala capuxande, заплативши за кожду дївчину по 60 лірів турецких с. є. понад 600 зр. Закуплені дївчата завезено до гарему і уміщено на першім поверсї під замкненєм і сторожею. Дївчата счудувались вправдї таким поведенєм, але вже було за пізно, а в гаремі побачили ще дванацать инших дївчат галицких. Кожда мала окрему келію а на коридорах стояла сторожа. Через перші два місяцї придержують кожду дївчину під замкненєм, доки не навчать ся кільканацять слів по турецки, щоби могла перед контролею урядовою подати прибране прозвище і місцевість. Однак Катерина Адамів відважилась і дня 9 жовтня 1890 р. в ночи спустила ся вікном з першого поверха на простиралї на улицю та дійшла до австро-угорскої амбасади, з відки відослано єї до Галичини. Прокураторія і поліція в Перемишли зарядили строге слїдство і кількох торговельників тим живим товаром увязнено.   