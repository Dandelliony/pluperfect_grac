Рух в руских товариствах.

Другі загальні збори "Читальнї" в Залїсю епископскім відбули ся в недїлю дня 12 н. ст. липня с. р. З запрошеної доокрестной интеліґенції не явив ся нїхто — крім п. Федя Остафієвого, господаря з Єрмаківки. Читальники і часть громадян місцевих зібрали ся в прибраній комнатї ч. господаря Василя Вельгана, котрий, мимоходом сказавши, хоч сам неписименний, вже другій рік відступає охотно свою хату на поміщенє читальнї.
О 5-ій годинї відкрив збори голова читальнї о. Никола Сваричевскій і візвав зібраних, щоби вибрали предсїдателя на час зборів. Присутні згодили ся на предложеного о. головою п. Анатоля Грушкевича, а сей занявши місце предсїдателя, подякував за зроблену єму честь та за довіріє і пояснив ново-прибувшим громадянам цїль і користи читальнї. Потім наступило справозданє уступаючого видїлу за рік минувшій і показало ся, що читальня мала вписаних 71 членів, однак з тих лише дві третини пильно вчащали до читальнї і вкладки членьскі вплачували. Приходу було 24 зр. 72 кр. а розходу 22 зр. 7 кр. Гроші видано на справленє шафи до читальнї і на предплату ґазет. Читальня числить 118 книжок, вписана в члени "Просвіти" і предплачувала "Батьківщину" і "Дзвінок". "Дѣло" приносили до читальнї або учитель п. Зенон Грушкевич, або о. Никола Сваричевскій. Читальня обходила память Т. Шевченка вечерком вокально-деклямаційним. По справозданю наступили вписи нових членів, а потім вибір видїлу на рік слїдуючій. До видїлу вибрані о. Николай Сваричевскій головою, Григорій Грушкевич секретарем, Илько Гнатюк касиєром, Володимир Жак бібліотекарем, а заступниками Василь Вельган і Кость Вельган. О. Ник. Сваричевскій, подякувавши за вибір на голову, заохотив членів вчащати пильно до читальнї і притягати инших господарів. По промові п. Зенона Грушкевича наступили деклямації, переплїтані співом в чотири голоси. З деклямацій подобалась особливо деклямація школяря Якова Кривецкого, виголошена звінким голосом, а пісня народна "Стоїть явір над водою" удачно відспівана на чотири голоси.
По вичерпаню предмету о. голова закриваючи збори, внїс а читальники відспівали "многая літа" цїсареви і присутним членам. Потім пп. читальники урядили малу перекуску для свого одинокого гостя п. Федя Остафієвого. — Н. С. 