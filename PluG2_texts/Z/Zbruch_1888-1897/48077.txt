◦ ◦ ◦ ◦ ◦ ◦ ◦ ◦ ◦ ◦

Ревізії поліційні відбулись у Львові в помешканю Поляків: писателя Вячеслава Кощица (Сагібея) і академіка Тадея Дверницкого.
"Стоваришенє взаїмної помочи льокаторів львівских" покликує збори на день 1 марта, в недїлю, о 2-ій год. по полудни до салї тов. "Скала". Порядок денний зборів: Принятє і затвердженє статутів, 2. Вибір заряду; 3. Внесеня членів.
Субвенції на будову доріг. З дотацій, визначених соймом на субвенції будови доріг повітових і громадсках, удїлив видїл краєвий для всхідної Галичини: Видїлови повітовому в Жовкви приречено в 1890 р. 5000 зр. субвенція на будову дороги повітової Жовків-Крехів-Фуйна; — видїлови пов. в Збаража на будову доріг Збараж-Нове село і Підволочиска-Збараж-Березовиця приречено 8000 зр.; — видїлови пов. в Теребовли на будову дороги пов. Теребовля-Сороцко-Скалат приречено в сїм роцї 3000 зр. а на 1892 р. 5000 зр.; — видїлови пов. в Раві удїлено на будову дороги громадскої Любича-Журавцї 750 зр. — видїлови пов. в Золочеві удїлено на будову дороги пов. Золочів-Білий камінь-Ожидів 3000 зр.; — видїлови пов. в Камінцї струмиловій приречено 7000 зр. субвенції.
Вправи войскові. Міністерство війни видало деякі постанови дотично вправ войскових в резерві і доповняючій резерві а именно: Як довго тревати будуть вправи означає ся для офіцирів резервових всякого рода, обовязаних до вправ, на 28 днїв, а для кадетів резервових на 13 днїв. Для кадетів резервових, котрі відбувають вправи підчас осїнних маневрів, час довготи вправ буде означуватись що-року. Загалом час довготи вправ означено для резерви і резерви доповняючої на 13 днїв, з приміткою, що для тих, котрі відбувають ті вправи в часї осїнних маневрів, буде означуватись сей час щорічно. Резервісти мають відбути свої вправи в тім окрузї, в котрім проживають. З поміж резервістів кавалерів будуть покликуватись на 13 дневі вправи ті, що відбували службу при лінії яко однорічні охотники. Віддїли инжинірскі відбувають вправи на веснї і в осени.
Дрібні вісти. Проф. Микулич з Кракова покликаний до Монахіюм яко наслїдник славного Нуссбавма. — Село Ляхава, пов. добромильского, власність Прусака Байлена, купив п. Вол. Новицкій з Кресова. — В сїм роцї святкувати буде столїтний ювилей свого истнованя полк уланів ч. 1, котрого округом доповняючим єсть Краків і котрий стаціонує в Кракові; властителем того полку був від 1885 р. архікн. Рудольф. 