Державна школа промисл. у Львові. — Похорон пок. о. Ивана Наумовича

Державна школа промисл. у Львові.
Дотеперішну львівску фахову школу для промислу артистичного перемінено на державну школу промислову з початком шкільного року 1891/2. Тому, що будинок, призначений на поміщенє тої школи, ще не викінчений, міністер просвіти позволив на отворенє і провізоричне поміщенє повисшої школи в ратуши. Після статута подає дирекція до публичної відомости, що слїдує:
Державна школа промислова обіймає слїдуючі віддїли:
I. Школу для промислу будівничого, котра складаєсь: а) зі школи підмайстрів мулярских, теслярских і каменярских. Наука в кождім з тих трех віддїлів треває чотири півроки зимові по пять місяцїв т. є. від 3. падолиста до 31 марця. — б) Школи столярства і слюсарства будівничого, подїленої на два віддїли: столярскій і слюсарскій. Наука треває через шість півроків. Ученики мусять мати скінчену народну школу, 14 лїт житя і два лїта практики.
II. Школу для промислу артистичного: Она складаєсь зі школи для промислу деревного в трех віддїлах (столярство мебльове, сницерство і токарство), школи гафтярства і коронкарства і фахової школи рисунку і модельованя. Наука треває три або чотири роки.
III. Доповняючу школу промислову для термінаторів в промислї будівничім, металевім і артистичнім. Наука треває два роки в порі вечірній і в недїлю.
Вписи до всїх віддїлів державної школи промислової будуть відбувати ся від 22 до кінця вересня с. р. в канцелярії шкільної дирекції в ратуши на I поверсї в музею промисловім від 9 — 1 перед полуднем. Похорон пок. о. Ивана Наумовича
буде — після новійших вістей — прискорений, бо відбуло ся уже ві второк а може і в понедїлок слїдуючого тиждня.
До редакції "Галицкої Руси" наспіла вчера ось-така телєґрама з Новороссійска від д-ра Николая Наумовича: "Везу тїло на пароходї і прибуду в Кієв 16 (28) або 17 (29) вересня". Навязуючи до тої вісти о прискореню похорону, пише вчера "Галицкая Русь": "О кілько нам звістно, зі Львова і з провінції вибирались на похорон до Кієва многі з єго почитателїв і свояки, однак числили на то, що тїло привезене буде до Кієва около 2 н. ст. жовтня, як о тім перше доносив син покійника з Кієва перед виїздом до Новороссійска. Чи вспіють всї, котрі наміряли бути на похоронах, постаратись до суботи о пашпорт і візу, а також до кількох днїв уладити свої дїла на час виїзду, то залежати буде від обставин, котрі иногдї навіть при найлучшій воли подолїти трудно." Ну, нам здаєсь, що єсли справдї "многі" вибирались, то й "многі" можуть їхати, — а деякі москвофіли зі Львова вже сегодня виїхали або виїздять. На похоронї сподївають ся в Кієві також селян з Галичини — чи иного, не знаємо.
З Кієва доносять нам, що похорон пок. о. Ивана Наумовича наміряють россійскі панславісти зробити політичною маніфестацією і в нїй мають взяти участь також видатнїйші личности славяньского благотворительного общества. Маніфестація тая приходить добре як-раз в пору, коли у Львові радить синод руско-католицкій. В Кієві з-разу сподївали ся приїзду на похорон більшого числа москвофілів з Галичини, але по общім собранію общества им. Мих. Качковского у Львові тая надїя послабла.
"Справозданє бо зі зборів общества им. Качковского — пишуть нам з Кієва — відчитано тут з "Галицкой Руси", викликало між тутешними панславістами вражінє дуже пригнобляюче. Тут сподївали ся, що на собранію проявить ся яка-небудь, хоч би невеличка, маніфестація з нагоди смерти Наумовича, а між тим [як довідались в Кієві з "Галицкої Руси"] дві тисячки люда зібрано в "Народному Домі" на те, щоби не позволити нїкому анї словом обізватись про Наумовича, бо двом мужикам — як пише "Гал. Русь" — котрі подавали гадку, аби видати портрет Наумовича і поставити єму памятник, не дано навіть договорити. З сего факту, як і з дальших фактів, що в день такого великого збору [2000 людей! — коли "Гал. Русь" говорить правду] зібрано лише мізерну суму 100 ґульденів на памятник для Наумовича, а дальше, що поминальне богослуженє за Наумовича відправлялось заходом збанкротованого "Заведенія", як коли-б уже у Львові не будо нїкого путнїйшого, — кіївскі панславісти почали переконуватись, що их справа в Галичинї не стоїть так добре, як их морочено. Ось і причина, чому они тепер уже й не геть то вірять, щоби з Галичини наїхало сюда богато людей на похорон Наумовича. Одначе все-таки без маніфестації не обійдесь, бо маніфестація ся на кождий випадок сегодня нашим панславістам потрібна..."   