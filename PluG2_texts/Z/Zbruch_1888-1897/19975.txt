З Відня пишуть нам. — Статут "Товариства имени Фр. Миклошича у Львові".

З Відня пишуть нам: Вп. посол о. Озаркевич внїс уже в радї державній петицію Народної Ради в справі рускої гимназії в Чорткові взглядно Бучачи. При генеральній дебаті над буджетом годї було Русинам добитись до слова через замкненє дискусії. Пос. Озаркевич, надїятись, буде міг прийти до слова при позиції "Центральний заряд віроісповідань і просвіти", бо має вильосоване ч. 2-ге межи бесїдниками pro; вправдї перед ним мають говорити 2 посли contra а 1 про, але все таки годї допустити, щоби яко 4-ий бесїдник не прийшов до слова, або иншими словами, щоби так скоро замкнули дискусію...
Статутів "Товариства имени Фр. Миклошича у Львові", котрі подали були в грудни 1883 року через сенат университетскій ц. к. намістництву до затвердженя академики пп. Радован Кошутич, Антоній Сїницкій і Володимир Охримович в имени збору академиків — не потвердило ц. к. намістництво і уконституованє сего товариства заборонило рескриптом з 23. лютого 1889 до ч. 9547, добачивши в деяких §§-ах статута рїчи противні законови з 15 падолиста 1867 р. Цілею "Товариства имени Фр. Миклошича" мало бути (§. 2): "ширити знанє язика, литератури і исторії Славян і розбуджувати наукову дїятельність в тім напрямі через (§. 3): а) устроюванє відчитів і викладів наукових о духовім і физичнім житю народів славяньских; б) подаванє науки поодиноких народів славяньских; в) заложенє библіотеки з дїл славяньских, предплату наукових і литературних часописей славяньских або трактуючих про Славян, котра з часом могла-би бути отворена і для ширшої публичности; г) устроюванє відчитів публичних; д) устроюванє забав, вечерків, концертів, екскурзій і т. п.; е) видаванє дїл наукових або і періодичних публикацій з области язика, литератури і исторії Славян." — Ціли і средствам товариства ц. к. намістництво чей же не могло нїчого закинути, а из рескрипту єго видко, що рекриминовано тілько §§-фи дотикаючі членів почетних і спомагаючих. Тож можна надїятись, що молодїж академична, полагодивши ті §§-и, внесе нові статути і оснує товариство имени Миклошича, котрого і ціль дуже висока та благородна і средства достойні молодежи академичної.  