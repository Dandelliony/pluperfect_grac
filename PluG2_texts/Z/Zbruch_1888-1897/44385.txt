◦ ◦ ◦ ◦ ◦ ◦ ◦ ◦ ◦ ◦

В справі украдених плянів краківскої крепости доносить півурядова ґазета Reichswehr, що фактично украдено 50 плянів будівлї трех фортів, положених на північнім фронтї кріпости. Украдені пляни містили детайлічні указки. Були они зложені в деревляній скрини в льокали, до котрого мали приступ як ордонанси так і особи цивільні. Крадїж була обдумана систематично а виконати єї мусїла особа, знаюча добре місцевість. Слїдство не викрило доси нїяких познак.
Пок. Павло Лисенецкій, секретар ради окружного суду в Перемишли, поручив ще перед смертію, щоби єго бібліотеку, зложену з 400 примірників книг і брошур переслати до бібліотеки "Народного Дому" у Львові, котрого покійний був членом.
Процес льотерійний Фаркаша. Дня 24 с. м. видали засуд по переведеню нової розправи в темешварскім судї: Мельхіор Фаркаш, Кароль Собовичь і Іосиф Пишнеки засуджені за обманьство і перекупство на 6 лїт тяжкої вязницї і 10 лїт утрати горожаньских прав; крім того має заплатити Фаркаш 2.000 зр. а Собович і Пишнеки 300 зр. кари. (При першій розправі засуджено тих трех на 8 лїт вязницї.) П-ї Телеки засуджена за обманьство на 2 роки вязницї, а п-ю Пишнеки увільнено. Всї засуджені мають звернути австрійскому скарбови 480.000 зр. і заплатити кошти процесу. Трибунал не увзгляднив просьби оборонця Еетвеша, котрий домагав ся випустити засуджених на вільність перед відсидженєм кари.
Гостї до нас. Уже друга доба добігає, як завитав до нас поважний і голодний гість, білий снїг, чи як Гуцули кажуть — зима. Забілїлись дахи, покрилась і земля поважною одежію, символом бездушного поцїлунку, щоб опісля відродитись новим житєм, вескреснути з весною в цїлій своїй красї, і з відсвідженими силами по зимовім снї та випочинку вказати очам, що сила житя хоч притаюєсь позірно, но нїколи не вмирає. Она мовляв "знову оживає і смієть ся знову!..."
Соймова комісія шкільна полагодила шкільне внесенє посла Романчука в той спосіб, що на підставі справозданя посла Пілята ухвалила резолюцію, взиваючу правительство: а) щоби устрій уграквістичний під взглядом язика викладового, якій истнує на висших курсах мужеских семінарій учительских у всхідній части краю, впровадило також і на першім курсї тих семінарій; б) щоби постепенно впровадити устрій утраквізму під взглядом язика викладового також в женьских учительских семінаріях у Львові і Перемишли.
Дрібні вісти. Громада Мельниця, пов. бобрецкого, одержала від цїсаря 100 зр. підпомоги на реставрацію церкви. — Впреосв. митрополит Сембратович вписав ся яко член підпомагаючій до тов. "Rodzina". — Цїсар надав срібні хрести заслуги двом робітникам, Страцї і Будзикевичеви, з фабрики сукна Штайнікля і Ґільнера в Бялій, в признаню их довголїтної і вірної працї в одній фабрицї. 