◦ ◦ ◦ ◦ ◦ ◦ ◦ ◦ ◦ ◦

Вечерок етнографичний устроїли питомці рускої семинарії духовної у Львові минувшої недїлї. Відчити, співи, деклямації склалися в прегарну цілість і дали доказ, що наша молодїж не дармує а щиро трудиться і пізнає той нарід, котрому має проводити в будучности. Читано гарні розвідки: о руско-україньских казках, о обрядї весїльнім на Покутю; деклямовано Марусю Богуславку; співано збірки народних пісень Лисенка, Цетвиньского і бл. п. Андрейка; надпрограмово грав один питомець на лїрї і співав при тім наші думи. Зібрані на тім вечерку вельми одушевились почутими рїчами і закінчили сей обяв духової праці нашої молодїжи відспіванєм "Ще не вмерла Україна"! Лиш такою працею можна боротись з успіхом против всїлякого лиха, находячого на наш нарід, тому щире "Щасть Боже!" до дальших трудів.
Краєва рада шкільна оголошенєм з дня 14 червня с. р. до ч. 9881 розписує конкурс на місце учителя религії обряду гр.-кат. в ц. к. академичній гимназії у Львові, а евентуально на таке місце, могуче опорожнитися в иншій гимназії. Платня і додатки після закона з 9 цвітня 1870 і з 15 цвітня 1873. Кандидати, що стараються о се місце, мають внести поданя через безпосередно верховну власть до президії ц. к. краєвої ради шкільної найдальше до 4 липня с. р.
В Турю коло Топорова будуєся нова церков з твердого матеріялу після пляну п. В. Нагірного і заходом місцевого пароха о. І. Герасимовича.
Фальшиві гульдени срїбні появилися; львівска полиція слїдить за фальшівниками.  