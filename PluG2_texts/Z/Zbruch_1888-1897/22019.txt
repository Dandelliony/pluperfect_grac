◦ ◦ ◦ ◦ ◦ ◦ ◦ ◦ ◦ ◦

Відень 3 мая. Правительство зажадало в палатї послів додаткового кредиту 50.000 зр. на видатки з причини участи министерства рільництва в маючій відбутися в слїдуючім році виставі рільничій у Відни. — Тернопільскій суд зажадав позволеня виточити против посла Розвадовского слїдство за оскорбу, котрої він допустився друком против п. Володислава Федоровича з Вікна (Звістний памфлет, роздаваний послам в галицкім соймі. Ред.)
Пешт 3 мая. Министер финансів заявив підчас генеральної дебати над буджетом, що може бути, що і він сам заведе податок биржевий, але на разї годї се зробити без шкоди для національної господарки. Дальше доказував министер, що доходи державні значно збільшилися і що при дальшій ощадности вистануть они на покритє видатків.
Гаґа. 3 мая. В парляментї відчитано лист кн. Нассавского з прошенєм до короля, щоби він сам рїшив, чи князь має і дальше вести реґентію в Люксенбурзї чи нї. Опісля ухвалив парлямент одноголосно, що король має назад обняти правительство і вислав єму гратуляційну телеграму.
Букарешт 3 мая. Праса румуньска доказує в полемиці з россійскою, що конституція румуньска не постановляє того, що-би теперїшний наслїдник престола був православним, бо то обовязує лиш дїтей короля. Впрочім лиш сама Румунія має право о тім рїшати. 