◦ ◦ ◦ ◦ ◦ ◦ ◦ ◦ ◦ ◦

Ще про віче в Станиславові. Видїл Народної Ради у Львові внїс до презідії намістництва рекурс против заборони віча в Станиславові. Позаяк віче відбуло ся, то рекурс має лиш теоретичне значінє. Староство станиславівске подало було яко причини заборони маленькість салї і непридатність на згромадженє публичне з оглядів поліційно-будівляних і огневих. Отже в рекурсї виказано, що саля єсть достаточно велика і як-раз на згромадженя, вечерки і т. и. призначена; впрочім чисто субєктивне твердженє о маленькости салї не може бути взагалї причиною заборони, бо староство не може наперед знати, кілько прибуде людей; наконець подані станиславівским староством причини не відповідають постановам закона, котрий лише в инших случаях допускає заборону віча. — На вічи в Станиславові, котре було зазначене яко віче повітове, пос. Романчук відчитав спис громад, належачих до станиславівского повіта, щоби доконати ся, з котрих громад явили ся люде на вічу а з котрих нї. Отже на 75 громад було 58 заступлених а 17 нї. Именно не появив ся нїхто з Бринї, Княгинина нїмецкого і польского, Підлужа, Угринова шляхотского і Узиня в станиславівскім, а з Блюдник, Хоросткова, Озерця, Колодїєва, Кончак нових і старих, Маріямполя, Сапогова, Тумира і Волчкова в галицкім судовім повітї. Думаємо, що такій перегляд придав би ся і на инших повітових вічах.   Повітове віче руске відбуде ся дня 22 н. ст. с. м. [ві второк] в містї Жовкві заходом Жовківскої Рускої Ради.   З маневрів цїсарских. Підчас маневрів командантом 10-ого корпуса (партія західна) єсть ґенерал Антін Ґальґочі, шефом штабу полковник Куммер; войско виносить: 44 баталіонів, 9 швадронів і 19 канон. Командантом 11-го корпуса (партія всхідна) єсть фельдмаршал-поручник ґр. Шуленбурґ, шефом штабу полковник Фішер Кольбріе, войско виносить: 44 баталіонів, 9¼ швадронів і 128 канон. — Ві второк був день випочинку. Цїсар о год. 8-мій рано вислухав враз з дружиною Тихої Служби Божої в каплици замковій.   Д-р Михайло Борисикевич, славнозвістний окуліст і професор університету в Градци, гостить у Львові.   Дрібні вісти. Поправчі испити зрілости в учительскій семинарії в Станиславові будуть відбувати ся д. 8-ого жовтня с. р. від 8-ої години рано. — Поїзди прогулькові зі Львова до Брухович від нинї перестають курсувати. — Коло Лосонча в Угорщинї на неотворенім ще зелїзничім шляху вїхав поїзд з двома льокомотивами на поїзд з порожними возами, при чім льокомотиви розбили ся, а пять осіб втратило житє. — В Самборі помер Володислав Яворскій, повітовий инжінєр, в 48 роцї житя. — Бацїля джуми мав відкрити в Петербурзї тамошний професор університету д-р Ненцкій.   Дѣло 