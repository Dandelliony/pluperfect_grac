◦ ◦ ◦ ◦ ◦ ◦ ◦ ◦ ◦ ◦

Всїм П. Т. Читателям "Дѣла" шлемо в світлий празник Рождества Христового наші з глубини серця походячі желаня всего добра і кличемо до них: Веселих і щасливих свят! Як далеко сягає руска земля, всюди, де лиш понесесь нинї голос рускої коляди, най завитає щастє і радість, най настане щира братня любов і віра в красшу долю і будучність Руси! Христос раждаєть ся!
Послїдні вісти. Віденьскі офіціозні дневники Politische Correspondenz і Fremdenblatt приносять д. 4 н. ст. сїчня поясненє в справі виступленя "Народної Часописи" против уступу о реформі Василіян в рефератї посла Романчука на зборах "Народной Ради". В поясненю тім зазначено, що через се виступленє "Народної Часописи" против тої точки реферату в нїчім не змінилась ситуація витворена декляраціями зложеними в соймі. Нинїшна Gazeta Narodowa знов остро осуджує напад "Народної Часописи" на посла Романчука і каже, що "часопись урядова не має обовязку полемізувати з иніціяторами нової ери рускої так довго, доки ті не висказують нїчого против законів держави, краю або конституційної більшости краю; дневник урядовий не повинен вести якусь політику на свою руку".
В Станіславові відбув ся дня 3 н. ст. сїчня зїзд торговельників безрогами при участи кількадесяти відпоручників з Галичини і Буковини. По оживленій дискусії, в котрій вказувано причину упадку торговлї безрогами, вибрано на внесенє Рубчака комітет з пятнацяти членів, щоби виготовив статути, пропамятне письмо до намістника, петицію до ради державної і поробив заходи до скликаня слїдуючого такого зїзду.
Злочиньство. В ночи 2 на 3 н. ст. сїчня найдено на дорозї, ведучій зі Львова до Жидатич, тїло убитої женщини. Доходженя виказали, що убита зовесь Катерина Федичко і єсть жінкою Андрія Федичка, слуги в жидатицкім дворі. Жандармерія зачала дальше слїдити і увязнила Андрія Федичка, бо показало ся, що він вертаючи сеї ночи з жінкою зі Львова домів, ударив єї кілька разів колом в голову. Удари були сильні і добре вимірені, тож бідна Катерина не мучилась довго. Андрій Федичко не признаєсь до злочиньства а лиш каже, що жінка замерзла єму в дорозї.
До перемишляньскої ради повітової вибраний при доповняючих виборах з громад сїльских вислужений капітан Антін Гарасевич.
Огнї. В Опірци, пов. стрийского, займив ся дня 14 грудня о год. 8-ій вечором в стодолї місцевого приходника і знищив всї сегорічні плоди, знаряди господарскі. В огни погоріла також пара коней. Страти буде по над 800 зр., а збіже було заасекуроване лиш на 220 зр. а стодола на 150 зр. Причина огню не звістна. Ратунок при сильнім вітрі був неможливий.
Дрібні вісти. Присїлок Рожавско коло Висоцка нижного, пов. турчаньского, одержав від цїсаря 100 зр. підпомоги на докінченє будови школи. — Видїл краєвий именував професора шкіл рільничих, п. Жигмонта Струсевича урядником фаховим виділу краєвого для справ рільничих. — Дня 10 н. ст. сїчня відбудесь у Волоскій церкви вінчанє п-и Гавр. Згурскої, доньки директора банку краєвого, з д-ром Генр. Бачевским, урядником віденьского лєндербанку. — Комісія зложена з відпоручників кількох міністерств не дозволила основати спілку під фірмою: "Перше акційне стоваришенє карпатске до експльоатації нафти і воску земного в Станіславові." 