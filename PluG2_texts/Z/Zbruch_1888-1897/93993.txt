◦ ◦ ◦ ◦ ◦ ◦ ◦ ◦ ◦ ◦

Міністер судівництва ґр. Шенборн видав окружник до всїх судів, в котрім звертаєсь против проволїканя процесів і многописанини, особливо в поступованю сумаричнім. Товчок до сего міністерского окружника дало розпорядженє праского висшого суду краєвого до підвластивих судів з доганою судам, що они процеси цивільні проволїкають проти постанов процедури судової. Отже мін. ґр. Шенборн в своїм окружнику до всїх висших судів краєвих висказує свій погляд, згідний з поглядом праского суду, що сумаричні процеси що-раз більше відбігають від визначеної цїли, яку мав на гадцї законодавець, т. є. дати скору, певну і дешеву поміч правну. "Жалї публики на повільність процесів і на високі кошти процесові не є без основи — каже міністер, — а не дасть ся заперечити, що злишна многописанина часто лише затемнює справу а допусканє що-раз нового адвокатского нерозгляненого матеріялу часто єї робить лише більше скомплікованою."   Зміни територіяльні. По мисли ухвали соймової зарядили міністерства судівництва і справ внутрішних, що громада Новошин з обшаром двірским вилучає ся з днем 1 сїчня 1895 р. з округа суду повітового в Бурштинї суду окружного в Бережанах і староства в Рогатинї, а прилучає ся до округа суду повітового в Журавнї, суду окружного в Самборі і староства в Жидачеві. — Видїл краєвий порішив предложити соймови проєкт закона, в силу котрого громада Новошин з обшаром двірским була вилучена з округа репрезентації повітової в Рогатинї а прилучена до репрезентації повітової в Жидачеві.   На авдієнції у цїсаря була оногди презідія краєвої вистави, зложена з пп. кн. Сапіги, ґр. Ст. Баденіого, Авг. Ґорайского і Мархвицкого. Кн. Сапіга в довшій промові дякував цїсареви за протекторат, котрому вистава головно завдячує свій успіх. Цїсар в дуже теплих словах висказав радість з успіхів вистави і розвитку краю, а передовсїм з зачудуючого піддвигненя міста Львова. Цїсар висказав своє найвисше вдоволенє для тих всїх котрі довершили виставу, а відтак найласкавійше бесїдував з членами депутації.   Будинки з вистави, які повиставляла дирецкія, як на пр. павільон промисловий, рільничій, акваріюм, мавзолей Матейка, галю машин, музичну і т. п. — хоче закупити місто Львів. Вчера відбула ся нарада довірочна над тою справою і поручено секціям маґістрату отаксувати вартість тих будинків. Дирекція вистави готова продати всї ті будинки, відтак 230 стовпів, на котрих були хоругви 800 крісел, а також і цїлу адаптацію площі, за 120.000 зр., платних через 10 лїт з 4% опроцентованєм.   Краківскій Glos Narodu помістив сими днями допись зі Львова, в котрій між иншим читаємо: "В львівских кругах купецких що-раз виразнїйше виступає наяву пригнобленє. Богато фірм, що заанґажували ся в виставу, стоїть перед непевним "завтра", кілька вже зголосило конкурс а инші, як то каже ся, висять в воздусї. Прикро вразила тут всїх обманча кривда одної з видатнїйших торговель корінних при помочи і в порозуміню з одним урядником маґістрату. Обох увязнено, слїдство заповідає ся на велику скалю, бо має бути переслуханих до 160 свідків..."   Не приняв помилуваня. Іосиф Ваврушек, засуджений прагским судом карним на кару смерти через повішенє за убійство мужа і жінки, Боровицких. Коли на внесенє трибуналу наспіло помилуванє від цїсаря і трибунал оповістив Ваврушкови, що визначуєсь єму кара дожизненної вязницї, заявив Ваврушек, що не потребує нїякого помилованя та не хотїв підписати протоколу.   Дѣло 