◦ ◦ ◦ ◦ ◦ ◦ ◦ ◦ ◦ ◦

Загальні збори товариства "Просвіта" відбудуть ся після рішеня видїлу з дня 23 с. м. не 2 н. ст. лютого, як перше було ухвалено, але 25 н. ст. марта в день латиньского Благовіщеня. Збори відложено тому, бо инвентура маґазину книжок ще не покінчена, отже і справозданє не може бути на нас готове і розіслане. В день зборів "Просвіти" відбуде ся вечером концерт в честь Т. Шевченка.
До Канади вибирає ся з Небилова коло Перегиньска з весною кілкадесять людей. Один еміґрант з того-ж села повернув з Канади і єго оповіданя дали товчок до охоти виїзду за море більшому гуртови громадян небилівских. — Л. 3.
Суботнїшний вечерок вовняний устроєний "Рускими Дамами" в сали "Народного дому" випав вповнї удачно, завдяки запопадливости комітетових пань, як також за-для знаменитого веденя танцїв звістним аранжером п. Федоровичем. Охоча забава протягнулась до год. 5-ої рано, а до кадриля і лянсієра, ставало коло 40 пар. Одна сторона слабша вечерка були би хиба доходи касові, але впрочім вечерковий комітет вповнї відповів вижиданям і вимогам участників.
Слїдства против Шепса. В резолюції о застановленю слїдства против редакції Tagblatt-y в справі звістного швіндлю біржевого сказано що слїдує: Відвічальний редактор Tagblatt-у, д-р Фрішавер, признав ся до авторства непокоячої статьї, але з причин політичних не хотїв вести доказу правди того, що там сказане і що пізнїйше було відкликане. Не хотїв також подати жерела, з-відки мав відомість о авдієнції Яворского у цїсаря, поставив лиш свідків на се, що писав свою статью в добрій вірі. Також піднїс, що часописи польскі умістили рівночасно подібні вісти і предложив примірники тих часописей. Крім того переслухано двох послів з "кола" польского, котрі заявили, що засїданє "кола", на котрім Яворскій здавав справу з своєї авдієнції у цїсаря не було з початку признане тайним.
Конґрес галицких соціял-демократів розпічне ся у Львові дня 31 н. ст. сїчня і потреває кілька днїв. На порядку дневнім стоять: справозданє з дотеперішної дїяльности робітничої партії; орґанізація партії а то в справах політичних, фахових і научних товариств; преса і партійні видавництва; аґітація; святкованє 1-го мая; соціяльне законодатство і конґрес у Відни в 1892 роцї.
Самоубійство з любви. Франциск Пок, дочка машиніста державних зелїзниць у Львові, випила оногди в намірі самоубійства отрую і умерла по кількагодинних муках. Прачиною самоубійства була нещастна любов.
На петицію о заложенє рускої школи народної в Чернівцях, яку подали минувшого року черновецкі Русини до ради міскої, висказали ся славні черновецкі педаґоґи на засїданю міскої ради шкільної дня 16 грудня мин. року так, що такої школи не треба. "Оттакі то у нас педаґоґи — пише "Буковина" — що кажуть, мов то для руских дїтей, яких після виказу инспектора є аж 933, не треба рускої шкоди. Не дивуємо ся нїкому, а самому инспекторови проф. Рептї, котрий з уряду на те настановлений, щоб дбати про духове добро всїх міщан, а не уміє справедливо віднести ся до потреб руских міщан. Русини черновецкі ба й всї буковиньскі няй знають, хто і як им зичить, а п. Рептї і всїм членам славної ради шкільної скажемо, що ми сю школу мусимо мати, хоч би і против их волї; на се ми найдемо дорогу. І у Львові були такі головачі, що гадали, мов для руских дїтей вистануть польскі школи, та найвисшій трибунал адміністраційний не прихилив ся до их думки, а признав право Русинам. Думаємо, що і черновецкі Русини не гірші та найдуть своє право."
Штучне горло. Професор берлиньского університету, Юлій Вольф, представив в лїкарскім товаристві зібраним лїкарям 50-лїтного чоловіка, котрому за-для рака в горлї витяли перед трема місяцями цїлу гортанку. Операція повела ся, хід недуги був легкій, температура анї раз не підносила ся. Хорого живили зразу сондою жолудковою, відтак вставили єму штучну гортанку, щоби привернути єму не лиш здоровлє але і голос. Хорий говорив так голосно, що можна було єго чути навіть до другої салї, лиш голос трошка хропавий. Лїкарі мають надїю, що недуга не заверне другій раз і хорий прийде зовсїм до здоровля і до сил.
В Керчу на півострові кримскім віднайдено в глубинї 40 стіп під землею катакомби сягаючі далеко вздовж і в ширінь. Складають ся они з трех поверхів а мури в них окрашені численними фресками в мітольоґії і житя старинних Греків. Одна грецка напись звучить в перекладї рускім так: "Сей храм збудував Соракс, котрий нїколи в своїм житю не зневажив костей людских, тож заклинає всїх, що вірять в богів, щоби не тикали і сих костей. Коли-б єго прозьби не вислухано, будуть боги местниками". Після здогаду сягають ті катакомби 4-го віка по Христї.
Джек Порун. Приватні телєґрами з Нового Йорку доносять, що там увязнено славного лондоньского убійника Джека Поруна. Має то бути знаний з ґерманофобії і замордованя кількох Нїмцїв, Анґлієць Генрі Давд. Давда увязнено в хвили, коли одному пяному підрізав горло ножем. 