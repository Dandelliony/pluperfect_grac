Похорони гр. Альфреда Потоцкого. — Від Щирця пишуть нам.

Похорони гр. Альфреда Потоцкого. Дня 4 червня о год. 4-тій з полудня привезли тїло гр. Альфреда з Відня до Ланьцута. На двірци вижидали родини Потоцких і споріднених кн. Лихтенштайнів та Дитрихштайнів. Похід похоронний зачинали довгі ряди всїляких офиціялистів з дібр Потоцкого, галицких і россійских, а по них 25 руских питомців львівских під проводом ректора о. Бачиньского. О. Бачиньскій розповідав зібраним, що прибув з питомцями, щоби віддати послїдну прислугу тому, котрий головно причинився до будови нової семинарії духовної. Гр. Альфред мав особисто вставлятись у цісаря за потрїбними фондами на будову, бо центральне правительство відмовляло потребу будови з браку фондів. Єсли оно справдї і так було, то добре було-би зазначити, що гр. Альфред був одним з найбільших приклонників гадки, котра удержуєся доси ще упорно, щоби впровадити до духовної семинарії єзуїтів так само як до монастирїв василіяньских. По панахидї о. Бачиньского над домовиною і відправі епископа Солецкого з инфулатами Ґлязером та Шедивим, а при участи архієпископа Моравского і епископів Дунаєвского та Лобоса почався похід похоронний. О год. 6-тій зложено домовину в костелї. В замку Потоцких приспособлено комнати на принятє гостей, котрі почали численно зїздитись кождим поїздом зелїзничим. З руского висшого духовенства приїхали митрополит Сембратович з оо. крил. Сїнгалевичем, Білиньским, Білецким, Павликовим і Яремовичем, епископи Ступницкій І Пелеш з о. крил. Литвиновичем. Відправи похоронні почались вчера о год. 6 рано. О 8-мій годинї рано в середу приїхав осібним поїздом гр. Гунядій, репрезентант цісаря. На двірци, де єго повитали намістник, маршалок і гр. Роман Потоцкій, зложив гр. Гунядій в имені цісаря кондоленцію гр. Романови, а опісля то само заявив вдові по гр. Альфредї. Приїхали також депутації всїх рад повітових з маршалками. О 11-тій годинї почав еп. Дунаєвскій відправляти службу Божу і тогдї виголосив еп. Солецкій проповідь. Над гробовцем першій промовив маршалок гр. Тарновскій, відтак в имени краківскої академій наук д-р Маєр, в имени шляхти директор лендербанку гр. Водзицкій, а в имени селяньства селянин Франц. Похорони скінчились пізно з полудня. В часї похоронів спївали хори: львівскої "Лютнї" і руских питомців львівских.
Від Щирця пишуть нам: Хлїбороби наших околиць не могуть мати виглядів на добрі жнива. Значну бо часть озимини мусїли ми переорати за-для великих шкод, зроблених мишами в осени; вчасна ярина добре посходила, но з причини засухи не росте, лиш пожовкла і знидїла тримаєсь при земли; пізна ярина ще гірша, а гречка і просо навіть в половинї засїяного зерна не посходили. Буде і недостаток паші, бо команиця і трава рїдкі і мало ростуть, бо брак дощу. Єдина наша надїя на бараболю; коли-би, не дай Боже, і тая хибла, то перед нами стоїть тяженькій недостаток, ба навіть голод. До невроди в поли прилучилася зараза пискова, пануюча в сусїднім повітї рудецкім межи рогатою худобою, з чого велику шкоду потерпить і наша околиця, бо вже заряджено замкненє торґів на товар в Щирци, Комарнї, Миколаєві, Наварії і инших місцевостях. А що одночасно сконстатовано таку саму заразу в двацять чотирох громадах львівского повіту від сторони Жовківщини, то будуть торги на рогату худобу замкнені в цілім львівскім повітї. Які з того вийдуть втрати для нас хлїборобів, се може собі лише той уявити, хто з-близька бачить тяженькій наш передновок сегорічний. 