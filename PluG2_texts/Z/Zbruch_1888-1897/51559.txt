Страйк робітників в Бельґії.

Святкованє першого мая не переминуло сего року на заходї Европі без слїду очевидного, як се стало ся в роцї попереднім. Причини треба шукати в тім, що супротив сильної орґанізації робітницких мас старано ся поставити солидарність ковсервативну в Франції, Италії і инших краях, коли звернено увагу на те, що обхід першого мая має характер міжнародний. Наслїдком того видано закази і відповідні обмеженя. Справа сама собою стала ся тим серіознїйшою в порівнаню з галасливою демонстрацією року попередного, що на досить многих місцях Европи полила ся кров. З другої сторони, треба підчеркнути те, що рух робітничій намагають використати партія політична, щоби при підмозї орґанізованих мас добутись вигід політичних або просто перевести в житє свої постуляти проґрамові. Доказом сего нехай буде, що партія радикальна в Италії знаходить підпору в партії робітницкій а в Франції знов прихильники ґенерала Булянже в парляментї виступили в оборонї робітників. Но найяркійшій доказ подає Бельґія, де майже зникають відтїнки політичних проґрамів, і на мітинґу в Фрамері провідники страйкуючих робітників заявили, що суть готові покинути страйк, наколи би приобіцяно им, що заведуть загальне право голосованя. Тим способом страйкуючі хоть й борють ся за підвисшенє плати, за робітницкі интереси, але кладуть по-при тім великій натиск при всїх демонстраціях на ревізію конституції, на загальне голосованє, с. є. такі домаганя, які ставить в Бельґії партія поступова супротив партії консерватистів. Нам представляють ся немов два табори стоячі під оружієм, а кожда сторона намагає ся приєднати робітників для себе. Справдї робітники, котрі святкують, роблять се поки-що на пожиток партії опозаційної а ті котрі працюють, пассивно стоять за партією правительственною. З того то можна і пояснити, для чого одні робітники намагають других привести до того, щоби они не ломили солідарности, і до того уживають навіть средств насильних. Так лучало се в Шарлероа, що робітник страйкуючій підкинув бомбу динамітну під хату другого робітника, котрий не страйкував. Пострахом намагали робітниви присилувати других зачати страйк. Замах зі сторони страйкуючих звернений супротив такого самого робітника і бідака, супротив своїх товаришів, переходить границї мирної орґанізації робітничої. Страйк бельґійскій може стати ся всемірним, як того домагали ся на зїздї парискім делєґати францускі і бельґійскі.
В провінції Літтіх і копальнях угляних Шарлєроа і Генеґав треває вже від 1 мая загальна змова. В Шарлєроа огорнув страйк одного дни всї копальнї. Головний континґент становлять робітники, що розбивають уголь під землею. Они перед шести лїтами зарабляли 3 франки і 50 сантімів денно; наслїдком страйку піднесено тогди платню на 4 франки 25 сантімів а перед роком винагорода виносила вже 5 франків 25 сантімів. Тепер за працю осьмигодинну домагають ся підвисшеня о одного франка, але властителї копалень не хотять пристати на ті условя. Страйкуючих копальників є 30.000, а крім них приступили до змови також робітники в кузьнях і гутах. Они жадають також права голосованя і підвисшеня платнї. Робітників металевих є 4.000, так що всїх страйкуючих в тих місцевостях є 34.000. Навіть в тих фабриках, в котрих роблено мимо страйку, такі вкінци застановлено роботу з причини браку угля. Таке саме доносять і з инших сторін.
З початку хотїли посли партії поступової не допустити до страйку, і рівнож против него заявилась спершу рада робітнича, але потім коли правительство завело стан облоги, рада робітнича пристала на страйк. В Серенґу страйкуючих робітників числять на 10.000. Страйк там треває також від 1. мая і хоть вже грозить голод, то не можна сподївати ся, щоби скоро повернули до роботи, бо деякі загорільцї хочуть понищити копальнї в крайнім случаю. Провідники Вольдер і Дембльон виступили енерґічно за продовженєм страйку, бо мають надїю, що скоро вибухне страйк загальний, але по при те домагались заховувати супокій і порядок. Самих копальників угля в Шарлєроа, Герстелю, Жемаш, Тілєр, Серенґу і Ля Лювієр страйкує 62.000. Великою помочію для них єсть страйк робітників в доках портового міста Ґент. Они в числї 400 відмовили, що не будуть виладовувати угля, котре фабриканти спровадили з Анґлії і Нїмеччини. Делеґати робітників докових удали ся також до Остенди, щоби і там не виладовували анґлійского угля тай самі застановили роботу.
Місцевости, де найбільше розширив ся страйк, суть Тілєр, Орно, Серенґ, Шарлєроа, Літтіх. Загальне число страйкуючих подав посол Дефне на 150.000 робітників. Но сподїють ся, що страйк не видержить вже довго між углярями, і так вже доносять найновійші звістки, хоть з другої сторони зачинають в инших місцях страйкувати. В Бруксели столярі і механики постановили прилучитись до страйку. Рівнож хочуть піднести змову складачі в друкарнях крім складачів журналів, котрі обіцяли, що одну заплату денну віддадуть що тиждня в користь страйкуючих товаришів.
Підчас того відбувають ся скрізь по краю мітинґи і хотя бурмістри звичайно старають ся ставляти перешкоди, щоби не відбувати их під голим небом, то не все им то удає ся. Між иншими і бурмістр бруксельскій намагав ся уговорити иніціяторів мітинґу і сказав, що страйк тепер вже приносить шкоду справі ревізії конституції. На те відповіли робітники, що наколи би заказано мітинґ, то напевно вибухнули би нові страйки в Бруксели. З другої сторони губернатори в Генеґав і Літтіху видали проклямацію до робітників, в котрій завзивають их, не дати ся настрашити грозьбам аґітаторів, але противно, дальше полишати ся при роботї а уряд з своєї сторони буде их охороняти; рівнож оповіщаєсь, що заведено всякі міри, щоби відсунути всякій напад на свободу працї. Треба додати, що в Літтіх розставлено 2000 пішого війска, 500 уланів і кілька батерій артилєрії а в Серенґ находить ся 6 полків піхоти а полки кавалєрії.
Що такі міри страйку не зменшать, доказує і се, що знов з суботи на недїлю повторено два замахи динамітні на хати тих робітників, котрі не хотїли страйкувати, але на щастє ті атентати остали без поважних наслїдків.
Супротив руху так сильного правительство бельґійске показало ся безпорадним. Оно не хоче признати постулятів партії опозиційної, а з другої сторони не може відважитись на крок рішучій і силою воєнною придушити рух собі ворожій. Войско вправдї окружало місця, де страйк показав ся в великій силї, і дальше покликано часть резерви та міліції краєвої до чинної служби. Но ті міри не можуть зрегабілітувати правительства, і при виборі реґіментів міністер війни був в труднім положеню, бо показало ся, що не всї полки дадуть ся ужити до тої акції. Тим менше можна було довіряти резервістам, хоч они всї ставили ся на візванє. Тепер доперва виявляє ся, як доброю була рада ґенерала Ван дер Сміссен, котрий був тої гадки, щоби й богатші верстви сповняли повинність війскову і щоби не лише кляса біднїйша двигала тягар служби війскової. То прикре положенє міністерства бельґійского має значінє европейске, бо теперішне правительство єсть прихильне потрійному союзови, коли тимчасом опозиція зовсїм звертає ся до Франції. Послїдні звістки кажуть, що зі сторони опозиції намагають навязати зносини з короною, щоби завести порядок. Коли би се не вдало ся, то або війско зверне ся против робітників або дуже легко між робітниками возьме верх пропаґанда чину, що стремить до повної анархії. 