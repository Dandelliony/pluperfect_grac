◦ ◦ ◦ ◦ ◦ ◦ ◦ ◦ ◦ ◦

Ректорат львівскої школи політехнічної повідомляє: Ректором політехніки вибраний на р. 1890/91 п. Иван Франке, професор механіки. Деканами на роки 1890/91 і 1891/92 вибрані професори: Кароль Скибиньскій на видїлї инжинірії, Богдан Мариняк на видїлї будови махін, д-р Пляцид Дзивиньскій на видїлї хемії технічної.
На гробі бл. п. Кернила Заклиньского, учителя рускої ґімназії, помершого перед шістьма роками, поставив дня 14 сего місяця львівскій різбар-артист Марковскій красний памятник.
Ювилейне торжество Ґуттенберґа, а именно фестин, устроюваний львівскими друкарями, відложений з 22 червня на першу половину липня. На виставу, яка устроїть ся на фестинї, надсилають поодинокі видавцї свої виданя, між иншим жертвувало тов. "Просвіта" на сю цїль книжку, 43 брошур і мапу Галичини та Буковини. За-для відложеня фестину можуть ще надсилати свої дари і ті видавцї, котрі ще не надіслали своїх видань.
Пожар. В Тернополи погорів дня 17 н. ст. червня о 6-ій год. по полудни двоповерхний дім. Сторожа огнева зльокалізувала огонь, при чім погибли два пожарники, придушені стїною завалившого ся дому. — З Кобак коло Кут пишуть нам: В ночи з 18 на 19 н. ст. червня погоріли у нас майже всї будинки господарскі Грицка Печейчука. В огни згоріла також корова, дві безроги попекли ся а одна десь пропала. При огни ратували лиш сусїди, а поліції місцевої не було при огни. Варта нічна не рушила навіть звоном. В Кобаках контролює варту хиба жандармерія, бо війт не хоче пильним доглядом наражуватись громадї.
Три самоубійства лучили ся послїдними часами в Чернівцях. І так: отроїла ся аршеником і померла 20-лїтна панна Каролина Госбайн: причиною самоубійства мали бути прикрі відносини родинні. — Минувшої пятницї вскочила до кирницї 69-лїтна жена подполковника Фридриха Гренсо. З кирницї добули єї ще живу, але за кілька годин померла; причиною мала бути невилїчима а довголїтна недуга. — Капрал 41 полку Кость Григоріян застрілив ся з карабіну, причиною мала бути зрада єго дївчини, котрій носив довгій час всїлякі дарунки.
Дрібні вісти. В копальни нафти в Вєтршни, пов. коросняньского, попарені значно вибухом ропи два робітники: Шваст і Кажель. 