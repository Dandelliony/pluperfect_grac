Розрухи студентскі в Кракові.

Дня 28 сїчня, як вже ми згадали, сенат університетскій видав відозву, в котрій завізвав молодїж, щоб заховала і удержала спокій і повагу, яка годить ся академикам; всякі дальші нарушеня закона мусїли би навести на молодїж і на університет сумні наслїдства. Відозву приняли академики спокійно і лиш вечером того дня зібрали ся в вестибулю університету і внесли просьбу до сенату о примушенє д-ра Корчиньского, щоби уступив з ректорства. Вже почали зібрані розходитись, коли появилась компанія войска і тодї академики лишились на місци та не хотїли уступитись. На щастє вдав ся ще завчасу проректор Каспарек в справу, відправив войско, та тим способом не прийшло до розрухів. Дня 26 сїчня на викладї Корчиньского, на котрий ходять медики 4 і 5 року, був лиш єго свояк, асистент і два сторожі. Виклади инших професорів відбувають ся без нїякої перерви. — Дня 30 н. ст. сїчня приѣхав до Кракова намістник ґр. Бадені, вертаючи з Відня до Львова. О тім дни подають львівскі дневники: Dziennik Pol.: Прибувшій ту з Відня намістник наказав усунути войско. Ректорови Корчиньскому робив закиди за-для безвзглядної невирозумілости сенату супротив молодїжи. Депутації академиків представив шкідливість демонстрацій і зажадав від неї приреченя, що буде спокій. Kurjer Lw. з дня 30 сїчня подає: В містї спокій. Вчерашні передвиборчі збори читальнї вечером одноголосно приняли кандидатуру уступаючого видїлу і зазначили, що годять ся цїлком з поступованєм видїлу. В полуднє три відпоручники на авдієнції у намістника предложили єму, що читальня, яко товариство, не бере участи в демонстраціях і просили відкликати войско. Намістник зажадав протесту против маніфестацій, заявляючи, що читальню вже розвязав, але на просьбу сенату цофнув се розвязанє, але таки єї розвяже, єсли виберуть видїл після принятого предложеня на предвиборчих зборах. Заявив також, що міністер Ґавч не прийме депутації. О годинї 6-тій вечером зібралось віче академиків в Collegium novum. Явилось до 700 академиків. Проводив медик д-р фильософії Яросевич. По 4-годинних нарадах одноголосно (бо було лиш 17 опонентів) рішено просити через відпоручників сенат, щоби д-р Корчиньскій уступив з ректорства. Відпоручниками будуть слухателї всїх курсів і видїлів. Також рішено зібрати докази о незаконнім поведеню полиції а предложити их намістникови. — Львівскі польскі товариства академичні: Czytelnia, товариство слухателїв політехніки і дубляньска молодїж вислали були ще ві второк телеґрами з признанєм для краківскої молодїжи. Говорять тепер загально, що сенат львівского університету має виточити слїдство дисциплінарне Czyteln-и. — О ректорі д-рі Корчиньскім пише кореспондент Dziennik-a Pol.: Перед пів роком, робила молодїж "факельцуґи" д-р Корчиньскому за то, що не приняв предложеного єму місця протомедика Галичини. Вправдї загально в Кракові було звістно, що ті овації зараджені приятельскою прислугою а ентузіязм молодежи був фаєрверковий, але що річ удалась, то і д-р Корчиньскій став популярним між студентами. На викладах розказував надто по приятельски своїм слухателям, які причини були, що не хотїв управи департаменту санітарного намістництва. Аж коли показало ся з кількох публичних бесїд д-ра Корчиньского, що єсть противний напрямови молодїжи, якій заявила в своїм орґанї Ognisko та підпирає часть молодежи, що основала письмо Przegląd akademicki — почались против него загальні доріканя а навіть по просту ненависть. — Сенат університетскій в своїм засудї тих трех академиків зазначив і то, що они були одвічальними за статьї в Ognisk-y, тимчасом зголосив ся до сенату медик Шукевич і заявив, що він автором тих статей, тому і він повинен бути виключеним. — Консервативні дневники польскі: Czas, Przegląd, Gazeta Narodowa а за ними і Gazeta Lwowska виступають дуже остро против молодїжи, котрої орґаном Ognisko, закидуючи їй мов би зраду своєї вітчини, тому що перші заговорили про "етноґрафічну" Польщу, а не od morza do morza. 