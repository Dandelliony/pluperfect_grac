◦ ◦ ◦ ◦ ◦ ◦ ◦ ◦ ◦ ◦

Огнї. З Сокальщини пишуть: В ночи з 19 на 20 н. ст. серпня погоріло в Спасові 16 хат і 8 стоділ зі збіжем сегорічним. Огонь займив ся о 12-ій год. в ночи. Причина ще не розслїджена. — Перед кількома днями у в Лучицях, маєтности ґр. Теодора Лянцкороньского, знищив огонь всї будинки господарскі і сегорічне збіже в стодолах посесора жида, з виїмкою кількох стирт на поли. Причина огню мабуть неосторожність.
Подяка. За хороше вирізьбленє в р. 1888 иконостасу в церкві парохії Хмелиска складаю п. Гнатови Покришкови з Слободи болехівскої, не знаному ще но вельми даровитому різьбареви — а п. Якови Хомикови з Бережан за хороше, естетичне вимальованє в р. 1890 сего иконостасу — прилюдно щиру подяку. Ант. Алиськевич, парох.
Непошанованє руских свят урядами. Ино що настало руске свято по довшім часї, а вже і приходить ся зазначити непошанованє єго галицкими урядами. В сам день Преображеня Господного одержав начальник громади з Замостя коло Глинян, Стефан Гроностальскій візванє, явитись в сей день о 11-ій год. перед полуднем в урядї податковім в Перемишлянах. Гроностальскій був під той час в церкви, з котрої вийшов о 1-ій год. в полудне, а заки дізнав ся, що має термін, вже була 4-та година пополудни. — Також і суд в Залізцях визначив на день 18 н. ст. серпня термін для селянина з Чепелїв, Дмитра Максимова. — А ми певні, що таких непошановань сего руского свята у всхідній Галичинї лучилось більше.
В Стрию роздїлено сими днями решту складок в квотї около 12.000 зр. зібраних комітетом ратунковим між погорільцїв з 1886 р. Роздачею заняв ся окремий комітет из стрийских горожан під проводом старости п. Манастирского.
Напад россійских обїздчиків. Перед чотирма тижднями закрало ся в ночи до мешканя мелника в Луцї малій, пов. скалатского, 6 обїздчиків з стації россійскої сторожи пограничної, Заячки, положеного над самим Збручем, і забрали з помешканя все, що далось взяти. Мельник Герш Діндер, збуджений стукотом розбиваної шафки, в котрій було до 200 зр. і инші цїнні річи, вийшов на двір, але побачивши, як 4 обїздчики господарують на обійстю, вернув ся назад до помешканя, щоби з другої сторони утечи вікном в село і закликати людей. Але і з-відси мусїв завернутись, бо за кождим вікном стояв на сторожи обїздчик з карабіном в руках. Згадати варта і се, що обїздчики забрали навіть старий годинник з-над ліжка мелника, та всю постїль из сплячих слуг постягали і забрали, а мелник з жінкою остались лиш в тім, в чім поклались спати. Власти россійскі виловили напастників і відобрали більшу часть вкрадених річей, котрі були прикриті хащем в ямі, викопаній на сховок.
Самоубійство. Тимотей Шулабскій, родом з Глинян, числячій 63 лїт, жонатий, властитель крамницї при ул. Зеленій у Львові, роздягнувши ся рано о 10-ій год. в суботу на березї ставу Пелчиньского, скочив до ставу, і заки найшли єго вояки з пливальнї,, вже був неживий.
Убійство дитини. Дня 16 н. ст. серпня найдено під мостом при гостинци Городецкім, в окрузї громади Зимновідка, тїло кількамісячної дитини, мужеского пола, прибране в темно синій кафтаник, білий чіпець та повите в перинку. Дитина удушена. О се злочиньство підозрівають женщину, лїт до 27, низького росту, лице з веснянками, котру бачили там з тою дитиною день перед тим.
Дрібні вісти. Громада Передбірє, пов. яворівского, одержала від цїсаря 100 зр. підпомоги на будову школи. — Маршалок краєвий виїхав на кілька днїв до Дзикова. — П. Октав Петрускій обняв в пятницю урядованє в краєвім видїлї. — Рада громадска міста Станіславова надала дві стипендії по 220 зр. з фондації Винк. Шахтацкого, Іос. Сїдлецкому і Тад. Юркевичеви, ученикам V кляси станіславівскої ґімназії. — Архикнязь Райнер переїздив в суботу з Черновець через Львів, вертаючи из своєю инспекції галицких ґарнізонів войскових. — В Глубокій коло Фульштина ударив дня 21 н. ст. серпня грім в віз, на котрім їхав хлопець до лїса по мох. Грім убив оба конї а хлопця викинув з воза, але так щасливо, що лиш приголомшив єго на хвилю. 