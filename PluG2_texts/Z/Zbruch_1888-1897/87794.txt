◦ ◦ ◦ ◦ ◦ ◦ ◦ ◦ ◦ ◦

О. Іосиф Заячківскій священик ювилат парох з Лопянки, деканата перегиньского, тит. совітник Митроп. Консисторії, ветеран патріот-народовець, член руских товариств, почетний член "Просвіти", муж учений і много-заслужений для справи народної упокоїв ся дня 14 н. ст. марта с. р. в 84 роцї житя а в 51-ім священьства. Похорон відбуде ся в суботу 17-ого н. ст. марта. В глубокім жалю по стратї одного з найщирійших синів Руси — кличемо Вічна Покійному память і земля пером!   В справі будови "Народного Дому" в Коломиї доносить "Русская Рада", що сими днями заключено умову з тамошними инжинєрами що-до виготовленя всїх потрібних плянів і кошторису. Пляни і кошторис мають бути готові до кінця с. р. і мають коштувати 1000 зр. Можна надїяти ся, що дня 15 н. ст. серпня буде можна приступити до положеня угольного каменя. Кажуть, що цїсар подарував [о скілько довідуємо ся заходами посла о. Ник. Сїчиньского] на будову "Народного Дому" в Коломиї старий від многих лїт пусто стоячій бровар в Печенїжинї, з котрого матеріял уживсь би до будови, а також подарував 200 латрів каменя на камеральних землях в Яблонові.   В справі реформи виборчої переслала сими днями "Русская Рада" 226 петицій з 11.863 підписями на руки члена коаліційного сторонництва, посла д-ра Воляна.   В Гусятинї — як нам з відтам доносять — відобрав собі житє вистрілом з карабіна надстражник скарбовий Б. Причиною самовбійства було се, що Б. програв в Фербля значну свою й чужу суму. Найгірше се, що — як ходить чутка — в тій грі брали удїл личности, котрих там зовсїм не повинно було бути. Годилось би, щоби надзори сторожі скарбової — з огляду на цїль ц. к. сторожі — гри газардові стражникам просто заборонили.   Бурмістром Відня вибрано вчера дотеперішного другого віцебурмістра д-ра Ґрібля 88 голосами на 131 голосуючих. Контркандидат д-р Люеґер одержав 43 голоси.   Шайку злодїйску, зложену зі злодїїв Онуфрія Дзюмовича, Станислава Ольшевского, Іосифа Гриняка і Олекси Грубого зловив оногди Иван Фішер, один з найспосібнїйших аґентів поліційних в хвили, коли на Знесїню грали в карти. Они підозріні о крадїж в церкви св. Николая.   Обікража церкви. З Богородчаньского доносять, що в селї Бабчи закрали ся в ночи з 12 на 13 н. ст. лютого якісь невислїджені злодїї і забрали зі скарбони церковної більше як 20 зр.   Нова ґазета п. з. Gazeta Samborska стане виходити від дня 23 н. ст. марта в Самборі. Часопись буде появляти ся що два тижднї.   Конференція в справі львівских готелїв, т. є. упорядкованя их, відбула ся за почином і під проводом намістника ґр. Баденього дня 9 н. ст. марта. На основі рішень згаданої конференції активував президент міста п. Мохнацкій комісію, котра під проводом старшого совітника маґістрату п. Лишковского і в присутности відпоручників правительственної власти переведе дня 15 н. ст. марта і в слїдуючих днях подрібну ревізію всїх готелїв, заїздних домів і гостинниць, видаючи свої розпорядженя зараз по довершенім оглядї кождої гостинницї. Для виповненя дотичних розпоряджень назначений речинець до кінця цвітня. Недодержанє сего речинця потягне за собою замкненє готелю.   Трибунал адміністраційний відкинув вчера рекурс д-ра Обминьского дотикаючій вибору львівскої ради міскої. Громаду заступав д-р Бик. Що-до рекурсу проф. Єґермана то трибунал адміністраційний уневажнив лише вибір ґр. Борковского на радного, инші-ж точки рекурсу відкинув.   Дрібні вісти. Крилошанин М. Пакиж виїхав сими днями до Риму. — Д-р Штембарт именований лїкарем-референтом в касї хорих у Львові. — У Відни помер Людвик Франкль поет і историк літератури в 84-ім роцї житя.   Дѣло 