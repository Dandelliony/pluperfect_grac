◦ ◦ ◦ ◦ ◦ ◦ ◦ ◦ ◦ ◦

Синод львівскій кінчить свої наради 8 н. ст. жовтня. В четвер о год. 9-тій рано відбуде ся богослуженє а потім участники зберуть ся на послїдну сесію.
Руске духовеньство беруче участь в синодї — владики, крилошане і прочі — разом з папским делєґатом Чяскою далось відфотоґрафувати. Якась невелика часть участників синоду може й хибне на спільній фотоґрафії, уложеній з поодиноких фотоґрафій, а все-таки тая фотоґрафія містити буде около 150 осіб.
Нещастна пригода лучила ся в селї Крехівцях коло Станіславова 27 н. ст. вересня під час відпусту. Два тамошні господарі учили ся стріляти до цїли. Серед того за-для неосторожности в обходженю з оружєм випалила стрільба одного з них і положила трупом на місци другого господаря.
Управляючий совіт "Народного дому" розписує конкурс на опорожнену стіпендію з фонду имени Куземского річних 50 зр. призначену для учеників рускої народности і руско-кат. обряду, котрі віддають ся з відзначаючим успіхом наукам університетским, політехнічним або учащають до середних шкіл. Стіпендія виплачує ся касою "Народного дому" в двох піврічних ратах по 25 зр. з долини. Стараючі ся о тую стіпендію мають внести свої просьби на руки дотичних шкільних властей до 30 н. ст. падолиста с. р. до управляющего совіта "Народного дому". Поданя треба осмотрити метрикою, свідоцтвами шкільними і убожества.
Обікража церкви. З Дрогобицкого пишуть нам: В ночи на 4-го жовтня невислїджені доси отчайдухи вдерли ся вікном до дочерної церкви в Опацї, повіта дрогобицкого, забрали скриню з скарбоною, винесли єя в корчі о кількадесять кроків висше церкви, там розбили єї, забрали над 30 зр. готівки і пропали без слїду. З церкви більше нїчо не брали. То вже з черги четвертий рабунок церкви в окрестности Борислава. От широке поле для попису чинної в инчих справах жандармерії!...
Общество им. Качковского заповіло було по своїх загальних зборах устроєнє прогульки на виставу до Праги. Тепер же як доносить "Галицкая Русь" прогулька не відбуде ся а то будь то би длятого, що дирекція зелїзницї Кароля-Людвика не удїлила обществу жаданого зниженя цїни їзди.
В справі небувалої ще дорожнї у Львові відбуло ся в недїлю в львівскім ратуши народне віче, зложене по найбільшій части з робітників, позаяк дорожня ся дає ся чути найбільше менше заможним клясам населеня. Провідником віча був п. Сегета а забирали голос в дуже оживленій дискусії: Еліясевич, котрий старав ся виказати жерело дорожнї, Фавльгамер обговорюючи справу дорожнї мешкань, Тайхман, Ґренік, Яросевич і инші, наводячи факти, що в ярких красках малюють нужду робітників. Відтак промовляв Діяманд о средствах, які могли би сему лиху зарадити і вказав на байдужність в сїй справі львівского маґістрату, Гручка, слюсар, що 30 лїт працював по француских і анґлійских фабриках порівнував відносини робітників в Галичинї з заграничними і сказав, що поліція тамошна дбає о долю робітників. По промовах Нахера і Забєґла та по ухваленю кількох революцій сказав Діяманд, що правдиві приятелї народу і єго прав бувають виставлювані на переслїдуваня та повідомив зібраних, що проф. Зрудловского замкнули мимо власної єго волї і волї родини в домі божевільних на Кульпаркові. Збір ухвалив вислати в тій справі петицію на руки посла Пернерсторфера до ради державної. Збори були численні. Власть репрезентував старшій комісар поліції Соболяк.
Дрібні вісти. З Будапешту доносять, що там згорів 4 і 5 н. ст. жовтня великій склад дерева фірми Ґерґесена. Шкоду обчисляють на 1/2 міліона зр. — Д-р Франц Смолька виїхав вчера по полудни до Відня, де обнимає нинї урядованє яко президент палати послів. — В Чернівцях умерла мати звістного писателя нїмецкого Ем. Францоза. Похорон відбув ся в пятницю. 