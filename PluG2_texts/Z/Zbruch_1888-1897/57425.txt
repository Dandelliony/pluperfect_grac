◦ ◦ ◦ ◦ ◦ ◦ ◦ ◦ ◦ ◦

Галицкій видїл краєвий, — як пишуть з Відня, — удїлив віденьскому товариству Zgoda 400 зр. субвенції на урядженє у Відни неустаючої вистави продуктів галицкого промислу, фабрикованих не лише в Галичинї, Відни, Пештї і т. д., але і за границею, також на веденє бюра информаційного о предприїмствах промислових, торговельних, винайденях і т. и. Базар виробів промислових буде стояти під наглядом посла на сойм і до ради державної, д-ра Ф. Вайґля, і члена палати панів кн. Юрія Чарторийского, яко відпоручників видїлу краєвого. Згадане предприїмство увійде в житє з початком 1892 р. а незадовго заряд Zgod-и видасть і розішле відозву до предприїмцїв, институцій і т. д. з покликом, щоби зголошували свої продукти.
Управляючій совіт "Народного Дому" розписує конкурс на дві опорожнені стіпендії з Фундації бл. п. о. Ив. Васильковского, священика з Могильницї имени Николая Васильковского, священика в Молотові, кожда по 40 зр. річно. Убігати ся о ті стіпендії можуть ученики Русини шкіл ґімназіяльних, котрі викажуть ся, що суть родом з Галичини, рускої народности, і руско-кат. обряду, бідні, доброго поведеня і роблять добрі успіхи в науках. Свояки фундаторів мають першеньство а то в першім рядї внуки і правнуки а відтак і дальші свояки бл. п. о. Николая Васильковского. Право надїленя тими стіпендіями прислугує п. Евст. Васильковскому, синови покійного фундатора, урядникови народної торговлї у Львові. Речинець до вношеня подань назначений до 30 н. ст. падолиста с. р.
Огнї. З Богородчаньского пишуть нам: Дня 10 н. ст. жовтня погоріли в Иваниківцї всї будинки приходскі. Згоріло все до тла, так що місцевий парох о. Николай Теодорович ледви житє своє спас. Огонь був підложений. — В селї Альфредівцї в повітї перемишляньскім — як нам з-відтам пишуть — повстав дня 13 с. м. о ½9 вечером огонь, котрий знищив до 10 загород. В огни згоріла одна дитина і кілька штук худоби. Причина огню незнана, знають лише, що вибух у шопі одного селянина. При гашеню огню дуже заслужив ся вахмайстер жандармерії п. Дучай з Курович. — В ночи з дня 12 на 13 н. ст. жовтня згоріло в Дмухавци повіта бережаньского 17 загород селяньских. Причиною огню має бути циґаро, котре парібок курив між стіжками з збіжем. В огни згоріло двоє дїтей і кілька штук худоби. — З Волчкова коло Маріямполя, повіта станіславівского одержуємо таке письмо: "Дня 12 н. ст. жовтня о 8-мій годинї вечером повстав огонь з невідомої причини в оборозї господаря Ивана Міловского, в селї Волчкові, приналежнім до Маріямполя повіта станіславівского. В одній хвили поломінь обняла цїле обійстє а сильний вітер з страшною силою розносив поломінь, искри і горючі снопи на густо забудоване село. По причинї так сильного вітру ратунок був неможливий a цїла поміч ограничилась на ратованю дїтей, худоби, та хатного збіжа, на скілько при такім вітрі ратувати можна було. Тут відзначив ся при ратованю п. Василь Песайлюк, командант стації жандармерії, бо винїс з горючої вже хати 2 дїтей малих. Згоріло 77 господарств з цїлим засобом збіжевим і пашею. Шкода, о скілько на разї обчислити можна, виносить 60 тисяч по більшій части не убезпечена. Підписаний відзиваєсь устами тих нещасливих до милосердних сердець публики з просьбою о ратунок від нужди і голоду, о ласкавий даток хотяй би найменшій. Просимо надсилати на руки предсїдателя місцевого комітету ратункового в Маріямполи або на руки редакції часописи оголошаючої сю відозву. За комітет ґраф Освальд Потоцкій."
Трибунал касаційний розсмотрював послїдними днями дві справи а то селянина, 27-лїтного Іосифа Вядика, що в спорі о кусник ґрунту розбив голову вітчимови своєї жени, Михайлови Баранови і сам ставив ся до суду і справу Маріяна Константиновича з Жидачева о уведенє. В першій справі, засудив трибунал суду присяглих в Бережанах Іосифа Вядика на кару смерти, трибунал-же касаційний знїс засуд сей і зарядив переведенє нового слїдства. В другій справі, викликавшій свого часу не малу сензацію в цїлій Жидачівщинї, розходило ся о уведенє 17-лїтної дївчини жидівскої Хани Біншток через надзирателя робітників в Жидачеві Маріяна Константиновича. На донос матери дївчини вислїджено Константиновича a прокураторія обжалувала єго о злочин публичного насильства. При розправі дня 12 н. ст. сїчня с. р. увільнив трибунал самбірскій обжалуваного. Прокуратор внїс жалобу неважности трибунал касаційний знїс засуди самбірского суду, признав Константино вича винним і засудив єго на 14 днїв арешту заостреного постом.
Торжественне отворенє року шкільного на політехніцї львівскій відбуло ся вчера перед полуднем. По богослуженю в костелї св. Магдалини зібрали ся професори, ученики і гостї між ними маршалок кн. Евст. Сангушко, віцепрезидент намістництва Лідль, віцепрезидент краєвої ради шкільної д-р Бобжиньскій. Бесїду инаґураційну виголосив проректор Ив. Франке зазначуючи, що сего року отворено при політехніцї львівскій нові катедри для електротехніки і зоольоґії, институт елєктротехнічний, доцентури для викладу гірництва нафтового, технольоґії нафти і воску земного а вкінци не истнуючі при нїякій політехніцї в Австрії виклади о оподаткованю нафти, спіритусу, цукру і пива. Учеників в зимовім півроцї було 169, з тих найбільше на видїлї инжінірії (87); в лїтнім півроцї було учеників 144, з тих на видїлї инжінірії 70, будівництва 24, будови машин 25 і на видїлї хемії технічної 25. Поляків було 138 а Русинів шість. На закінченє виголосив проф. бар. Ґостковскій відчит: "Як скоро можна їхати зелїзницями?"
Конґрес женщин, ведучих борбу о свої права, відбуде ся у Відни підчас лат. зелених свят в 1892 роцї. Комітет уряджаючій конґрес заходить ся живо, щоби збори ті випали як найсвітлїйше, бо хоч ще далеко до згаданого речинця, то комітет порозсилав вже тепер брошуру накликуючу до численного зїзду.
Новий спосіб лїченя обкладок (diftheritis) заведено в 1890 роцї в шпитали дитиннім св. Анни у Відни. На місце перше уживаної трахеотомії т. є. розрізуваня горла введено т. з. интубацію. Интубація, придумана одним американьским лїкарем, полягає на тім, що до горла хорого всуває ся без нїякої иншої операциї рурку, котра там полишаєсь аж до часу виздоровленя. Интубація видала дуже добрі результати. Після справозданя річного интубовано в 1890 роцї 132 хорих на обкладки дїтей а з них вилїчено 76. Интубація вимагає однако дуже совістної опіки і безнастанного нагляду лїкарского. Щоби-ж уможливити матерям доглядати самим своїх дїтей задумує управа шпитальна урядити в павільонї для діфтеріти відосібнені комнати.
Самоубійства. В Станіславові позбавив себе житя вистрілом з гармати один вояк артилєрії. Бомба відбила ся від муру, окружаючого карне заведенє і упала в парку барона Ромашина, де експльодувала. — В Кракові зарізав ся бритвою 11 н. ст. жовтня вояк родом з Верхомлї. Причини обох самоубійств не звістні.
За торговлю ордерами, о чім ми недавно писали, засуджено в Берлинї совітника двору Мавхого, члена канцелярії кабінетової помершого цїсаря Вільгельма, на 9 місяцїв вязницї. Показало ся з слїдства, що такими обманьствами занимав ся і помершій прускій міністер Біттер. 