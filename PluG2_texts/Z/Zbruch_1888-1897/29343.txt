Рух в руских товариствах!

Дня 11 листопада с. р. відбулося в товаристві "Академичне Братство" засїданє кружка наукового, на котрім голова товариства Евг. Левицкій читав свою розвідку "Критичний розбір повісти Квітки Основяненка "Маруся". Подавши наперед коротку ґенезу сеї повісти і зазначивши єї вагу яко першої повісти написаної по україньски, розповів прелеґент коротко зміст "Марусї", однак так характеристичними і досадними зворотами, стилем так живим і потягаючим а при тім так умів піднести те, що важне і цікаве, що вже в самім змістї крилася половина критики. Опісля приступив прелеґент до критичного розбору засновку повісти. Передовсїм виказав неконсеквентність в переведеню як цілої фабули так і поодиноких характерів, через що перша половина повісти не зовсїм гармонизує з другою. Маруся, вихована в дусї религійно моральнім, богацька дївчина, котра жила тілько з родичами і на улицю нїколи не виходила, крім церковної набожности і слїпого послуху родичам нїяких инчих чувств не зазнавала, котру батько раз-у-раз напоминає, щоби "до земного не пристращалась" словом дївчина "без крови і нервів" — тота дївчина опісля спосібна в Квітчиній повісти горячо полюбити наймита Василя, цілуватися в ним і вічно мучитись любовною тугою, навіть тогди, коли нема чого. Наум Дрот знов, батько Марусї, сей "идеал" побожного, честного богача селянина, котрий раз-у-раз говорить теольогичні проповіди на тему, щоби "до земного не пристращатися"— показуєся на дїлї чоловіком як-раз противної вдачі: бо поминувши те, що нелегко статись богачем такому чоловікови, що до земного не пристращаєся, Наум Дрот так пристращався до того земного, що не міг віджалувати кількох соток карбованців, щоби поставити замість Василя — наємника в "салдати" і тим способом урятувати щастє своєї одинокої, улюбленої дитини. Та й конець повісти не ожиданий і льоґикою фактів зовсїм неоправданий. Коли вже Василь власними силами увільнився від салдатчини, коли вже все складаєсь на те, щоби Маруся з Василем побрались і щасливо жили в подружю, — автор повісти каже своїй Маруси нї з сего нї з того перестудитися і вмерти. Показавши ще і инші неконсеквентности і похибки, зазначив прелеґент, що "кисло-сладкій" сентиментализм і теольогично монастирске морализаторство темним, душним туманом залягли над цілою повістею. Опісля старався прелеґент виказати, що причини тих недостач "Марусї" треба шукати в тім, що в умі Квітки схрестилися супротивні напрями: монастирске вихованє стрїлося ту з прихильностію до народу, дар артистичного оповіданя з морализаторством, сентиментализм тогдїшної россійскої литератури стрївся з єї сатиричним напрямом; а що ті противні елементи стрївшися, не могли погодитись, то й мусїли викликати диссонанси в Квітчиній повісти. Наконець піднїс прелеґент добрі сторони "Марусї" а добачив він их в гарнім язиці, в майстерскім, артистичнім способі оповіданя, а також в тім, що засновок повісти взятий з житя народу і що картини етнографичні, як опис весїля і похорону, суть гарно змальовані. — Ось короткій та недокладний зміст широкого відчиту тов. Левицкого, котрий стягнув значне число слухачів з між Братчиків і викликав оживлену дискусію, хоч нїгде правди дїти, і число слухачів не було так велике і дискусія не була так загальна, як би собі того бажати треба. В дискусії взяли участь товариші: В. О., Н. Г., О. К., Б., І. К, Л. Л. і прелеґент. Піднесено найперше красний і сильний стиль тов. Левицкого і дискутовано над значенєм стилю в наукових розвідках, опісля обговорювано різницю між тенденцією а морализаторством і их відношенє до реалистичного напряму в повісти, а наконець порушено квестію, о скілько литература россійска і европейскій рух литературний могли впливати на спосіб думаня Квітки, і о скілько се відбилося на "Маруси". Взагалї відчит зробив дуже миле враженє на слухачів і лишив в кождім то пересвідченє, що той вечер не минув без значної користи. 