◦ ◦ ◦ ◦ ◦ ◦ ◦ ◦ ◦ ◦

Відень 24 цвітня. Говорять, що на радї міністеріяльній відкинено рекурс львівскої ради міскої що-до святкованя 3-го мая. — Рада залїзнича приняла нову тарифу фрахтову на державних зелїзницях.
Білград 24 цвітня. Наталія одержала вчера наказ вибратись зі Сербії.
Ессен 19 цвітня. Змова робітників гірничих збільшає ся; аґітатора Вердельмана увязнено.
Лондон 24 цвітня. Між страйкуючими робітниками а поліцією прийшло до бійки.
Петербург 24 цвітня. В лїтї сего року має приїхати до Петербурга князь чорногорскій з наслїдником престола. 