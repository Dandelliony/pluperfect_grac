◦ ◦ ◦ ◦ ◦ ◦ ◦ ◦ ◦ ◦

Руско-народний театр кінчить з днем 2 н. ст. грудня свої вистави у Львові і переїздить до Бродів, де вже вівторок дня 5 н. ст. грудня відбуде ся перше представленє. Виставлено буде "Вихованець", комедія зі співами і танцями в 3 дїях А. Янчука. Представленя будуть відбувати ся кождої: недїлї, вівтірка, четверга і суботи.   Вечерницї в комнатах "Рускої Бесїди" у Львові відбудуть ся, як було заповіджено завтра т. є. в недїлю дня 3 н. ст. грудня. Чистий дохід з вечерниць призначений на фонд будови народного театру. — Вступ для членів і родин руских товариств 25 кр. від особи. Початок о годинї 8-ій вечером.   Россійскій консулят, котрий, як звістно, переносить ся з Бродів до Львова, винаймив льокаль для себе в однім з домів при ул. Францисканьскій, близько товариства ремісничого Gwiazda.   Голод навістив городецкій повіт, особливо село Майдан і Заїзд коло Янова. В Майданї померло вже з голоду двоє дїтей, а дві жінки лежать недужі і попухлі дожидають з дня на день голодової смерти, бо в обох хатах нема буквально нїчогісенько до їди. Ще гірше дїє ся в селї Заїздї. Там живлять ся люде лише корінцями, але й тих тяжко им добути, бо в Заїздї панує необмежено підлїсничій п. Крупа і горе тому, кого він зловив би в лїсї. Обідре, побє і ледве живого пустить. Причина голоду цїлковитий недорід. Земля і без того ялова, пісок і ріняки. Бараболї анї слїду, а про зерно нема що й згадувати.   Дирекція "Народної Торговлї" повідомляє, що змушена була продаж спірітусових напитків на келишки в складї стрийскім застановити, а то з слїдуючої причини: Від отвореня складу "Народної Торговлї" в Стрию аж по падолист сего року истнувала між "Народною Торговлею" а арендарями оплат пропінаційних в Стрию умова така, що за дозвіл продажи горівок і румів на келишки оплачувала "Народна Торговля" крім звичайної належитости 15 кр. ще 12 кр. від кождої до складу спровадженої літри наперед. — Від падолиста сего року обняв аренду пропінації в Стрию кн. Сапіга з Красичина. Заряд сеї нової аренди жадає тепер через свого повномочника п. Вишневского, щоби належитість раз вже попередній арендї уплачену від запасів, які ще на складї находять ся, і єму ще, отже другій раз, заплатити. Дальше забороняє новий заряд аренди спроваджувати звичайну горівку і пиво окоцимске і велит побирати горівку тілько у у него, а замість пива окоцимского, шинкувати виключно тілько пиво красичиньске. Уважаючи се поступованє і жаданє аренди пропінації несправедливим і ограниченєм свободи купецкої в услуженю гостей після их бажаня, рішила дирекція, як висше сказано, келишкову продаж горівок і румів як також продаж пива на склянки в складї стрийскім поки-що засистувати, сподїваючись, що П. Ч. Гостї і члени "Народної Торговлї" признають сю постанову відповідною. Тим однак не застановляє ся продаж горівок, румів і коняків фляшками.   Демонстрації студентів лучили ся в краєвій школї рільничій в Чернихові. З причини видаленя одного ученика, загрозили всї прочі дирекції заведеня, що виступлять зі школи, єсли дирекція не прийме видаленого назад. Дирекція замкнула заведенє і повідомила про се телєґрафічно видїл краєвий. — Справа видаленя згаданого ученика так представляє ся, після донесень польских часописей. Ученик ІІІ-го року Яцковскій, що впрочім добре себе веде, повідомив оногди дирекцію, що лежить недужій на ногу і не може прийти до кляси. Однако лїкар заведеня, д-р Михалик, заявив, що недужій може перейти ся на виклади в вигідній обуви. Ученик упирав ся, бо — як казав — чує в нозї прикрий біль і хотїв остати в ліжку. Директор заведеня п. Лащиньскій приказав тогдї Яцковскому рішучо ити до кляси та загрозив єму на случай непослуху видаленєм. Яцковскій не пійшов і тепер на виклади і директора принїсши єму документи, видалив єго зі школи. Товариші Яцковского, довідавшись про се, вислали до директора депутацію з просьбою, щоби відкликав своє зарядженє і щоби укарав Яцковского в иншій спосіб; так само просив о то й Яцковскій, а коли директор відмовив, виступили всї ученики з заведеня і відїхали громадно (72 осіб) підводами до Кракова. В Кракові хотїла дирекція і делєґат намістництва Лясковскій полагодити сю справу і переговорювали з учениками. Однако переговори не довели до нїчого, бо ученики хотїли цїлковитої амнестії для всїх, а власти обіцяли им простити під услівєм видаленя кільканацятьох студентів. Як доносить Kurjer Lwowski, має молодїж завтра розїхати ся домів.   Підмоги на шпиталї холєричні. На оногдашнім засїданю ухвалив видїл краєвий удїлити громадї Порохник і Старемісто по 300 зр. підмоги на устроєнє шпиталїв для холєричних недужих.   Участь в виставі краєвій заповіла між иншими і ґенеральна дирекція зелїзниць державних. Про розміри вистави зелїзничої [першої в Австрії] свідчать найлїпше цифри. Именно замовила дирекція 960 метрів квадр. в гали машиновій а більше як 1000 метрів на вільнім місци. Виказ предметів призначених на виставу ще подрібно не зуставлений, однако здаєть ся, що перше місце займе тут фабрика Каз. Липиньского з Сянока, котрого від якогось часу підпирає ґенеральна дирекція зелїзниць державних.   Холєра. Ґазета урядова пише: Дня 30 н. ст. падолиста занедужало на холєру в Залізцях повіта брідского 3 особи. Случаїв виздоровленя і смерти не було. Отже загалом лишає ся в лїченю з попередними недужими 15 осіб. — З причини, що холєра в повітах коломийскім і надвірняньскім вигасла, знесено ревізію лїкарску подорожних і пакунків на стаціях в Коломиї і Станиславові.   Дѣло 