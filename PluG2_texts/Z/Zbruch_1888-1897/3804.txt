Відозва Видїлу „Народної Ради“ до всїх Русинів - патріотів в краю.

Підписаний Видїл товариства политичного „Народна Рада“ у Львовї — сповняючи волю свого першого загального збору членів з дня 2 лютого с. р., — має честь сим прилюдно запросити всїх Русинів-патріотів в краю, мїжь тими і всїх добромислячих членів товариства „Народний Дім у Львовї “, вступати в члени товариства политичного „Народна Рада“, так як уже до сего часу многі з П. Т. патріотів наших і членів товариства „Народний Дім у Львовї“, приступили в члени нашого товариства политичного.
В имени добра наших интересів народних та святого почутя патріотизму і любови до рідної землї, просимо Вас, Високодостойні патріоти, ставати разом з нами під одинокій народний прапор, а чей і для нас — сильних вїрою в будучність, єдностею і дїлом — прийде лучшої долї час!
По мисли §. 4. статутів товариства, членом може бути кождий повнолїтний Русин, котрий есть австрійским обивателем, а після §. 7. статутів, члени товариства обовязані суть платити річну вкладку один (1) злр. а. в., як такожь підпирати цїли товариства.
При тій нагодї звертаємо отже увагу на посдїдне і просимо всїх наших Вп. Земляків, щоби не лише ширили межи нарід гадки підношені нашим товариством, але такожь, щоби о всякій рїчи, що стоїть в звязи з интересами народу руского в якім-небудь взглядї, нам пильно а безсторонно зволили доносити.
За Видїл Товариства политичного „Народна Рада“ у Львовї, дня 14 марта 1888.
Д-р Олександер Огоновскій, голова,  Д-р Кость Левицкій, секретарь.   