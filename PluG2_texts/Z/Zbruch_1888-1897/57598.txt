◦ ◦ ◦ ◦ ◦ ◦ ◦ ◦ ◦ ◦

Концерт п. Александра Мишуги і "Бояна" має відбутись не в четвер (як з разу було задумано), але в недїлю.
В справі дефравдацій митових на Буковинї виделєґовано до переведеня слїдства суд карний у Львові, котрий і вислав сими днями до Черновець совітника Яновского і заступника прокуратора Гельденбурґа.
Огнї. Дня 11 н. ст. жовтня о 4½ години по полудни вибух в Бичкіцях в повітї чортківскім огонь в домі Михайла Боднаря имовірно з неосторожности дїтей, що бавили ся під шопою, а як в многих случаях, так і тут причиною були певно нещастні циґара. Огонь знищив всї будинки і збіже у господарів Михайла Боднаря, Михайла Колтиса, Панька Сеника і Іосифа Проскурницкого.
Почетне горожаньство надала рада громадска міста Бродів намістникови ґр Каз. Баденьому "в признанє великодушної і успішної опіки над добром міста" — як сказано в ухвалї ради міскої.
З дирекції руху зелїзниць державних одержуємо таке письмо: З днем 1 падолиста 1891 увійде в житє дедаток I тарифи з 15 червня 1891 для перевозу осіб межи стаціями галицкими а румуньскими. Додатком тим змінює ся ціни їзди межи Львовом, Станіславовом, Коломиєю і Чернівцами а Браїлою і Галичем; дальше заведено нові білєти межи Чернівцями а Піятрею Н., Фольтіченами і Дорогоєю як також межи Сучавою а Бучечею, Бугушами, Дольгаскою, Геце-Лєспецами, Літенами, Піятрею Н., Верештами і Ругиносою.
Дрібні вісти. Цїсар дарував громадї Гуменець в повіті самбірскім 50 зр. на будову школи. — Дня 29 н. ст. жовтня відбуде ся в парохіяльній церкві в Добромили вінчанє п. Володимира Льва, асистента почтового в Бохнї, з панною Марією Стецяківною дочкою п. Льва Стецяка властителя реальности і члена видїлу повітового в Добромили. — Дня 20 н. ст. жовтня відбуде ся в Крегульци (стація зелізнича Копичинцї) вінчанє окінченого богослова п. Ивана Марака з панною Корнилією Лонкевичівною. — Конюшій двору цїсарского кн. Емерик Турн-Таксіс переходить на власне жаданє за-для пізного віку на пенсію а єго заступником именував цїсар кн. Рудольфа Ліхтенштайна, котрий обійме своє урядованє в мартї 1892 року.
З житя Парнеля додають анґлійскі часописи кілька интересних подробиць, що дивно характеризують сего "некоронованого короля" Ирляндії. Парнель, мимо свого образованя, був дуже забобонний. Не сидїв би був нїколи в комнатї, де горіли три свічки, зараз гасив третю, або казав засьвічувати четверту свічку. Зелену краску уважав злощастною і коли місто Дублин, надавши єму почетне горожаньство мало прислати для него дипльом, котрий після тамошного звичаю складає ся в зелено помальовану скриночку, розвеселив Парнель всїх, просячи, щоби скринку помалювати на червоно. Червону краску дуже любив. Також і поведенє Парнеля в товаристві було дуже дивне. О скілько на зборах народних, серед товп народу під відкритим небом чув ся в своїм елєментї, володїв масами і своєю промовою потягав их за собою, о стілько чув він себе звязаним і несмілим в сальонї серед нечисленного товариства. Річ се тим дивнїйша, що Парнель походив з високо аристократичної родини анґлійскої. Після висказів товаришів Парнеля, був він дуже нервозний а слабість тая обявляла ся особливо в парляментї, коли великій патріот мав промовляти. Нераз жалував ся, що атмосфера салї засїдань дуже єго стїсняє, що він не може зібрати мислей і свобідно висказуватись. А прецї говорив дуже добре, хоч рідко промавляв. Звичайно вибирав собі до своїх бесїд таку пору, коли більшість послів вийшла з салї. Анґлійцїв дуже не любив так, як і єго сестра Анна, писателька померша 1882 року, котра не могла з Анґлійцем говорити, щоби єго не обидити. В єї творах Анґлійцї то "племя блазнів і псів". Мощі Парнеля перевезено до Ирляндії і похоронено на кладовищі Ґлясневін коло Дублина. 