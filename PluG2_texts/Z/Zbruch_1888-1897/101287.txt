◦ ◦ ◦ ◦ ◦ ◦ ◦ ◦ ◦ ◦

Намістник кн. Сангушко прибув поза вчера з полудня з Гумниск в Тарнівскім до Львова. Мимо зливного дощу витали на всїх стаціях по дорозї нового намістника представителї властей, а він розмовляв з ними в ваґонї. В Перемишли, як доносять "Kurjer-ови Lwowsk-ому", виразив кн. Сангушко старостї Горецкому своє здивованє по причинї заборони скликаного на недїлю з селяньского передвиборчого збору в Перемишли під покривою холєри. Намістник заявив, що коли в Перемишли дїйстно панує холєра, то скорше належало відложити самі вибори, нїж не позволяти людям порозумітись, бо таким чином вибори стають ся простою шопкою, а не виразом волї народу". У Львові на двірци зелїзницї повитало нового намістника кількадесять осіб представителїв властій. — Нинї кн. Сангушко приймав в полудне в намістництві репрезентантів властій і урядів а також институцій і корпорацій.   Заборона Сгрийского віча — пишуть нам зі Стрия — єсть новим насильством, довершеним на нашім повітї і взагалї на Підгірскій Руси. Мотиви заборони віча: "poneże tak w misti Stryju, jak i dekotorych inszych hromadach tutejszoho powita a tak samo i w susidnych powitach żydacziwskim i drohobyckim panujut teper meży ludnostiu epidemiczno zarazływi choroby, jak tyfus i dyfterya, i z toj pryczyny hrozyt nebezpeczeństwo, szezo pry czysłennijszim zibraniu naroda tii choroby w hriznyj sposib rozszyryty sia mohut." — Ce все — чиста неправда. Анї в Стрию, анї в жаднім з тих повітів нема нїякої хороби; ярмарки і торги відбувають ся всюди. Єсть лиш одна хороба, а то політична пропасниця, котра доси трясе виновників виборчого насильства і держить их в панічнім страху перед народом. Але на се не поможуть нїякі заборони, — они лиш олива до огню. Нарід знає і чує свою кривду і мимо заборон поступить так, як єму велить єго честь і интерес.   Руске товариство задаткове "Поміч" в Теребовли увійшло вже в житє, розпочавши свою дїяльність з другою половиною минувшого місяця.   В комнатах "Рускої Бесїди" в Тернополи відбудуть ся в днях 3-ого і 10-ого н. ст. падолиста с. р. вечерницї з танцями. Стрій для дам візитовий, для мужчин балевий. Початок о годинї 8-ій вечером. На вечерницї сі запрошує Вп. членів Бесїди і гостей — Комітет.   На будову нової гр.-кат. церкви в Чернівцях відступила рада громадска даром місце при ул. Семигородскій недалеко міского огорода під услівями, що приходство при церкві мусить бути одноповерхове, всї пляни мусять бути предложені маґістратови до потвердженя і будова мусить бута готова до 6 років.   Як телєґрафують з Відня до Dziennik-a Polsk-ого — посли Барвіньскій і Вахнянин виїхали вчера до Риму, де рускі паломники мають між 1-им а 4-им падолиста явитись на авдієнції у папи.   Буковиньска каса щаднича має зложити з нагоди 40-лїтного ювілею панованя нашого цїсаря 100.000 зр. в дарі на будову института для слїпих з тим услівєм, щоби передовсїм темні з міста Чернівцїв знайшли там поміщенє. Коли-б зайшли які перешкоди, н. пр. краєвий сойм не приймив би того услівя, тогдї призначила би каса тих 100.000 зр. на нашу добродїйну ціль з нагоди ювілею панованя цїсаря.   Живцем спечений. Kurjer rzeszowski доносить: Дня 21 с. м. в пекарни Вільгельма Геліна в Ряшеві термінатор пекарскій Михайло Коза подибав на печи трупа знаного загально в Ряшеві піяка С. Вишньовского. Вислана ad hoc комісія найшла трупа на печи зверненого плечима до гори з підложеною під чоло правою рукою. Не що инше, лише Вишньовскій пяний положив ся на печи а помер в наслїдок зачадженя.   Дѣло 