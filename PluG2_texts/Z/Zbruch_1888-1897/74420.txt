Еміґрація до краю нужди.

Нове лихо грозить нашим селянам! По краю готові знов аґенти намавляти до еміґрації до Бразилії. Як до того може дійти і які гаразди ждуть на вихідцїв з Бразилїї, пише само ц. к. Міністерство справ заграничних. Оно доносить, що 2 серпня с. р. угодило ся правительство бразилійске з товариством Сompaniа Metropolitana так, що товариство се зобовязало ся доставити в протягу десяти лїт оден міліон поселенцїв для Бразилії.
Спроваджуванє виходцїв до Бразилії, находило ся дотепер, мимо кількаразових реформ, в руках підприємцїв приватних, з котрими правительство бразилійске робило богато разів угоду від р. 1888. Ті угоди мають усунути ся найновійшою угодою, котрої найголовнїйші постанови такі:
Сompaniа Metropolitana обовязує ся доставити почавши від дня 1 сїчня 1893 за десять лїт оден міліон виходцїв з Европи і портуґальских та испаньских кольоній. Річна достава виходцїв не має перевисшати числа 100.000 людей, а не сміє бути низша від 50.000. Межи спровадженими кольоністами має бути 90 прц. рільників, а 10 прц. ремісників. Одного року не можна спровадити більше, як 60 прц. одної народности. Осіб вільного стану не вільно спроваджувати, лише цїлі родини.
Попираючи колонізацію чужих виходцїв, правительство бразилійске має на оцї доставу робучих сил до управи кави, котрих нема від часу знесеня невільництва.
Теперішні відносини еміграції мають бути дуже некористні для еміґрації. В наслїдок здепреціонованя бразилійского гроша паперового і з причини значної дорожнї, погіршили ся дуже відносини платнї в некористь робітників, котрі не мають средств навіть на прожиток. Пожива дуже подорожіла, а кольоністи, котрі мають таке призначенє, як давнїйше невільники терплять великій недостаток, працюють тяжко і нераз мусять вертати до вітчини. Так н. пр. у серпни с. р. покинуло Бразилію більше як 10.000 чужих кольоністів. Також замітне єсть се, що кольоністів задумують поселяти переважно в північних державах Пернамбуко, Еспіріто Санто і Багія, хоч клімат тих сторін по просту забиває Европейцїв; се давно дослїджена річ.
Отже о тих відносинах повідомив п. Намістник всїх пп. Старостів, щоби они у відповідний спосіб навчили людей, що з еміґрації до Бразилії нема нїякого добра. Ц. к. посол австрійскій в Pio де Янейро донїс, що згадане товариство має намір брати як найбільше виходцїв з Галичини, а з инших країв менше; отже ясно, яка небезпечність грозить нашим селянам.
Коли вже бразилійске правительство зробило таку угоду з товариством Сompaniа Metropolitana, то товариство се буде старати ся всїми силами спонукувати людей до еміґрації до Бразилії. Тому то п. Намістник поручає пп. Старостам чуйність в тій справі і взиває их, щоби против всїляких аґентів еміґраційних виступали як найострійше. Сю грізну небезпечність для наших селян повинні мати на оцї і всї интеліґентні люде, що сходять ся зі селянами та навчають их; повинні заздалегідь повідомити селян, яка небезпечність им грозить та як боронити ся. 