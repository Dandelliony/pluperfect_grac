◦ ◦ ◦ ◦ ◦ ◦ ◦ ◦ ◦ ◦

Охота еміґрувати заволодїла кільканацятьома господарями з Перемишльщини, котрі прибули дня 3 н. ст. грудня до бюра вивідуючого Бр. Красицкого в Ярослави і просили, щоби за єго посередництвом могли вибрати ся до Росії, "бо — як казали — у нас така недоля, що не можна витримати". Ті люде покинули свій намір, коли им властитель бюра представив погубні наслїдки еміґрації, але вже з того факту, що селяне самі информують ся в справі еміґрації видко, що така гадка ширить ся між народом.
Про холєру в Гусятинщинї доносять, що вчера занедужав в селї Шидлівцях Максим Демків, 12-лїтный син зарібника. Впрочім не зайшли нїякі зміни.
Новий плян науки в школах реальних. Рескриптом з дня 12 н. ст. падолиста с. р. видало міністерство віроисповідань і просвіти новий плян науки для шкіл реальних в Галичинї, вводячи в тих школах обовязкову науку француского язика, почавши від третьої кляси.
Метїль снїжна, треваюча вже від понедїлка в ночи, надала Львовови цїлком зимовий вид. Скрізь видко гори позгортаного снїгу, улицями женуть ся санки, а вітер розносячи снїг наповняє ним воздух як би білим дрібоньким пухом. Ся перша метіль сегорічна мусїла і на провінції дати ся в знаки і нинї, коли вчера поспізняли ся всї поїзди зелїзничі.
Міністерство судівництва визначило 150 зр. нагороди для того, хто зловив би фальшівника грошей Станислава Сомполиньского, утїкшого дня 13 н. ст. падолиста з вязницї слїдчої львівского краєвого суду карного, або хто подав би вказівки, по котрих можна би єго зловити.
Арештованє писателя. Телєґрами парискі донесли перед кількома днями, що в Парижи арештовано якогось Лускину, підозріного о шпігуньство. Пізнїйше выявило ся, що арештованым єсть польскій маляр і писатель Володимир Лускина. Про причини арештованя пише Kurjer Lwowski, що Лускина працюючи над викінченєм розпочатої повісти п. з. Wielki rok, де хоче представити війну Австрії і Нїмеччини з Россією і Францією, послугував ся численними підручниками і картами ґенерального штабу, за що єго і арештовано. Тимчасом нїмецкі часописи представляють сю річ в иншім світлї. І так Berliner Tageblatt доносить: "Увязнений яко шпігун нїмецкій мешкав під назвищем Лускини в Hotel de France на передмістю Сен Жермен і мав зносини з висшими офіцирами. Арештований був слїджений двома тайними аґентами коли подорожував по Италії, Нїмеччинї, Россії і розглядав границї." Рівночасно подає Pester Lloyd таку сензаційну вість про тоту справу: "Обжалований під закидом шпігуньства Лускина, родом з Кракова, доказує, що подорожував для викінченя більшого мілітарного твору. Лускина на основі фотоґрафії вималював образ, представляючій драмат в Маєрлінзї, і при помочи єго намагав вимусити гроші від високопоставлених осіб у Відни. Поліції звістні особи, що купили сей образ".
"Самопоміч". Як ми уже доносили завязало ся у Львові під такою назвою нове товариство. Сими днями відбуло ся засїданє управляючої ради сего товариства, на котрім вибрано предсїдателем совітника маґістрату Войнара. На тім засїданю рішено також отворити вже в сїчни торговлю консумційних товарів разом з комнатою до снїдань. "Самопоміч" продає вже тепер своїм членам білєти на нафту, дрова, уголь каміний по значно зниженій цїнї, а в короткім часї заключить умову з різниками і пекарями, щоби єї члени могли дешевше діставати мясо і печиво. Поміщенє товариства находить ся при улици Личаківскій ч. 5.
Буджет міста Львова. В понедїлок розпочала наради комісія буджетова ради міскої, зложена з секції II і з делєґатів всїх инших секцій. Буджет міста дїлить ся на звичайний і надзвичайний. Сума видатків буджету звичайного на рік 1893, після обчислень маґістрату виносить 1,567.419, доходів 1,194.721, так що недобір представляє квоту 372.698 зр. На покритє сего недобору предкладає маґістрат підвисшенє додатків до податків безпосередних в найнизших клясах о 2% а в висших о 10%. Мимо того не буде ще покрита сума около 192.000 і буде мусїла покритись або тим, що лишить ся з затягненої тепер позички (300.000 зр.), або з оплати за касарнї войскові, або з надвижок аренди доходів несталих, або вкінци з ощадностей. — Надзвичайні видатки представляють суму 1,515.000 зр. Они обіймають різні будівлї і инвестиції. На покритє тих видатків вплине лише 125.000 зр. від каси ощадности яко зворот коштів будови школи промислової, яко спільної фундації громади і галицкої каси ощадности. Громада жертвувала грунт а каса будинок. Непокритих лишає ся 1,390.000 зр. і на се має бути затягнена нова позичка півтора міліонова, в наслїдок чого довги міста зросли би до висоти звиж 4 міліони зр. Дуже значну страту бо около 120.000 зр. потерпить громада в наслїдок удержавненя зелїзниць державних, котрі виказала меншій дохід до оподаткованя як перед тим зелїзницї приватні. 