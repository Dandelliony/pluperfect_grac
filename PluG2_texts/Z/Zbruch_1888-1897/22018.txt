З Товмацкого. — Подвійне убійство у Львові.

З Товмацкого. ["І о одежду єго меташа жребій."] Під будову нового суду повітового в місточку Огинїї зобовязалися постаратися о грунт відповідний громада міска спільно з двором Доминика Лукасевича. А що руска ерекція при матричній церкви в Отинїї має в середмістю реальність в обшарї 2 до 3 моргів з фронтом до площади, де пару лїт тому стояло руске приходство з будинками, гумном, садом і огородом, вартуючу найменше 2000 зр., то жидівско-пропинаційна більшість ради міскої, мимо протесту братства церковного, ухвалила такій "компромис" з двором місцевим: Рада міска "жертвує" під будову нового суду згадану реальність руского приходства, а двір в заміну за ту реальність відступить рускому парохови около 4 морги поля, доброї пів милї за містом, вартуючого яко-би 500 зр., а половину сеї вартости громада міска дворови зверне. Дотичні доходженя перепровадив на місци п. Попель, комисар ц. к. староства в Товмачи, а також відпоручник деканата товмацкого нїчого не закинув против сего укладу, очевидно руководячись тим, що теперїшний бенефиціянт хвилево більше може мати доходу з 4 моргів поля хоть і далекого, як з порожного грунту під будову та з огорода в середмістю, де від шкідників тяжко устеречися.
Покривджене братство церковне внесло тогдї до станиславівского ординаріята пропамятне письмо, в котрім виложило, що згаданим компромисом забирають рускому приходству реальність середміску в вартости 2000 зр., котра єсть найзнаменитшою частею маєтку закладового приходства, а натомість накидають приходству далеке поле в вартости чотири разів меншій, щоби оттак і в Отинїї, подібно як се в других містах давно вже сталося, руско-церковні посїлости з середмістя так витиснути, аби не стало там і слїду з предківских фондацій, маючих нагадувати жителям славу Божу, — і зажадало для загроженого майна церковного оборони.
Отже ради ми подїлитись зі всїма відрадною вістею, що Преосв. д-р Пелеш против згаданого компромису уже заложив своє veto. Викликало оно може сиченє в цілім гнїздї шершенїв і трутнів повітових, ласих на рускій мід і жертволюбивих там, де можна би жертвувати не своє, а чуже нехай би і церковне добро, але рівночасно розбудило також загукану совість загалу, котра чейже і в глухій Товмаччинї почне вже розуміти, що всякого рода бездїля не мають патенту на успіхи вічні. М.
Подвійне убійство у Львові. В жидівскій каменици, стоячій на розї Ринку ч. 11 і ул. Сербскої ч. 2, проживала від 15 лїт женщина Катерина Лопацка, родом з Яворова, числяча над 50 лїт. Лопацка зарабляла на житє пранєм біля, а до своєї комнатки принимала на нічлїг бідних зарібників. Остатними роками жила она з зарібником Ильком Вентиком, котрий, померши нагло в половинї марта с. р., лишив для неї троха гроша і книжочку каси щадничої; також бачили люде все на Лопацкій гарні коралї. В тиждень по смерти Илька Лопацка счезла; нїхто з сусїдів вже єї не бачив, а дверї від єї мешканя були замкнені на колодку. Нїхто не журився о бідну зарібницю, лиш властителька камениці, котрій вже другого першого хибло марного чиншу, — она то повідомила вчера комисаріят і казала отворити дверї. Комнатка, — єсли так можна назвати комірку на шість стіп вшир і вздовж, о однім маленькім вікнї, вохку і темну, — на першій вид була в порядку: ліжко, куфер стояли на місци. Коли почали близше розглядатись, побачили коло печи неживу Лопацку, з двома ранами в голові, завинену в лахи і гниючу. Повідомили суд і полицію, а коли прийшов д-р Стебельскій та казав слїдити аґентам полиційним, найшли під ліжком другій труп женщини в лахах. Пізнали в нїй чешку Гельцлеву, проживаючу часово у Лопацкої. Обі женщини убив злочинець сокирою, котра лежала покровавлена в кутї. Убійство мусїло статись в день, бо на ногах убитих були черевики і они самі були убрані. Дивно, що сусїди помешканя Лопацкої не чули нїякого підозрїлого гамору. Се подвійне убійство пригадує убійство, доконане в той спосіб і в тій части міста на садівнику Михайлї Черняку. — В дві години по викритю убійства увязнила полиція звістного злодїя Василя Григорчука, котрий проживав у Лопацкої. При кінци марта ночовав він в стайни готелю краківского. Полиція зробила в стайни ревизію і найшла покровавлений сурдут і штани вже прані. Григорчук не признавався, мов би мешкав у Лопацкої, але се доказали єму свідки. Також прийшовши до стайни готелю краківского заявив, що єго господиня виїхала на село. Полиція догадуєсь і другого злочинця і має єго увязнити сегодня. 