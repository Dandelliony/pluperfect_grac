◦ ◦ ◦ ◦ ◦ ◦ ◦ ◦ ◦ ◦

Рада міста Львова відбула вчера засїданє, на котрім вела ся дискусія головно над справою закупна громадою повиставових будинків. Секція II. поставила внесенє, щоби громада купила всї згадані будинки, з виїмкою галї машин і оранжерії, за 120.000 зр. Против сего внесеня виступив Ревакович. Він підносив, що громада має великі недобори. В 1893 р. виносив недобір 565.460 зр., а в трех кварталах 1894 р. 405.591 зр. Що-до 10-міліонової позички нема надїї, аби она була зреалізована а місто видало на виставу 250.000 зр. Супротив того підносив радний Шаєр, що вистава коштувала місто 95.000 зр., а проф. Цесельскій доказав, що лише 87.660 зр. та що в тій квотї обняті різні инвестиційні видатки. Вкінци приступлено до голосованя і 36 голосами против 28 ухвалено закупити від дирекції повиставові будинки за 120.000 зр. — Крім того відчитано на початку сего засїданя внесенє Реваковича, щоби місто закупило Рацлавицку панораму. Се внесенє має бути полагоджене реґуляміново.   Холєра. З Скалатщини пишуть нам: В Товстім холєра вже значно притихає, в Глїбові ще єсть, а один случай показав ся в Луцї. Найновійші случаї були в Кокошинцях і Козинї, де ві второк померла одна особа. В Калагарівцї померло до сего часу 4, в Волици 2 особи а єсть ще кількоро недужих. Рівнож в Лежанівцї був один, може й два случаї холєричної смерти. Глїбів, Лежанівка і Товсте лежать над рікою Гнилою, а Лука, Кокошинцї і Козина над Збручем; з Волицї йде малий потічок через Калагарівку до Збруча. Волиця і Калагарівка положені дуже близько коло себе. Сам Скалат ще не цїлком вільний від холєри.   Заведенє для виробу антідіфтеричної сировицї має небавом повстати у Львові. На порученє намістника перебував д-р Шпільман у Відни для студій виробу сировицї в заведеню проф. Пальтавфа при шпитали Рудольфа. Львівске заведенє має бути державною філією віденьского заведеня і буде стояти під контролею правительства та удержувати зносини з бактеріольоґічною робітнею ради здоровля. Як доносять, наміряє міністерство внутрішних справ вибудувати на території школи ветеринарії окрему робітню, що має бути вивінувана всїми найновійшими помічними средствами, потрібними до розслїджуваня заразливих недуг.   Сміла крадїж. Дня 9 н. ст. грудня добули ся невислїджені злочинцї розбивши мур і двері до каси в Косові, украли з-відтам стемплеві значки, срібні лїхтарі і готівку, все вартости около 2000 зр. Имовірно, що се ті самі злодїї, котрі на весну с. р. наміряли вломити ся до каси в Кутах. Крадїж була дуже сміла, бо довершено єї мабуть пополудни, так що коли о 6-ій годинї вечером явив ся сторож в касї, застав єї вже розбиту.   Дѣло   