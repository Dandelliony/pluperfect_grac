Таляри Марії Тереси. — Замкненє парискої вистави.

Таляри Марії Тереси суть вельми улюбленою монетою оборотовою на Всходї, а особливо в північно-всхідній Африці. Тому то мусить банк италійскій виплатити негусови Абессинії недавно затягнену позичку в сумі чотирох миліонів лиш виключно талярами Марії Тереси. Италійскій банк згодився радо на се жаданє негуса, бо така виплата принесе єму значний зиск. Таляр Марії Тереси має від сто лїт постійний і незмінний курс пяти франків а після теперішної ціни срїбла єсть в нїм срїбла лиш за три франки і 33 сантимів. В своїй вітчинї, с. є. в Австрії, таляри Марії Тереси не суть вже від давна в оборотї і бються в віденьскій монетарни лиш в наслїдок спеціяльних і більших замовлень. І так вибили більше число таких талярів в часї походу кедива Исмаїла против Абессинії, і так само тепер вибють 800.000 штук талярів Марії Тереси на замовленє италійского правительства; на талярах буде рік 1780.
Замкненє парискої вистави. Головні предприємці вистави, Alphand и Berger, старалися всїми силами, через петиції, статьї по газетах, щоби бодай на один день відложено замкненє вистави. Навіть вигадано таке, щоби дохід сего одного надпорядочного дня припав для бідних міста Парижа. Але се все нїчого не помогло; — 6 падолиста замкнено виставу, бо не дозволяли на яку небудь уступку як контракти з поодинокими виставцями так і предприємства, що мають привернути до давного порядку пляц марсовий. При тім показалося, що ще лишилось два до три миліони не розпроданих билетів вступу на виставу, і щоби якось их використати вигадали, щоби за ті билети можна приглядатись, які розбирають виставу. Розумієсь, що ціна за билети зменшалась о половину; на другій день по замкненю вистави платили за билет по 25 сантимів. Статистичні дати, подані полицією і управою вистави виказують, що виставу оглядало 5 миліонів Французів з провинції, а єсли приймеся, що кождий з них потребував на свій побут в Парижи 100 франків, то всї они лишили в Парижи 500 мил. франків. З заграниці було 1,500.000 людей на виставі а числячи по 500 фр. на особу, то видали 750 миліонів в Парижи. Они роздїлялись так: Англійців 380.000, Бельгійців 225.000, Нїмців 160.000, Американців північних 90.000, полудневих 25.000, Африканців (найбільше з Альжиру) 12.000, Испанців 56.000, Швайцарів 52.000, Италійців 38.000, Австрійців 32.000, Россіян 7000, з півострова Балканьского 5.000, мешканців Азії 8250, Австралії 3000 і т. д. Найбільші готелї парискі: Grand Hotel і Hotel Continental приміщували у себе по 75 до 80.000 людей. Вступ на вежу Айфля принїс від 15 мая до 6 падолиста 6,500.000 франків; товариства омнибусові заробили майже 54 миліонів. Реставрації парискі заробили много грошей н. пр. Duva в своїх трех реставраціях за цілий час вистави півтора миліона франків; Brebant на вежі Айфля денно по 2.000 фр., а навіть малі крамниці мали по 300 франків деколи денно чистого зарібку. 