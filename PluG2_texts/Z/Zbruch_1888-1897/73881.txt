Канґур яко боксер.

Цїлий Лондон о нїчім тепер не говорить лише о канґурі, що уміє боксуватись і то після всяких правил штуки. Треба бути Анґлійцем, щоби зрозуміти, що се значить. Штука боксованя єсть національним спортом Анґлійцїв, на котру они дуже зарозумілі і думають, що лиш они одні можуть піймити всї тайни тої штуки. Аж тут яко майстер в боксованю виступає не лише не Анґлієць, але просто звіря! Лондонцї признають, що вид боксуючого ся канґура єсть для них понижаючій, але заразом і импонуючій. Звір що вечера стає в акварії до борби "на кулаки" з своїм паном серед оплесків одушевленої публики. Оба борцї після правил маркіза Кінсбері мають на собі спеціяльні одяги боксерскі, т. є. мужчина має на кулаках а канґур на передних лапах грубі рукавицї. Канґур видержує дуже добре приписані павзи, слухає кождого голосу секунданта і бє противника добре виміреними ударами а має тую висшість над боксерами-людьми, що нїколи не тратить веселости. Одна лише неправильность лучаєсь єму. Бючи ся, опирає ся канґур на величезнім своїм хвостї і може одну з задних ніг свобідно порушати, отже від часу до часу ударяє він "додатково" противника задною ногою. Властитель сего виученого канґура якійсь п. Лядерман, зловив єго власноручно в австралійских лїсах і робить на нїм світлі интереси, бо дві з лондоньских Music Hals платять єму по 3000 марок тижднево за щоденний чвертьгодинний виступ. Нїчого дивного, що Лядерман, коли Сара Бернгард, одушевлена єго вихованком, хотїла єго купити за 20.000 франків, навіть не відповів їй, лише з погордою викривив уста. 