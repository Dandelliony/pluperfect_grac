Фундація о. Кипріяна Сїнкевича для руских ремісників.

З Самбора.
Перед кількома днями донесли часописи, що о. К. Сїнкевич з Радохонець зложив в Народнім Домі 2.000 зр. для руских ремісників. З доходу від тої суми мають ремісничі челядники діставати в дни 12 серпня кождого року по 10 зр. Цїль фундатора, котрий у нас першій жертвував більшу суму для руских ремісників, єсть дуже красна, і за то належить ся фундаторови всяке признанє. Однак спосіб роздїлюваня запомог не відповідає тій цїли і на мою гадку не принесе нїякого хісна анї для народу русского, анї для суспільности.
Питаю ся: що челядник зробить, діставши 10 зр.? Неодин з тих молодих людей купить собі за ті гроші новий одяг, другій купить зиґарок, третій заплатить довг, а четвертий і пятий справить за ті гроші гостини для себе і своїх товаришів. Чи не доказують вже ті приміри, що з ужитя тої квоти 10 зр. Русь не буде мати пожитку!
Длятого було би пожадане, щоби Висоповажний фундатор змінив по части свій розпорядок — до чого має завсїгди повне право — і аби призначив, що дохід від зложеної суми має ся давати що року або що два роки гідному челядникови, закладаючому собі власний варстат і давшому докази, що придержує ся рускої народности. Маючи 100 чи 200 зр. можна щось починати — а 10 зр. нїчого не значить: так з ними як і без них.
Наконець мушу застерегтись против можливого заміту, яко-би моя замітка виходила може з тої причини, що фундатор поручив заряд своєї фундації Народному Домови. Все, що я висказав повисше, був би-м піднїс і в тім випадку, коли-б заряд той фундації належав до якого народного товариства.
В Самборі дня 18 н. ст. лютого 1893.
Д-р Корнило Чайківскій 