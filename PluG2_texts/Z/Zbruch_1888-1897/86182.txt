◦ ◦ ◦ ◦ ◦ ◦ ◦ ◦ ◦ ◦

  До св. Юра. Від довшого часу нема у нас при походах церковних на Богоявленє і на празник св. Евхаристії того порядку, якій бував давнїйшими роками, або якій бачимо при латиньских процесіях. При торжестві нема церемонієрів, котрі би після уложеного пляну строго удержували порядок. При виходї з церкви або від кирницї найгіршій нелад: духовеньство протискає ся в найбільшій суміши через ряди достойників і нарід (часто архієрей наперед, а за тим доперва значна часть клира). При водосвятю нема певних знаків, котрими би в приличний спосіб взивано віддалений хор до співу; за те підносять ся за кождим разом десятки рук священичих, вимахуючих до хору, щоби співав. Так само не заховує ся порядок в походї на около ринку: поодинокі части походу або надто віддалюють ся від себе або дуже стискають ся, — клир не держить строго шпалїру, а ще як кому подобає ся, розмовляючи з собою і под. Многі фелони на священиках старі і в найріжнїйших барвах. Взагалї наші походи церковні прикро вражають Русинів, котрі бажали би, щоби наш обряд представляв ся величаво перед світом. Ми мусимо за наш обряд формально встидати ся перед латинниками. Длятого підносимо при зближаючім ся святї Богоявленя наш голос і домагаємо ся, щоби зараджено сему злому. Многі Русини.   Рада міста Перемишля вибирала дня 11 н. ст. сїчня третій раз бурмістра і мимо дворазової резиґнації, вибрала знов д-ра Алекс. Дворского 17 голосами на 30 присутних радних. Тринацять карток віддано порожних.   Мундури учеників шкіл середних. Після информацій краківского Czas-y мундури учеників шкіл середних мають бути такі: 1) Блюза з ґранатового сукна зі стоячим ковнїром і двома кишенями на грудях. На ковнїрі поміщені відзнаки кляси, до котрої ученик ходить, а то в клясах низших срібні, у висших золоті паски, довгі 3 цм., широкі 1/2 цм., в скількости відповідній висотї кляси (н. пр. кляса III = 3 срібні, кляса VIII = 4 золоті паски). 2) Штани з сивого сукна з лямпасом. (В лїтї дозволено носити блюзу і штани з сїрого полотна, а тогдї блюза має ґранатові вилоги на ковнїрі зі звичайними відзнаками клясовими.) 3) Плащ довгій з темно-сивого сукна з ґранатовими вилогами, з чорними роговими ґузиками в двох рядах. 4) Округла ґранатова шапка з простим дашком (Kepi), з ремінчиком на дашку і відзнаками дотичного заведеня наукового (При ґімназіях буква G окружена вінцем з листя, в школах реальних буква R — розумієсь разом з числом заведеня, н. пр. ґімназія трета: G 3. В тих информаціях не стрічаємо згадки, чи ученики трех руских ґімназій будуть мати рускі букви на шапках.) — Кошти мундуру будуть такі: 1) блюза з доброго сукна менша 6 зр., більша 10 зр.; 2) штани з такого сукна 5 зр., взглядно 7 зр.; 3) плащі 12 зр., взглядно 16 зр.; 4) шапка 1 зр.; 5) одяг лїтний 4 зр., взглядно 6 зр. Тож кошти мундуру для менших учеників виносять 24 зр., для більших 34 зр., а разом з одягом лїтним 28 зр., взглядно 40 зр. — Розпорядженє дотично мундурів входить в житє з початком року шкільного 1894/5. Однак два перші роки уважають ся переходовим періодом, так що аж з початком року шкільного 1896/7 ношенє мундурів буде безвзглядно обовязувати всїх учеників шкіл середних в Галичинї.   На стіпендію з фундації Андрія і Анни Бурачиньских, в сумі 38 зр. річно, розписав управляючій совіт Народного Дому конкурс з речинцем до 28 н. ст. лютого 1894. Стіпендія призначена в першім рядї для свояків фундаторів, а в недостатку таких для инших учеників рускої народности і греко-кат. обряду, ходячих до середних шкіл. Одержавшій стіпендію буде єї побирати до окінченя шкіл середних.   Нещастна пригода на двірци зелїзничім в Чернівцях. Минувшої пятницї в полудне, коли на черновецкій головний дворець прибув львівскій поспішний поїзд, показала ся потреба причепити до него ще два вози. Мала се зробити машина резервова, котра робить службу льокальну на двірци. В хвили, коли машина їхала згадані два вози до стоячого поїзду, пук при нїй гамулець і машиніст не міг здержати машини. В наслїдок того оба вози ударили в зад поїзду так сильно, що в 6 ваґонах випали шиби з вікон, а від наглого потрясеня потерпіло кількох подорожних скалїченя. Тяжше ранені дві особи, котрі стоячи на ступенях возів і падаючи в зад, покалїчили собі голови. Небезпечно потряс ся також урядник почтового амбулянсу.   Дирекція вистави краєвої одержала сими днями численні зголошеня з провінції, котрі подають надїю, що мимо некористного року, буде вистава рільнича дуже интересна. — Рівночасно пригадує дирекція вистави, що речинець зголошень минає вже 15 н. ст. лютого.   Крадїж. Оногди в ночи украдено в готели Жоржа у Львові послови сеймовому ґр. Ник. Волньскому цїнний хрест мальтаньскій висаджуваний брилянтами. Пошкодований оголошує нагороду 60 зр. за викритє виновника.   Дрібні вісти. Презідентом торговельної палати в Бродах вибраний Альфред Бик, віцепрезідентом бурмістр міста Куляк. — В Сигнівцї під Львовом зачав ся минувшої суботи 8-місячний курс науки для стражників скарбових. На курс принято 47 стражників. — Антін Гавелка, властитель перворядної торговлї в Кракові, помер там дня 14 н. ст. сїчня в 55-ім роцї житя.   Дѣло 