◦ ◦ ◦ ◦ ◦ ◦ ◦ ◦ ◦ ◦

Справа парового трамваю і розширеня шляхів трамваю кінного у Львові буде вже незадовго рішучо скінчена. На основі ухвал, які запали на послїднім засїданю ради міскої, повідомив маґістрат ґенеральні дирекції о условіях і подав взірець контрактів, назначуючи послїдний речинець відповіди на день 25 мая.
В гербатянім заведеню, містячім ся при ул. Собіского ч. 28, роздано підчас зимової пори 1890/91 поміж убогих без різницї віроисповіданя 270.000 порцій гербати з булками. Щоденно, від години 6 з рана до 10 вечером, заведенє отворено для хіснованя публичного. Крім гербати з булкою будуть там роздавати підчас лїтної пори також набіл різного рода, по цїнах як можна лише, найнизших.
Промислова школа у Львові. Цїсар затвердив акт основаня промислової школи у Львові яко заведеня державного, а рівночасно затверджено вже й орґанізаційний плян так, як того жадала міска рада. Всї курси не будуть рівночасно впроваджені в житє з отворенєм школи, однак се наступить в часї як найкоротшім. Отворена буде школа рішучо дня 1 вересня с. р., отже до того часу мусить бути викінчений і шкільний будинок [котрий кладуть уже від довшого часу на площи "Каструм" на против "Народного Дому"]. Роботи коло фасади і роботи внутрішні тепер прискорено, за те кошти сягнуть значно по-за обчисленє перед начатком будови. Сама будівля, о скілько вже тепер видно, буде представляти ся показно.
Дім для невилїчимих у Львові, фондований п. Билиньским, стане на закуплених ґрунтах п. Надводского за Городецким цвинтарем. Цвинтар, що вже від 15 лїт замкнений, буде тепер перемінений в парк і відданий до ужитку заведеня для невилїчимих.
З будови кадетскої школи у Львові мабуть не буде нїчого. Громада м. Львова зажадала, щоби до тої школи були принимані сини батьків краєвих, тимчасом правительство хоче заложити школу зовсїм на подобу инших заведень войскових, на що громада, котра дає будинок, не хоче згодитись...
До Америки виїхали сими днями з Тисьменицї инжинір I. Цайтлєбен, а також техніки Стан. Червиньскій і Одживольскій, де в Арґентинї мають заняти ся експльоатацією нафти.
Депутацію двох товариств урядників державних приймав на авдієнції цїсар в пятницю. Депутація складала ся з трех осіб: шефа секційного Позаннера, краєвого инспектора шкільного д-pa Вретшка і контрольора почтового і голови віденьского товариства урядників державних Ольґанса. Голова депутації Посаннер вручив цїсареви адресу а заразом в своїй промові сказав, що два товариства урядників державних, товариство загальне австрійске і товариство віденьске, схіснували з хвилї користної і предложили обом палатам петицію з бажанями і потребами урядників державних. Депутація просила також о авдієнцію у цїсаря, щоби тим способом одержати запевненє о добрім успіху своєї петиції, і вручує зладжену адресу. Цїсар приймив депутацію дуже ласкаво і сказав що справа єго урядників має важне значінє і має за собою єго прихильність. — При нагодї згадаємо, що зі Львова вийшла петиція до ради державної з 575 підписами урядників державних. 