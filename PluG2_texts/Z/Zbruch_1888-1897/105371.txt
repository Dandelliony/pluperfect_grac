◦ ◦ ◦ ◦ ◦ ◦ ◦ ◦ ◦ ◦

За душу пок. архикн. Кароля Людвика відбувають ся по цїлім краю урочисті поминальні богослуженя. У Львові відбулось богослуженє в архикатедральній церкви св. Юра в четвер при участи достойників політичних, автономічних, судових і войскових. Єго Ем. кардинал Сембратович пробуває тепер в деканатї щирецкім на візитації, длятого службу Божу правив митрат о. Білецкій. Вчера відправив таке ж богослуженє Преосв. еп. Куїловскій в катедрі станиславівскій рівнож при участи всїх властій і всего духовеньства. З Перемишля не маємо доси вісти, але певно і там, як і всюди, мусїло вже відправити ся таке богослуженє. В лат. архикатедрі львівскій відбуло ся богослуженє вчера, в день похорону архикнязя. Молодїж шкільна всїх заведень була на богослуженю рано о год. 8-ій; відтак була вільна від шкільної науки. Театр у Львові був вчера замкнений.   З Станиславова одержуємо від проф. Романа Заклиньского отсе припорученє одного нашого земляка майстра: П. Володимир Стадниченко, кафляр в Коломиї [при ул. Колїйній] поставив в моїм домі сїм печей кафлевих, котрі виглядають красно, суть тревалі і дешеві та добре огрівають покої. — П. Володимир Стадниченко відбув спеціяльні студїї в краю і за границею, опісля був шефом фабрики кафель у Львові на Штілєрівцї, а від року отворив свою фабрику кафель в Коломиї. Яко чоловіка совістного можу поручити єго всїм землякам, котрі хотїли би увійти з ним в які зносини. Ставляє також кухнї кафлеві. — Ром. Заклиньскій.   Огнї. З Добротвора [коло Камінки струмилової] пишуть нам: Дня 8 с. м. погоріло у нас знов вісїм хат зі всїми будинками, а кромі того двом господарям погоріли ино будинки. О підпал підозрівають одного "бразилійця", котрий утїкав, але зловлено єго того самого дня в Камінцї і увязнено.   Певно найстаршій "слухатель" на світї помер недавно в Ґрайфвальдї в Нїмеччинї, бо близько в 70-ім роцї житя. До кінця віку записував ся він на фільософічний факультет і "слухав", але до испиту за час майже пів столїтя не сїв анї разу. І мав розум. Один з дальших єго свояків, богач, умираючи ще "во время оно" записав своє майно на якісь там институції, але з услівєм, що проценти від записаного капіталу має побирати "имярек", доки не скінчить факультету... Отже той "имярек", аби не стратити процентів, не розставав ся з факультетом до 70-ого року житя...   Дрібні вісти. Цїсар жертвував з приватних своїх фондів громадї Глудно в повітї березівскім на будову церкви 100 зр. — В Сторожинци на Буковинї підчас представленя в цирку для дїтвори шкільної вітер завалив цїлу циркову буду, але на щастє нїхто з людей не потерпів.   Дѣло 