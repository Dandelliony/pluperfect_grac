В справі руско-народного театру. — Нові марки почтові.

В справі руско-народного театру.
Видїл краєвий, полагоджуючи ухвалу соймову в справі підвисшеня субвенції руско-народному театрови видав слїдуюче письмо:
"Видїл краєвий ч. 3406.
На засїданю з дня 25 падолиста 1889. ухвалив Високій Сойм:
"Поручає ся Видїлови краєвому, щоби в порозуміню з артистичною комісією, истнуючою уже в лонї руского літературного товариства "Бесїда", скликав в цїли всесторонного розслїдженя відносин народної рускої сцени відповідну анкету і з єї нарад на найблизшій сесії соймовій здав справу о скілько театр рускій заслугує на підвисшенє річної постійної субвенції з 6.000 на 10.000 зр."
Виконуючи тоту ухвалу, постановив Видїл краєвий скликати анкету і запросити до неї: д-ра Дамяна Савчака, члена видїлу краєвого; ґр. Антонія Водзицкого, заступника члена видїлу краєвого, яко шефа департаменту, котрому справи театру руского придїлені; ґр. Станіслава Баденього, посла соймового; Жигмонта Савчиньского, посла до ради державної; д-ра Олександра Огоновского, професора університету львівского; о. Василя Ильницкого, директора ц. к. гімназії академічної у Львові; Михайла Димета, купця у Львові; Михайла Поляньского, професора ц. к. гімназії академічної у Львові; Анатоля Вахнянина, професора ц. к. гімназії академічної у Львові; д-ра Юліяна Целевича, професора ц. к. ґімназії академічної у Львові; д-ра Омеляна Огоновского, професора університету львівского; Юліяна Романчука, посла соймового, професора ц. к. гімназії академічної у Львові; д-ра Евгенія Олесницкого, референта справ театру руского в видїлї "Рускої Бесїди".
В пересвідченю, що Ви, Вельможний Пане [Прим. Ред. Письмо адресоване до кождого з членів анкети] не схочете вімовити Видїлови краєвому своєї цїнної ради і помочи в сїй справі, Видїл краєвий має честь запросити Вас, Вельможний Пане, на засїданє анкети, котре відбуде ся в пятницю д. 18 липця с. р. о годинї 6 по полудни в сали нарад Видїлу краєвого.
Львів дня 2 липця 1890.
Маршалок краєвий Иван Тарновскій. Член Видїлу краєвого Д-р Савчак." Нові марки почтові. 
Замість теперішних марок почтових будуть заведені нові слїдуючої катеґорії: темносині по 1 кр., ясно брунатні по 2 кр., зелені по 3 кр., червоні по 5 кр., сині по 10 кр., темно червоні по 12 кр., карміново червоні по 15 кр., оливкові по 20 кр., голубі по 24 кр., темно брунатні по 80 кр., фіолетові по 50 кр., темно сині по 1 зр. а темно червоні по 2 зр. На марках від 1 до 50 кр. єсть голова цїсарска звернена на лїво і окружена написею; на марках від 1 до 2 зр. єсть голова цїсарска релєфної роботи і звернена на право. Папір, з котрого роблені марки, має дуже тоненькі брунатно чорні волоконця. На кувертах почтових, короспондентках, листах картових, опасках і т. д. суть витиснені марки такої самої краски як наведені повисше. На тих марках, що призначені для Леванти, буде вартість марок виписана також в турецкій валютї. Поки що, будуть пущені в обіг лиш марки по 3, 5, 10, 20 і 50 кр. Карти кореспонденційні по 5 кр.; подвійні карти кореспонденційні по 5 кр. на кождій і листи картові по 10 кр. Нові марки по 1, 12, 15, 24 і 80 кр. а відтак по 1 і 2 зр. будуть заведені вже від 1 н. ст. вересня а прочі аж тогди коли вичерпає ся запас дотеперішних марок. Дотеперішні марки будуть курсувати лиш до 31 грудня с. р. але до 31 марта 1891 можна их ще буде виміняти цїлими листами (по 100) або в десятих частях (по 10, 20 і т. д. разом) в кождім урядї почтовім за нові. Марки ґазетні позістануть ті самі. Від 1 вересня будуть також всякі пересилки пакунків, грошей і послїплат оплачувати ся при надаваню марками. На листах з грішми треба буде марки наклеювати о скілько можна на передній сторонї в горі з правого боку і лишати місце на почтову записку. Марки не вільно так наклеювати, щоби они закривали письмо на першій сторонї або боки вічка куверти на другій сторонї, або то місце, де приходить печатка. Коли на листї грошевім треба буде наклеїти кілька марок, то не можна их наклеювати так, щоби они стикали ся боками, лишь межи одною а другою маркою мусить бути вільне місце бодай на пів марки широке, щоби можна побачити чи куверта не нарушена. 