◦ ◦ ◦ ◦ ◦ ◦ ◦ ◦ ◦ ◦

Спис виборцїв з 5-тої курії у Львові. Наплив зголошуючих ся до презідії маґістрату львівского є дуже великій, бо за два днї зголосило ся до 600 осіб. Се мабуть треба приписати численним відозвам соціял-демократів, порозлїплюваним по всїх закутках, а взиваючим робітників в горячих словах, щоби не відтягали ся від голосованя. Визначенє 8-дневного речинця до зголошуваня озирає ся на розпорядженю міністерства, котрому не так ходить о докладний спис виборцїв, як радше о сумаричний их виказ, щоби мати менше більше понятє о их числї. Однако маґістрат не попристає на сповненю порученя міністерства, а внїс поданє до власти краєвої о розписанє правильної конскрипції виборцїв, котрих у Львові буде 30.000.   Новий костел на Руси. В Східници відбуло ся в недїлю 26 с. м. посвяченє каміня угольного під будову костела. Сей костел будують нафтярі, тож і патроном для него вибрано св. Кінґу. От і таке: На грунтах руских селян вертять ями з нафтою, а побіч скромної рускої церковцї здвигають величавий костел мурований, так що Східничане небавом опинять ся на "чужій не своїй земли" в имя поступу і цивілізації.   Сими днями був в Чернівцях фельдмаршал-поручник ґр. Шулєнбурґ на инспекції залоги. Кажуть, що окрім того мала та подорож на цїли зібранє відомостій про соціялістичні аґітації між черновецкою залогою, бо по при одного фірера арештовано ще кількох вояків, але все дїяло ся дуже тихо, аби публика о тім не довідала ся.   В справі орґанізації видїлу лїкарского у Львові пише Przegląd lekars-кій: Доходять нас вісти з Відня, що отворенє і обсадженє клінік мабуть відложено на початок року шкільного 1897, длятого медики, котрі тепер скінчили 4 піврік, розпічнуть студії клінічні не в півроцї VI, як вимагає устава: але в VII, маючи вже тілько 4 півроки на відбутє приписаних і не приписаних але конечних клінік. Кромі науки клінічної припадають на IV і V рік ще инші виклади, а цїлий той матеріял не дасть ся переробити за 4 півроки і може вийти таке, що докторанди будуть приневолені лишити ся на XI піврік, або скінчати університет з неповним образованєм клінічним, а одно і друге для них кривда. Але на тім ще не конець, бо вже в жовтни мають начати ся виклади в патольоґії загальної, анатомії патольоґічної, фармакольоґії, а о именованю професорів на тоті катедри до тої пори анї чутки. Медики львівскі, котрих слушно той стан річей непокоїть, задумують розбрити ся по инших університетах і може стати ся таке, що коли вкінци правительство обсадить катедри, слухачі не обсядуть лавок.   Хмаролом навістив д. 23 с. м. повіт березовскій. Води виступили з берегів потоків і наробили богато шкоди замулюючи поля, забираючи збіже і живий инвентар та зриваючи мости і дороги. В селї Пороміцї вода забрала 6 будинків. Шкода дуже велика.   Огнї. В Ступках (пов. тернопільского) вибух огонь дня 21 с. м. в само полудне і знищив забудованя господарскі селянина Ив. Товмацкого, потім перекинув ся на будинки Войтка Постола, а з-відси на будинки двірскі Кароля Висневского. Шкода двох перших господарів необезпечена виносить 1000 зр. а будинки двірскі були обезпечені на 15.000 зр. — В Боянци (пов. жовківского) погоріло дня 22 с. м. 48 господарств, з 300 будинками. В огни погибло троє людей: дитина в колисцї; хлопчина 13-лїтний і женщина, котра з горіючої хати хотїла зі скринї зібрати гроші. Кілька осіб попарило ся, а не всюди виратовано живий инвентар. Шкода велика, але поки що ще не обчислена.   Рада шкільна краєва постановила від вересня с. р. народним учителям IV-тої кляси з патентом до шкіл видїлових платити річно 660 зр.   Дрібні вісти. В Станиславові упокоїла ся Ольга Конкольняківна, донька д-ра Юрія і Конкольняка лїкаря. — Маршалок краєвий ґр. Ст. Бадені приїхав в четвер до Городка, де оглянув школу краєву до управи льну і конопель а відтак люстрував видїл повітовий.   Дѣло 