Доходи папи в р. 1888. — Проф. д-р Ис. Шараневич в Рогатині оглядав старинні церкви.

Доходи папи в р. 1888 були такі: гріш св. петровий принїс 9,300.000 лирів, прецент від капиталів льокованих в заграничних банках і чинш з найму папских дібр принесли 3.300.000 лирів; разом отже було доходів 12,600.000 лирів. Таку саму квоту в готівці зложили папі при нагодї ювилею, не вчисляючи в то дорогоцінних дарунків. Видатки в р. 1888 виносили: милостинї 390.000 лирів, пенсій і підпомоги 180.000 лирів, підпомоги для костелїв, і монастирїв 130.000, для низшого духовеньства 190.000, для пропаґанди віри 300.000, кошти удержаня дипльотії 300.000, администрації і урядів папских 1,000.000, віднова палат 300.000, памятників 250.000, пенсії кардиналів 2,000.000, семинарії 1,200.000, инші видатки 800.000, разом понад 8.000.000 лирів.
З Рогатина пишуть нам: Дня 2 с. м. приїзджав проф. д-р Ис. Шараневич до Рогатина, оглядати старинні церкви рогатиньскі. Про сі старо-рускі памятники було вже нераз писане в "Дѣлї". Тепер ширшу розвідку написав про них парох Рогатина о. сов. її. Дзерович. Богато знатоків, навіть з-поза Австрії, найбільше з Варшавского і з Волиня, звиджувало рогатиньскі старинности на місци і то або умисно приїзджали в цілях наукових або при нагодї побуту в Рогатиньщинї не минали старинного города. І наш учений д-р Шараневич мав нагоду видїти богато рїчей з церквей рогатиньских на виставах у Львові, як краєвій так і Ставропигійскій. Правдиву вартість руских старинностей міг він аж тепер пізнати, коли власними очима побачив ціле величаве дїло штуки. Церков св. Духа лежить тепер на взгірї окруженім зі всїх боків водою. Спокійне русло Гнилої Липи підполокує безпосередно стрімкі береги святодушского острова з двох сторін, третя і четверта сторона віддалені небогато від рамен рїки. Особливо в сторонї північній від церкви простираєся рівна площа з 30 метрів в довжину к рїці, перервана лише в половині невеличким горбочком. Ся площа, після здогадів проф. Шараневича, вказує на можливість, що в давнїйших часах церков стояла фактично на острівци і зі всїх боків безпосередно залита була водою. Значне підвисшенє острівця в порівнаню до великої навкруги рівнини каже догадуватися, що се місце могло в старину служити за якусь оборону, за рід фортификації. Іконостас, відчищений перед кількома лїтами коштом краю, вражає красотою старинности штуки. Решта призначеної суми (кажуть над 2000 зр.) ужиєся мабуть на полякерованє стїн в серединї церкви. В соймі мало порушувано справу сих церквей а і про розхід призначеної суми нїхто нїчого не знає. Новий сойм, скрїплений по рускій сторонї, чейже зробить в тім взглядї що більше як попередний. 