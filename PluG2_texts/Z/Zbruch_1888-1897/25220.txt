◦ ◦ ◦ ◦ ◦ ◦ ◦ ◦ ◦ ◦

До нової конскрипції в 1890 році чиняться вже у Відни енергичні приготованя. Конскрипція в році 1890 буде оперта на трохи инших основах, як конскрипція в році 1880. Именно будуть в нїй увзгляднені реальне посїданє і домашна худоба. Тепер готовляться нові поученя для народу, инструкції для комисій конскрипційних і друксорти, в котрих буде більше рубрик, анїж в році 1880. Все то буде печатане у всїх мовах в монархії — в миліонах примірників. Головна пайка того буде печататись в друкарни державній, а частина і в друкарнях приватних. Кошти конскрипції мусять бути обчислені до кінця вересня, щоби могли бути вложені до буджету на рік 1890. Переведенє конскрипції буде поручене не тілько зверхностям политичним але і зверхностям громадским під наглядом зверхностей политичних.
Оббирали церков филіяльну в Синькові, приналежну до Волиці барилової, пов. каменецкого. В ночи з 31 н. ст. липня вломилися незвістні злодїї через закратоване вікно, а виваживши дверї від закристії, відорвали церковну скарбону, прибиту зелїзними штабами до стїни. Готових грошей не взяли нїчого, хотяй відчинили шуфляду, в котрій були гроші, але що пушка була приложена книжкою, то і не сподївалися там нічого знайти, тим більше, що були там прибори церковні, як всенощник і другі рїчи. Розбивши на поли відорвану скарбону, забрали з неї винкульовані облигації церковні, а то: Лист заставний галицкого Товариства кредитового земского у Львові серія V, ч. 1459 на 100 зр. і Staats-Schuldverschreibung N-r 126.155 ddtto Wien 1/8 1882 на 50 зр. — Тож і не повелася крадїж. Вартівник річний спав в будї біля церкви, а варти з села не було сеї ночи.
Обдирали уряд почтовий. Львівска дирекція почт і телеграфів одержала вчера телеграфичне повідомленє, що до уряду почтового в Залучи вломилися незвістні злодїї і забрали з каси понад 2000 зр. Крадежи доконано з четверга на пятницю і нема слїдів злодїїв. Дирекція вислалала комисаря почтового п. Вопатернього на слїдство.
Дрібні вісти. Жигмонд Цукер властитель Хоросниці і маршалок ради повітової в Мостисках помер дня 31 липня в 84 році житя. — Уряд почтовий в Воютичах буде від тепер називатись "Надиби-Воютичі дворець". — Лїкар ветеринарійний Людвик Тимофтієвич, бувшій асистент физіології і фармакології в львівскій школї ветеринарії а опісля повітовий ветеринар в Коломиї, одержав місце шефа ветеринарійного при болгарскім министерстві справ внутрїшних в Софії. — В Чернівцях розійшлась вість, що в Бессарабії а найбільше в Одессї появилась азійска холера; опісля виявилось, що в згаданих місцевостях лучилося кілька случаїв холери т. зв. nostrae. — У Відни застрїлився Майснер, звістний властитель контори виміни, за-для значних страт биржевих. — Намістник гр. Баденій повернув передвчера до Львова.  