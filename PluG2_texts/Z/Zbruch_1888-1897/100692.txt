Презідент міністрів ґр. Бадені почетним горожанином міста Львова.

Поголоска, що в львівскій радї міскій задумують поставити нагляче внесенє що-до наданя ґр. К. Баденьому почетного горожаньства, справдила ся на вчерашнім засїданю ради міскої. Презідент Мохнацкій на початку засїданя заявив, що радний проф. Малецкій зложив в єго руки нагляче внесенє, підписане 78 радними, в справі почетного горожаньства для ґр. Баденього. Сам внескодавець не був присутний, бо лежить дома недужій (задавив ся кісткою і треба було оперувати), тож радник Люкас відчитав внесенє. Внесенє, зредаґоване в тонї бомбастичнім, не згадує нїчого про спеціяльні заслуги ґр. Баденього для міста Львова, а лиш каже, що за дїяльність публичну ґр. Баденього треба почтити єго почетним горожаньством. По ухваленю наглячости, забрав слово редактор Ревакович і так промовив:   "Супротив мотивів внесеня, заосмотреного так численними підписами, обмежу ся на коротку замітку, щоби зазначити свій погляд, котрий безперечно подїляє дуже значне часто горожан столицї. Внесенє говорить про великі заслуги. Я не бачив і не бачу таких "надзвичайних" заслуг, котрі би мотивували таку надзвичайну почесть. Бувшій намістник робив для міста лиш се, що сам хотїв, а не се, що громада хотїла. Пригадую в тім взглядї славний єго рескрипт, виданий на весну 1891 р. в справі святкованя роковин 3 мая, котрого зміст в словах "zakazuję і zabraniam". Переговори же, які в наслїдок сего письма наступили, уймали зарівно гідности репрезентації міста, як і становищу і повазї власти. Posito однак, sed non concesso. Хоч-би навіть були які заслуги льокальної натури, то щезають они супротив факту переведеня послїдних виборів до сойму з курії селяньскої. Они були переводжені лиш в хосен одної партії в краю, а підпирані заведенєм стану виїмкового, котрий різнив ся тим від стану виїмкового в Празї, що там по мисли обовязуючих законів сей стан був оголошений, а у нас захопив населенє довірююче силї законів конституційних. В наслїдок довершених налужить всякого рода, филя розяреня, що росте по цїлім краю, опре ся о властиві инстанції, а тогдї нинїшний солєнізант не мудро буде виглядати. Приневолені видом небувалих подїй і способів, виборцї міста Львова двократно однодушною ухвалою запротестували против практикованих підчас сегорічної акції виборчої надужить. Тож нинїшна ухвала репрезентації міста буде в суперечности з опінією виборцїв м. Львова, а заразом буде ударом в лице для люду сїльского в цїлім краю. На сїм кінчу моє заявленє і прошу, щоби сей голос, противний наданю почетного горожаньства ґр. Каз. Баденьому, був занотований в протоколї засїданя."   По сїм смілім і голоснім протестї, треба було комусь забрати голос. Ролї сеї підняв ся презідент Мохнацкій та зазначив, що справа надужить виборчих не залежить до ради міскої; впрочім видїл краєвий і сойм розслїдять внесені протести, а що до заслуг намістника для міста Львова, то они такі: ґр. Бадені позичав громадї в наглих случаях значні квоти з фонду пропінаційного без великих формальностей, запрашав завсїгди репрезентацію на рецепції і торжества та вистарав ся о се, що великі касарнї для кінноти, на котрих будову мусїла би була громада видати величезні гроші, будуть будовані коштом краю. Радні приняли сю промову оплесками, а відтак ухвалила одноголосно, крім одного голосу Реваковича, надати ґр. Баденьому почетне горожаньство.   Дѣло 