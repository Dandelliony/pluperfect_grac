◦ ◦ ◦ ◦ ◦ ◦ ◦ ◦ ◦ ◦

Зачуваємо, що виклади рускої літератури в львівскім універсітетї розпічнуть ся вже в лїтнім півроцї [по Великодних святах]. Хто стане доцентом наглядно професором, річ доси ще не певна.   П. Володимир Коцовскій зложив сими днями докторат фільософії на університетї в Чернівцях. Яко діссертацію докторску предложив п. Коцовскій працю "Историчні критичні замітки до "Слова о плку Игорѣ". Від 15 н. ст. марта придїлено д-ра Коцовского до служби в львівских семинаріях учительских на місце покійного проф. Омеляна Партицкого.   В цїли будови нової церкви в Лютовисках, до котрої виготовив плян наш славно-звістний архитект п. В. Нагірний, завязав ся комітет, котрий має заняти ся збиранєм складок в краю і в тій цїли висилає просьбу до намістництва. Дня 17 н. ст. лютого відбув ся тут вечер з танцями, котрий принїс 15 зр. чистого доходу на будову церкви. Вечерок випав дуже добре і весела забава протягнула ся до білого дня.   Командантом ІІ-того корпуса армії у Львові именований фельдмаршал-поручник ґр. Иван Шуленбурґ, на місце кн. Людв. Віндішґреца, котрого покликав цїсар до Відня на ґенерального инспектора армії. (Гл. Перегляд пол.)   Селяньске віче в Сяноцї, скликане другій раз на день 16 н. ст. марта, не відбуло ся знов, а то з тої причини, що властителька салї Capa Рехтер зірвала умову і не хотїла відступити салї на збори. Першій раз не могло віче відбути ся, бо — як ми вже доносили — староство заборонило єго з причини, що скликуючій не міг виказати ся австрійским горожаньством.   Нові часописи рускі. Незадовго — як довідуємо ся — почне виходити у Львові независима руска часопись гумористична, здаєть ся під назвою "Искра". — Як буде називати ся "орґан народної політики цїлої австрійскої Руси а взглядно цїлої Руси-України" в Чернівцях — не знати. Сумнїваємо ся, чи лишить ся давна назва "Буковина", бо по перше — се буде орґан "цїлої Руси-України", а по друге не допускаємо, щоби назві орґану, котрий має заступити "народну" політику, могло обійтись без слова "нарід". [Заступаючій також "народну" політику додаток до урядової Gazet-и Lwowsk-ої мусїв дістати стамплю "Народна часопись" бо й чим же міг би відрізнити ся від таких "ненародних" або як "Буковина" кречно називає "баламутних" часописей, як "Дѣло" або "Батьківщина"?]. Редатором черновецкого орґану, котрий — як кажуть — має виходити чотири рази на тиждень з додатком літературним, буде п. Осип Маковей, дотеперішний сотрудник "Народної Часописи" і кооптований член т. зв. головного комітету виборчого.   Видїл краєвий видав на просьбу львівского маґістрату обіжник до всїх повітових видїлів, в котрім взиває их, щоби пригадати громадам свого повіта лежачій на них обовязок опікувати ся своїми убогими, а именно, що обовязані забезпечити им конечні средства до житя, щоби усунути жебрацтво і волокитство.   Віщуни весни. З Ожидова доносять, що сими днями прилетїли до місточка два бузьки. Тамошне населенє утїшило ся вправдї дуже тими віщунами, однако боять ся щоби вчасні гостї не поутїкали перед морозами, бо их гнїзда ще присипані снїгом.   В наслїдок загару померло у Львові при ул. Гончарскій ч. 3 двоє людей в тім самім домі, де перед місяцем убито Каспшикевичеву. Именно загоріли в малій комнатцї 24-лїтний сторож каменицї Иван Бас і єго жінка Анна, з котрою Бас оженив ся перед кількома тижднями. Крім того загоріли і співмешканцї Сенько Мендик брат Басової і єго суджена Євка Ґрен, але их удало ся ще відратувати.   Фальшівника грошей, а то срібних ґульденів, вироблюваних з мішанини цини і олова, які від довшого часу курсували по Кракові, зловила краківска поліція в особі Іосифа Туховича, слюсаря в Подґуржи. При ревізії найдено у него всї прилади до виробу фальшивих ґульденів і значну скількість фальсифікатів.   Дрібні вісти. Антропольоґічна комісія польскої академії наук в Кракові именувала своїм членом між иншими і д-ра Ивана Франка. — Ґазета урядова оголошує едикт львівского намістництва що до подїлу поріча Буга на рибацкі ревіри. — В лат. львівскій капітулї именованй кс. Андр. Мазурак деканом капітули, кс. Ян Гавсман кустосом а кс. Іос. Вебер ректором духовної семинарії. — Міжнародний ґеоґрафічний конґрес відбуде ся в сїм роцї в Лондонї і буде тревати від 26 липня до 3 серпня. — В Петербурзї має бути отворений окремий институт медичний для женщин.   Дѣло 