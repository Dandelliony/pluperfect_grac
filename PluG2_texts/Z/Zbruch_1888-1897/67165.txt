Нотарями у Львові

именовані нотарі: Михаїл Ленартович з Коломиї, Леопольд Кукавскій зі Збаража, Франц Пішек зі Снятина і Антоній Витославскій з Бродів. Отже самі Поляки, анї один Русин! — мимо того, що аж чотири місця були опорожнені і один Русин [п. Іосиф Онишкевич зі Зборова] мав повні шанси. Як звістно, в тій справі, аби при сїм рівночаснім опорожненю аж чотирох нотаріятів у Львові дістав нотаріят бодай один Русин, удавалася до міністра судівництва Шенборна навіть депутація руского клюбу з ради державної зложена з послів Мандичевского і Охримовича. Міністер обіцяв, що нїби то буде старати ся, аби так і стало ся, але, видко, на дїлї не залежало єму на тім, аби Русини в столици Галицкої Руси мали бодай одного нотаря, де би могли полагоджувати свої орудки в рускім язицї. Супротив иншого народу п. міністер певно не посмів би так поступити. В столици єго краю — в Празї — Нїмцї, хоч становлять меншість населеня, мають нотарів-Нїмцїв! Лиш один рускій нарід не може добити ся своєї правди і свого права, — на кождім кроцї мусить відчувати покривдженє. Таке именованє чотирох нараз нотарів у Львові, а між ними нї одного Русина, єсть тяжким покривдженєм Русинів — особливо в нинїшній хвили, коли рускій нарід щиро раді би в интересї державнім прийти правительству в поміч, аби якось по справедливости уложило відносини в Галичинї, тим більше, що й між Поляками лучають ся здорово-мислячі люде, котрі не бачуть добра для краю в тій безоглядній геґемонії Поляків над Русинами. Таке именованє нотарів meminisse juvabit. 