◦ ◦ ◦

Браму тріюмфальну при дорозї зелїзничій рішено розібрати, бо спиняє комунікацію. — Співаків, що мали відспівати кантати в честь Монарха, просить комітет о відосланє вільних карт, бо ц. к. Дирекція зелїзницї зажадала того.
Вояки і спека. Підчас недавної спеки подавали декотрі часописи угорскі вісти, що богато вояків занедужало від удару сонїчного, а декотрі і померли. Командант корпусу, ґенерал Икскіль, подає тепер такі автентичні вісти про се занедужанє: "Дня 19 серпня в кошицкій 5З-ій бриґадї піхоти занедужало підчас маршу 54 вояків на ноги, а з того 4 від удару сонїчного, і они небавом виздоровіли. З прочих 50 вояків лише 10 потребувало лїчити ся в шпитали. Пря 34-ім полку піхоти, в котрім — як голошено в часописях — мало занедужати 250 вояків, в часї від 19 до 27 серпня віддано до шпиталю всего лише 12 осіб, а між тими було 6, що занедужали від муштри. В тих девяти днях пересїчно занедужувало денно по 13 вояків; однак нїхто з 6 корпусу в той час не помер, анї від спеки, анї від муштри".
Як звернув згубу? Професор Нолоньскій згубив недавно у Львові пулярес з грішми. За кілька днїв дістав він пакет з адресом: "Др Омелян Нолоньскій у Львові". В пакетї був лист такій: "По карточцї з пуляресу пізнаю, що він належить вам, тому звертаю вам єго і дякую за 37 зр., котрі буду старати ся віддати як найскорше, бо тепер коло мене дужо круто. Вірю в вашу благородність і тому прошу знївечити той лист. Остаю з високим поважанєм, найнизшій слуга..." П. Нолоньскій хоч-не-хоч годить ся на сю поневільну позичку, але просить лише поважаного зналїзника, щоби справдї звернув скоро гроші, бо і єму придались би они дуже...
Нещастна пригода. Зарібниця Каролина Суровецка, замешкала в бараку при ул. Снопківскій у Львові, вийшла вчера з рана на короткій час з дому, де лишила 3-лїтню донечку і немовля в колисцї. Під кухнею горів огонь. З відтам мабуть випав запалений уголь; а від него заняла ся розсипана по підлозї солома, а від соломи колиска з дитиною. Побачила сусїдка, прибігла до хати, придушила огонь, але дитина вже так попарилась, що ледви живу відвезено до шпиталя. Старша донька вийшла завчасу з хати.
Цигане. Є. Вис. Архикн. Іосиф опікував ся дуже циганами, навчив ся их мови і знав всї их звичаї. Щоби всї громади циганів, котрі волочили ся по цїлій Угорщинї, поселити на однім місци та принукати их до роботи господарскої, Архикнязь позакладав для них кольонії. Спершу здавало ся, що цигане вподобали собі нове житє в кольоніях, де им добре дїяло ся, і що не будуть уже волочити ся світами. А тимчасом тих жнив в спеку робота в поли надоїла так циганам, що одна кольонія в ночи утекла і пішла волочити ся, а друга вже передумує, чи і собі не пійти в світ за очи. Вовка все до лїса тягне. 