Холмскі священики в Галичинї.

Під повисшим заголовком появила ся перед кількома днями в "Дѣлї" допись з Самбора, на котру годї не відповісти хоч кількома словами. Дивна річ, що ще до нинї знаходять ся поміж нами люде, котрі нїяк не хотять в холмских священиках видїти своїх братів, протерпівших за віру Христову, не хотять признати их на рівни з собою, але уважають их за якихсь нїби интрузів, за якихсь зайдів. До таких то людей належить очевидно і той дописуватель "Дѣла" з Самбора, котрий так пише в своїй дописи:
"Деякі священики-уніяти в Холмщинї, не хотячи приняти православія, до котрого их правительство россійске змушувало, покинули свої посади і переселяли ся в Галичину. Сей факт, яко такій, заслугує на признанє, бо чоловікови, котрий задля переконань своїх для якоїсь идеї помітує користями матеріяльними, а навіт наражуєсь на переслїдуваня, належить ся честь. Однак ознаки тої чести, можуть бути тілько тогдї тревали, сли той чоловік, терпівшій переслїдуванє і знайшовшій ся серед других обставин, дає дїлами докази незломного характеру і идеального способу думаня.
"Галичина приняла тих людей гостинно а наші епіскопи надали им парохії. Тимчасом люде ті — з виїмками одиниць — дали докази, що наш народний розвій не тілько єсть им байдужний, але що більше, — дуже часто заняли они против народу руского просто вороже становище. В душпастирстві не відзначили ся они у нас нїякими надзвичайними дїлами, яких від таких людей вимагати ся повинно. Они дали докази, що суть людьми що найбільше пересїчної мірности, длятого претенсії их уроєні. А що они нашому народному розвоєви не сприяють, то можуть від нас вимагати лиш о стілько чести, о скілько на неї своїм поведенєм і своїми дїлами заслугують."
Автор дописи хотїв очевидно удати безсторонного, бо з початку нїби то признає заслуги і честь тим священикам з Холмщини, що волїли зречи ся матеріяльних користей і наразити ся навіть на переслїдуваня, як дати ся змусити покинути віру католицку і приняти православіє, але й зараз на кидує ся на них голословними закидами, відмавляє им заслуг і характеру та відсуджує від всякої чести.
От і вертає давний спосіб поступованя супротив певних душпастирів, що неустрашимо бороли ся за святу віру і волїли притерпіти за ню, як від неї відступити; легенько хиба сказавши, єсть то ще відгомін давного поступованя супротив священиків Холмчаків. Автор каже, що "Галичина приняла тих людей гостинно"... Як то все легко забуває ся і як то легко все загальниками збути! Когож то має означати слово Галичина? Ми пригадуємо собі добре ті часи, коли перші холмскі священики, переслїдувані в ріднім краю, утїкали до нас і шукали захисту у своїх братів по вірі і народности в Галичинї. А як ті их приняли? Певно, що зовсїм чужі були би их приняли лїпше. Чи принято их хочби щирим словом, чи дано им притулок, чи постарано ся хоч би о то, щоби они і их родини з голоду не гинули? Деж там! Всї дивили ся на них косим оком; сказано им, що нема місця для них, а за их ревність до віри католицкої стрічала их мало що не погорда і насміх, бо то були часи, коли многі з их братів по званю в Галичинї звертали свої очи за кордон і лиш там видїли дожизненне а навіть і посмертне щастє, котре всїма силами раді були перенести й до Галичини та вже з цїлою силою підготовляли ґрунт до него. От так то гостинно приняла Галичина тих людей! Лїпше хиба й не згадуймо дальше проте. То принятє колись исторія лїпше осудить. Правда, знайшли ся в Галичинї і такі, що з отвертими руками принали тих борцїв за віру, котрі лиш перед силою уступили, але як раз то викликало ще більше негодованє у их противників, котре ще до нинї не затерло ся.
Автор дописи каже, що "ознаки тої чести можуть бути тілько тогдї тревалі, сли той чоловік, терпівшій переслїдуванє, а знайшовшій ся серед других обставин, дає дїлами докази незломного характеру і идеального способу мисленя". Хибаж після погляду автора, треба від холмских священиків, що перебувають між нами, жадати, щоби они і тут так терпіли, як там, з відки втїкали, щоби й тут не упоминали ся о то, чого житє людске вимагає? Хибаж замало ще дали они доказів свого незломного характеру і идеального способу мисленя?
Дальше робить автор закиди холмским священикам, що дали доказ, що наш народний розвій єсть им байдужний і що они часто заняли навіть вороже становище против руского народу. Ну, се знов оден из тих голословних закидів, які стрічаємо в згаданій дописи. Факти нехай говорять, а тогди буде лїпше. Які то ми скорі видїти скалку в чужім оцї, а трама в своїм не видимо! Робимо холмским священикам закиди байдужности ба й ворожости для народного розвою, а хибаж у нас, питомих Галичан, мало байдужних ба й ворожих? Чи то може характери, люде идей, що покидали рідний край, бо прецї не боронив им нїхто дїлати, і переносили ся туди, де гнетуть нашу віру і народність? А в чім же та ворожість холмских священиків супротив народу руского? Догадуємо ся, що автор видить єї хиба в тім, що оден або другій з них не годить ся з сим або тим напрямом тої безхосенної політики, яку у нас любить кождий вести на свою руку. То безконечне політикованє роз'єдинює нас і каже нам, видко, добачувати ворогів навіть в тих, що не можуть бути ними вже из самих своїх засад, на котрі дали недвозначні докази.
А ще одно мусимо тут нагадати. Львівскі Русини знають дуже добре, в якім станї була парохія св. Параскеви, за давних попередних єї парохів Галичан і знають, якою єсть она тепер, від коли там парохом священик-Холмчак. Треба було, щоби аж сей чоловік обняв парохію і згорнув около своєї церкви всїх вірних і завів в парохії якійсь лад. Из уст не одного Русина чули ми слова признаня для сего пароха-Холмчака. А то лиш оден примір. Чи можна отже так загально говорити, що ті священики не відзначили ся у нас нїякими надзвичайними дїлами? Ба, чогож хочемо від них? Що они не якісь ґенії, не пророки, то чей не их вина — працюють з тим талантом, яким их Господь Бог надїлив. А припустїм, що оден або другій в чім може і провинить ся — всї ми грішні і вдармо ся в груди. Від людей, котрих судьба кинула серед зовсїм инші обставини, котрі мусять поборювати всїлякі трудности, слухати таки від своїх всїлякі докори, а нераз і почути незаслужено слова погорди, трудно вимагати, щоби деколи не стратили рівноваги. На слабші их сторони треба бути вирозумілими і не кидати зараз на всїх каменем. Не судїм, а не будуть нас судити, а коли вже судимо, будьмо справедливі. 