П. Евгеній Гушалевич

  запродукував ся вчера в-друге на скарбківскій сценї в опері Лєонкаваля "Паяци".    Співати артистї, образованому на нїмецких узорах перед львівскою публикою, що привикла до италіяскої школи і послїдними часами вслухувала ся в тони такого співака, як п. Мишуга — се справдї треба відваги станути перед критикою, часто односторонною. Ба, що більше, поминувши те, що нїмецка школа не може вдоволити, п. Гушалевич Русин і не цурає ся свого, отже односторонна критика вяжесь ще подекуди з національним шовінізмом. Нам лучало ся почути, що спів і гра п. Гушалевича тому не подобаєсь, що він Русин. Смішний і смутний факт!   Але байдуже про се. П. Гушалевич здобув собі вчера так велитний тріюмф, що єму міг би позавидувати і мітичний Орфей. Правда, креацію Канія зобразив зовсїм инакше, як п. Мишуга, видно було вплив нїмецкої школи, але за те скілько в неї темпараменту і чутя. Тут доперва можна було зміркувати усю велич голосу і знанє володїня тим божим скарбом.   Публика, хоч яка, а одаровувала артиста частими оплесками, бо зневолила єго повторити фіналову арію першої дії, мимо того, що занавіса уже спустилась. Ся арія, може і певно таки найкрасше місце цїлої опери. Тож і відспівав і віддав єї п. Гушалевич так незрівнано і так природно, що бачилась уся та роспука обманеного мужа, котрого зраджує жінка потайки за єго плечима на любовних сходинах з коханком. А він так любив єї! І грати єму тепер ту саму комедію на сценї, що ось досвідує єї в тій самій хвили в свому житю на собі самім; грати ролю блазня, коли він таки правдивий блазень!? Та роспука, той розстрій душевний мало не переверне єму мозку — він вагуєсь, але йде, йде блазень грати ролю блазня. Одну би лиш увагу зробити п. Гушалевичови, а то, щоби не надто форсував голосом. П. Шиманьскій співав сим разом добре. Гарно вивязалась і п-ї Каспровичева, а доладні хори зложили ся на артистичну цїлість.   П. Гушалевич виступить ще раз в "Паяцах" в суботу дня 26 с. м. на загальне домаганє.   Дѣло 