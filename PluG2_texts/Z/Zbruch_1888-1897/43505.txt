Справи соймові. — Бідні рекрути!

Справи соймові.
Комісія громадска припоручила один з важнїйших рефератів, с. є. справозданє видїлу краєвого разом з проєктом до закона громадского для міст і місточок, не обнятих законом краєвим з дня 13 марта 1889 послови Фрухтманови.
Опісля полагодила комісія справозданє краєвого видїлу з проєктом закона в справі накладаня громадами оплати від псів. (Реферував поc. Мерунович.) Комісія предкладає згідно з видїлом проєкт закона, після котрого можуть громади накладати оплату від псів удержуваних в обсягу громади до висоти 5 зр. річно від кождого пса. Ухвала громадскої ради потребує затвердженя краєвого видїлу. До наложеня висшої оплати треба ухвали сойму.
Внесенє пос. Шелиского в справі будови нової зелїзницї звучить:
"Зваживши, що полоса землї на 100 кільом. широка, межи шляхами зелїзницї Кароля-Людвика і Львівско-Черновецкою не має ще доси комунікації; зваживши, що та просторонь землї належить до найбогатших і найурожайнїйших; зваживши, що від 1871 р. убігають ся о вступну концесію як институції так і поодинокі особи; зваживши, що через постановленє тої лінії получилась би безпосередно Угорщина з подольскою частію Галичини, а се для интересів торговлї конче потрібне; зваживши, що в справі будови сеї зелїзницї впливають заодно петиції до ради державної і сойму, — Вис. сойм зволить ухвалити: 1) будову зелїзницї из Стрия на Ходорів, Рогатин, Бережани до Тернополя, або иншої відповідної точки границї россійскої узнав ся за конечну і наглу; 2) Взиває ся ц. к. правительство о зарядженє, щоби будова тої зелїзницї здїйстнила ся; 8) Поручає ся краєвому видїлови, щоби по розглядї условій будови та рентовности тої зелїзницї і по переведеню переговорів як з правительством що-до признаня сеї лінії за важну для держави, так і з сторонами безпосередно интересованими що-до жертв, якими хотїли би причинитись до будови сеї зелїзницї, — предложив на слїдуючій сесії соймовій внесеня дотично помочи краю до вибудованя тої лінії або бодай льокальної зелїзницї з Ходорова на Рогатин, Бережани до Тернополя. Бідні рекрути!
Вже другій місяць зачав ся, як сам цвіт молодежи станув в ряди армії, щоби вислужити три роки своєї служби войскової. Тяжка то служба, тяжкій сей податок крови, тим більше, що для кождого молодця відкриваєсь цїлком новий світ. Нема ту того тепла родинного, нема ту увзглядненя индівідуального волї — бо замість того мусить бути карність, строге придержанє приписів. Тож і не диво, що трудно приходить рекрутам звикнути до того нового ладу. Але острі приписи войскового реґуляміну передвидїли ту обставину і строго приказують лагідно навчати рекрутів нового порядку. А чи оно все так в дїйстности буває? На жаль нї. Два поважні горожане львівскі вчера 3 н. ст. падолиста проходжуючись по-за Львовом вийшли на майдан коло Пасїк і побачили муштру рекрутів-санітетів. Малими віддїлами, по кількох людей, навчали старші, ґефрайтри, капралї, фірери, молодих рекрутів. Одному такому віддїлови, зложеному з чотирох людей, проводив ґефрайтер, подальше приглядав ся фірер а на боцї стояв офіцир. По крикливім поученю наказав ґефрайтер якійсь зворот муштровий. Рекрутам не пійшло складно. Halt! розляглось і наступила наука. З проклоном нїмецким прискочив ґефрайтер до рекрутів, хопив обома руками за уха і поторгав, відтак штовхнув у плечі, що аж чако упало з голови, а вкінци розгорнувши руки, ударив о себе дві голови рекрутів мов кулї білярдові... A бідні рекрути стоять мовчки, неподвижно, з сльозами в очех. Гефрайтрови нї в гадцї приписи войскові; він не уважав на "цівілістів", що на кілька кроків з обуренєм придивляли ся тому; він мов би навмисне з фінезією переводив тоту практичну науку. Таке то буває при муштрі рекрутів і власти войскові нераз заряджують слїдство, але оно не завсїгди діткне виновного, бо цїле слїдство переводить ся після приписів, приказуючих класти найбільшу вагу на зізнаня самого потерпівшого. Тож і перепитують рекрутів, а ті, знаючи, що хоч провинившій ся старшій і був би покараний, то відтак упала би на них месть товаришів покараного — мовчать. І все йде по давному. A прецїнь відомо, що на розслїдженє справи суть всїлякі способи. Один полковник не вірив зізнаням рекрутів, а держав ся засади, що facta loquuntur. По муштрі велїв він роздягатись рекрутам, а побачивши на их тїлї синцї, карав виновату старшину. А які наслїдки злого поступованя з бідними рекрутами? Сильнїйші видержать тую двомісячну науку, а деякі не видержать і або отуманїють та стануть ся, як то в пісни вояцкій говорить ся, rzecz — або, у натур вражливих, самоубійством закінчують свою долю. Що року в осени кождий ґарнізон нотує такі катастрофи, а львівскій ґарнізон мав сего року вже також кілька сумних пригод. Одного вояка, що задумав повісити ся, відтяли ще живого, і він мучив ся в шпитали два днї, бо мотузок перерізав єму шкіру на шиї... — Сему лиху дасть ся зарадити лише строгим наглядом приписів войскових, а з другої сторони і обовязком публики та журналістики єсть — вказувати висшим властям на всякі такі факти. 