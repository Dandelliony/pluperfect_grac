◦ ◦ ◦ ◦ ◦ ◦ ◦ ◦ ◦ ◦

Товариство "Січ" у Відни именувало на загальних зборах дня 11 н. ст. падолиста пос. Юл. Романчука своїм почетним членом.   Видїл "Клюбу Русинок" у Львові запрошує всїх членів на відчит д-ра Ивана Франка про "Варлаама і Іоасафа", котрий відбуде ся в середу [20-ого с. м.] о годинї 4-ій пополудни в льокали товариства "Руска Бесїда" [ринок ч. 10] на І. поверсі. Для членів "Клюбу Русинок", "Рускої Бесїди" і "Бояна" та их родин вступ вільний. — За видїл Г. Шухевичева.   Вечерок з танцями в льокали "Рускої Бесїди" у Львові не відбуде ся, як було заповіджено, в недїлю 24 с. м., лиш в суботу, 23 н. ст. падолиста.   З Горлиць доносять, що против вибору ґр. Адама Скшиньского [свояка ґр. Казимира Баденього] на посла до сойму з менших посїлостей горлицкого повіта внесено вже протест на руки видїлу краєвого. Протест сей обнимає десять аркушів письма і містить около 40 фактів, стверджених доказами свідків. Протест підписало 86 виборцїв. а позаяк всїх виборцїв зголосило ся до голосованя 158, то видко, чи за ґр. Скшиньским стоїть більшість чи меншість виборцїв. Згаданий протест рівночасно видруковано для розданя послам. Також має виїхати в тій справі до намістника депутація зложена з представителїв цїлого повіту горлицкого.   Стан холєри в Галичинї після урядового комунікату з 17-ого с. м. представляє ся так: В Пилатківцях пов. борщівского занедужали і померли 2 особи; в Піляві пов. бучацкого хора 1 особа; в Чорткові занедужали 3 особи, померли 2, остає хора 1; — в повітї гусятиньскім: в Целїєві хора 1 особа; в Хоросткові остали 3, подужала 1, остає в лїченю 2 особи; — в повітї теребовельскім: в Будзанові остала хора 1 особа, занедужала і померла 1, остає хора 1; в Струсові остала і померла 1 особа. Разом остало було з днїв попередних хорих 6 осіб, занедужало 7, подужала 1, померло 6, остає в лїченю 6 осіб.   На темат недавної "чорної суботи" містить Deutsches Volksblatt допись зі Львова такого змісту: Крах віденьскій дав ся відчути і в Галичинї. По краху через кілька днїв зїздили ся люде зі всїх сторін всхідної Галичини і глотились до контор запевнити ся, чи дїйстно курс упав так страшенно. Особливо жидам не може помістити ся в голові, як саме в сїй порі могла настати на біржи baisse. От перед кількома тижднями, як ґр. Бадені обіймав уряд шефа правительства австрійского, жиди в Галичинї [може на підставі информацій жидів віденьских] вірили твердо, що всї папери мусять сильно пійти в гору, отже треба грати лиш a la hausse. Така стояла пароля, а особливо дотично акцій зелїзниць державних пророковано, що в ері Баденього акції ті пійдуть скоренько в гору що найменче о 50 зр. Тимчасом судилось инакше... Крах знайшов в Галичинї тисячі жертв — почавши від ґрафів, баронів, шляхтичів, адвокатів а скінчивши на жидках кельнерах. Звістний ушляхетнений жид Горовіц стратив на краху 600.000 зр. а член палати панів д-р Мархвицкій 100.000 зр. Ой — тота baisse!   Дрібні вісти. В Ясиневі засипала глина 18-лїтного Семка Костишина. — Д-р Чижевич виїхав зі Львова до Загребу до хорої жени архикнязя Леопольда Сальватора. — У Львові на площи повиставовій застрілив ся 18-лїтний Ф.К. КовальскІй, ученик школи торговельної. — Директор почт і телєґрафів Сеферович вернув з Відня і обняв урядованє. — Техніки Вайцїховскій і Плужаньскій у Варшаві винайшли нову машину до робленя папіросів. — В Испанії панують тепер страшні морози. Перед кількома днями замерз в Більбао жовнїр на вартї перед маґазином війсковим.   Дѣло 