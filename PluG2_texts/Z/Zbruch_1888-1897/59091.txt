В справі вибору посла до сойму.

З Бучача. Дня 24. с. м., як вже відомо, має відбути ся доповняючій вибір посла на місце помершого Воляньского. Наші братя — хоч не рідні — хотїли би засїсти, як звичайно, на нашій рускій лавцї, а ми, щоби перед ними стояли. Они вже давно розтрубили по своїх ґазетах: Вибирайте, кого хочете, тілько не Русина! О. Громницкій з Бучача затрубив таки в трубу єрихоньску, роздобувши єї десь від жидів-халатників бучацких, а пана Чайковского то так хвалив, що аж пересолив. Пан Чайковскій — то ще собі молоденькій чоловічок, ледво вусик під носом "зволив" єму підрости; за гонорами аж страх убігає ся, а при кождих виборах липне до хлопа як пчола до меду. Має тую примху, що не любить нерівних чисел. Як би не дай Боже зібрало ся 177 виборцїв, то він конче просив би тих, що треба, щоби викликувати тілько 176, длятого то і в старостві для сего пана зробили, що день виборів поставили на рівне число, т. є. на 24, бо він до нерівного числа — хоч би мав довіріє — "зауфанія" не має. Має він таку натуру, що н. пр. свиню на ковбаси нїколи не продасть за 13 зр., тілько за 12. Як иде, то все ступає наперед правою ногою, бо каже, що лїва то нумер 1, а права нумер 2. Як подибає хлопа на дорозї, то назад вертає ся, бо каже, що хлоп нумер 1 (могло би яке нещастє стати ся), жид же нумер 2, то від жида не поверне ся, лиш иде, куда справив ся. Здає ся, що і при теперішних виборах буде ковбаса на двоє ломати ся, щоби зробити нумер 2. З грішми вже не знаю, як там буде, але ремунерація за голоси не буде більша, як 2 зр., менше они нїколи не дають. Сам пан кандидат сидить натепер у Відни, а в Бучачи хтось єго заступить. Але хоч то оно нїби виглядає, що він так трошки забобонний, як та стара баба, що на решетї фасолями ворожила, то й при нерівнім числї приняв би мандат. Ну, але то буде належати до панів виборцїв: робити гонор пану Чайковскому за кавалок ковбаси, чи таки якому честному господареви з помежи себе за дурно, т. є. без ковбаси.
Я таки радив би Вам, братя селяне не лакомити ся на ковбасу, бо коли Вам дадуть під ніс понюхати, то хиба нїмецкі, так звані "айншпенери", а то значить тілько, що муха для медведя, ну, а пан Чайковскій з Медведовець нехай здорові будуть і дують на такі ковбаси, щоби горла не попекли. Ану, братя, вибирайте раз без ковбаси, бо тепер вийшла така мода, ковбаси конячим мясом напихати, а Ви чей же не Монголи, щоби до такого стерва добру міну робити!..
І. Д. 