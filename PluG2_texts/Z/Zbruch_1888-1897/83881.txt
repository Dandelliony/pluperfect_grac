До виборцїв Вижницкого повіту.

За кілька днїв, бо вже в понедїлок, дня 23 с. м. приступите Ви до вибору депутата з Вашого повіту до сойму краєвого.   Нарід, зібраний в Вижницї в недїлю, дня 15 с. м. майже із всїх сїл Вижницкого і Путилівского повіту поставив одноголосно кандидатом на депутата до сойму   п. Володимира Ясеницкого, ц. к. совітника суду краєвого в Чернівцях.   Голос народа се голос Божий! Тому то Ви, Панове Виборцї Вижницкого виборчого повіту, повинні послухати сего голосу і в понедїлок при виборі повинні Ви віддати свої голоси на   п. Володимира Ясеницкого, ц. к. совітника суду краєвого в Чернівцях.   П. Володимир Ясеницкий був довший час начальником суду повітового в Вижницї, він пізнав докладно Ваше житє-бутє і завсїгди відзначав ся тим, що сьміло і відважно вступав ся всюди за покривдженими і твердо стояв за правдою. Проте не можна і погадати собі лїпшого народного заступника, як п. Володимир Ясеницкий.    В нїм мали Ви і будете мати свого найвірнїйшого і найщирійшого приятеля, свого умного порадника і помічника. Зваживши голос народу, зваживши прехороші прикмети ума і серця п. Володимира Ясеницкого, полїтичне товариство "Руска Рада" в Чернівцях поручає Вам, Панове Виборцї, єго як найгорячійше і просить, щоб Ви всї що до одного віддали при виборі свої голоси на п. Володимира Ясеницкого, бо тим віддасьте Ви долю Вашого повіту в щирі і певні руки, що не на те сягають за посольство, аби з него користь для себе тягнути, але на те, щоб Вам і краєви щиро послужити.   Не дайте ся ворогам Вашого добра збаламутити. Останьте вірні свому слову, а тим найлїпше прислужите ся таки самим собі.   Голосуйте всї на п. Володимира Ясеницкого, ц. к. совітника суду краєвого в Чернівцях! Від полїтич. товариства "Руска Рада" в Чернівцях.   Член видїлу: Єротей Пігуляк, посол на сойм краєвий. Голова: Др. Степ. Смаль-Стоцкий, посол на сойм краєвий.   Буковина   