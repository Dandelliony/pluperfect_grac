Ще про вибір видїлу ради повітової.

З Золочівщини.
Вже сам зміст бесїди п. Обертиньского [Поляка — дїдича з Стронибаб] виголошеної при нагодї уконституованя ради повітової в Золочеві, заслугує вповнї на то, щоби єї в цїлости навести. Він сказав:
"Що-до вибору віцемаршалка, то промавляю за тим, щоби тую гідність віддати Русинови. Як шість лїт тому з сего самого місця таке саме висказав я пересвідченє, так і нинї поновляю такій сам погляд, бо досвід з тих шістьох лїт не тілько не ослабив мого пересвідченя, а противно, ще більше мене в тім взглядї утвердив.
"Не єсть то нїякій сентіменталізм — зовсїм не ходить тут о приєднанє противників через концесію, ба — навіть і у ворогів, котрих собі зєднати не можна, заслугуємо собі на поважанє, єсли поступаємо з ними з безвзглядною справедливостію — і о тото тут власне ходить. Ми, Поляки, що від тілько лїт зазнаємо кривди від других, — повинні вірно стояти при тій засадї.
"Питаю ся, чи єсть хоч-би один в тім достойнім зібраню, щоби міг то заперечити і твердити, що Русини не мають до того права? Они, що вибирають більшу половину членів ради повітової — бо і з міст мають своїх репрезентантів? [80.000 Русинів в повітї!] Будьмо-ж справедливими. То першій і найважнійшій арґумент — до того ми обовязані не тілько супротив Русинів, але і супротив себе самих... наша честь того вимагає.
"Друга причина за для котрої промавляю в тім дусї — єсть та, що мене до ради повітової вибрали Русини [сельска курія]; обовязком отже моїм єсть так дїлати, щоби интереси их не дізнали нїякого покривдженя а справедливі их жаданя були сповнені, — дальше, щоби я заслужив собі на назву их совістного а не мальованого або фальшивого репрезентанта. Маю пересвідченє, що і мої два товариші-Поляки, [Мазаракій і Августинович — презез "kółek rolniczych"], вибрані Русинами, зарівно почувають ся до такого обовязку, бо в противнім разї не приняли би були від них мандату. Вкінци зверну увагу вашу, панове, ще на одно. Як в приватнім так і в публичнім житю суть хвилї, котрі, наколи з них не користає ся в данім часї, проминають безповоротно і вже по раз другій нагода така не лучає ся. Після мого погляду, в справі рускій мусимо тепер числити ся з такою хвилею. Тож належить добре застановити ся, як поступити в тій хвили, щоби на нас не тяжила одвічальність, що ми не зужитковали тої хвилї для справи публичної, або, що ще гірше, що тій справі може й зашкодило ся... Нема рівно-ж сумнїву, що від того, якою дорогою пійдете, панове, залежне буде полагодженє або заостренє відносин в повітї! Тож ставлю кандидатуру о. Винтоняка на віцепрезеса."
І що-ж сталось? Розуміє ся, поважний той голос патріота-Поляка прогомонїв так марно, як даремними були [то знаємо з исторії польскої] всї найповажнїйші накликуваня найзнаменитших мужів польских навіть тогдї, коли их власна вітчина була над пропастію... Внесеню п. Обертиньского, підпертому о. Богачевским, супротивив ся п. Мазаракій "ze względów ekonomicznych [читай політичних], а коли ще раз зажадав голосу о. Богачевскій, то п. Мазаракій пригадав собі золоте польско-шляхотске "veto" і замкнув дискусію.
Розуміє ся, що karność і solidarnosc narodowa з приміткою wzajemnej adoracyi перемогла, бо за внесенєм п. Обертиньского було всего 7 голосів на 24; не голосував за ним анї один Поляк, за то 4 Русини, поміж ними Покутицкій з Олеська і Береза з Хильчич голосували против Русинів — навіть тогдї, коли честний Поляк пІдносить руску справу! Сором, як ми вже низько упали!...
Дописуватель "Галицкої Руси", поміщуючи дотичне справозданє, додав злобну замітку, що "оо. Богачевскій і Винтоняк яко приверженци нової ери должни ползоватись свободою конституції". Успокійтесь, п. дописувателю! Поступованє п. Мазаракого і компанії зовсїм не зробить з нас десператів і не зажене в табор приверженцїв "готових указів", — свободи треба добиватись десятками лїт або і довше. Ч. дописувателеви чей відомо, що ті отцї ще далеко перед "новою ерою" не мало утерпіли за народну справу при всякій нагодї [н. пр. при виборі п. Рожанковского, впрочім можна більше довідатись у п. комісара Єловицкого], та й тепер не уступять з рідної землї, і не пійдуть за голосом о. Наумовича, так, як — зачуваємо — приверженцї "Галицкой Руси" Мурин і Захарчук з Ляцкого вибирають ся кольонізувати Кавказ! Щасливої дороги! Зовсїм без потреби вмішав дописуватель в тую справу послів Романчука, Телишевского і Барвіньского, бо тут ходить о засаду, а не о личности; вирочім завіряємо дописувателя, що й з ним пійдемо рука в руку, коли буде розходитись о якесь честне народне дїло.
Здавалось би, що повисше представлена справа має тілько льокальне значінє — так нї, она mutatis mutandis практикує ся в других повітах, бо ж всюда знайдете повно Мазараких і дописувателїв "Галицкой Руси" [що раді би кождий з иншого боку приголомшити тую бідну Русь] а на жаль, дуже мало Обертиньских, що речуть: "Будьмо справедливі для Русинів і зужиткуймо хвилю!"
Б. 