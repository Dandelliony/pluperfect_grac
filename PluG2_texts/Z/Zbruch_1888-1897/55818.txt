◦ ◦ ◦ ◦ ◦ ◦ ◦ ◦ ◦ ◦

Питомцї гр. кат. духовної семинарії у Львові — як можемо запевнити після информації з найкомпетентнїйшої сторони — мають зїздитись по сегорічних феріях вакаційних аж 13 н. ст. жовтня, бо до того часу покінчать ся наради синоду а многі участники синоду будуть мати приміщенє в будинку духовної семинарії.
Вояки львівскої залоги повернули в суботу пізним вечером з маневрів. Вчера-ж розпущено покликаних до вправ резервістів домів.
Роковини смерти Ляссаля обходили вчера робітники львівскі в сали товариства музичного поранком музикально-деклямаційним. Саля прикрашена червоною фаною і відзнаками робітничими була заповнена публикою обох полів. Вечерок отворив промою Обірек, по чім виголосив Желяшкевич стих Нахера "В честь Ляссаля" а хор відспівав одну піснь. По відчитї Гудеца про житє і дїяльність Ляссаля виголосив Борисевич стих Ив. Франка "На судї" а хор відспівав одну руску піснь. По деклямаціях Дзєконьского закінчив Данилюк вечерок промовою взиваючи робітників вступати в слїди Ляссаля. Бесїду сю приняли зібрані з одушевленєм.
Сумна доля одної учительскої конференції. З Гусятина пишуть нам: Дня 4 н. ст. вересня зачала ся окружна конференція учительска під проводом окружного инспектора. На конференцію явив ся п. Мґлєй, ц. к. практикант староства, і заявив, що він присланий на конференцію ц. к. старостою яко комісар правительственний. Се дало причину инспекторови поспитати п. Мґлєя і о письменний документ, бо міністеріяльний рескрипт не признає, щоби на конференціях мали бути присутні правительственні комісарі. З того вивязалась дискусія, в котрій п. Мґлєй загрозив инспекторови суспензією, а инспектор замкнув засїданє. Якось то взагалї послїдними часами комісарі правительственні старають ся всуватись усюда, навіть туда, де они не мусять бути...
Вибори до ради громадскої в Гусятинї відбулись послїдними часами з таким результатом, що поминено при них священика руского а навіть латиньского, котрий був в старій радї, а поминено єго на указку комісаря п. Совиньского. Чудна річ, що і в міщан-ґаздів ледви двох принято між радних...
Проф. Володимир Шухевич, вернувши з вакацій до Львова, тяжко занедужав і лежить від двох тижднїв хорий.
Виставу шкільну повіта камінецкого, устроєну з нагоди конференції учительскої в Камінцї, відвідала дня 2 н. ст. вересня панї ґр. Мірова, а побачивши, що в роботах ручних нема надто великих успіхів, жертвувала школї камінецкій 50 зр. на піднесенє ручних робіт і заведенє науки зручности. Заразом заявила Впов. ґрафиня, що радо на сю цїль буде причинятись якимсь датком кождого року. За сей дар, зложений на руки о. Мих. Цегельского, складає о. Цегельскій в имени школи сердечно спаси-Біг!
З Коростенка під Коросном доносять: Один з тутешних господарів примушував дочку свою Марію Ярочанку, щоби віддала руку свою нелюбови, вдівцеви з 4 дїтьми. Бідна дївчина хотїла спасти ся від тої катастрофи еміґрацією до Америки. Брат єї, котрий перебуває тепер за океаном, прислав їй карту корабельну і гроші на дорогу. Отець однако не позволив на се й сконфіскував пересилку. Нещастна Марія з розпуки відобрала собі в суботу житє, бо в недїлю мала ставати під вінець.
Спаленє мужа живцем. В Вадовицях закінчив ся процес Марії Боткової, 30-лїтної селянки, замешкалої в околици Вадовиць а обжалованої о то, що живцем спалила мужа свого, в котрим 14 лїт жила щасливо. Страшного того учинку допустила ся Боткова длятого, щоби вийти за муж за жандарма Войтїха Штабаха, з котрим в послїдних часах навязала дуже близькі зносини. Дня 21 н. ст. червня с. р. коли муж підпивши собі на хрестинах у сусїда положив ся спати в стодолї, Боткова вложивши колодку в скубель дверей від стодоли, вложила в солому через шпару межи бальками засвічену сїрку, а пійшовши відтак до близького дому, чекала на конець свого дїла і позволила, що муж, котрий в поломіни ще кричав: "Марисю, Марисю" і о ратунок просив, живцем згорів. Тїло єго знайшли пізнїйше по части звуглене, по части спечене. Трибуналови проводив президент Данецкій, прокураторію державну заступав прокуратор д-р Морельовскій, котрий обжалував Боткову о злочин скритоубійства. Обжаловану боронив адвокат д-р Лазарскій. Судьї присяжні узнали одноголосно Боткову винною а трибунал засудив єї на кару смерти через повішенє. Боткова приняла засуд спокійно і з резиґнацією.
Довги держав. Сли би різні держави, хотячи сплатити всї свої довги, наложили на підданих податок, то випало би на голову франків: в Китаю 0.30, в Ліберії 3, в Швайцарії 10.35, в Норвеґії 29.40, в Нїмеччинї 35.45, в Япанї 39.85, в Нікараґуа 40, в Сан Сальвадор 52.70, в Мехику 54.80, в Болівії 74, в Швеції 74.20, в Гайті 74.20, в Ґватемалї 75, в Екваторі 80, в Колюмбії 80, в Туреччинї 80.75, в Сполучених Державах північно-американьских 89, в полуднево-африканьскій републицї Богрів 100, в Сан Домінґо 116.70, в Гаваю 120, в Румунії 130.90, в Данії 135, в Сербії 140, в Чілі 146, в Бразилії 219.80, в Коста-Ріка 228, в Италії 274, в Венецуелї 281, в Греції 284, в Австрії 360, в Арґентинії 366, в Параґваю 460.60, в Ишпанії 400, в Бельґії 416.70, в Голяндії 467.40, в Анґлії 491.70, в Перу 515, в Уруґваю 629.25, в Портуґалії 615 а у Франції 834.70. 