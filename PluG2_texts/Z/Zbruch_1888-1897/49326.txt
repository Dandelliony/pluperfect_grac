◦ ◦ ◦ ◦ ◦ ◦ ◦ ◦ ◦ ◦

Огонь. З Дидьови, пов. турчаньского, пишуть нам: Дня 19 марта с. р. около третої години по полудни погоріло в нашім селї цїлковито 6 убогих ґаздів. Ратунок був не можливий, бо в одній хвили за-для страшного вітру всї будинки покрив огонь і ледво люде з дїтьми повискакували з хат, а навіть 3 штуки худоби згоріло. Асекурований був лиш оден а 5 ґаздів з родинами стали в одній хвили жебраками без кутика, без кусника хлїба і без одежи. Огонь походив від злобной руки, бо зачав ся від стайнї Дениса Костьова, котрий заложив у себе крамницю сїльску. Надїя на поміч в селї дуже мала, бо люде наші в горах через ті лихі роки дуже зубожіли і в виїмкою кількох ґаздів у всїх єсть передновок уже тепер — тож в имени тих бідаків і их родин упрашаю людей доброї волї о поміч для нещасних — Иван Кузїв парох в Дидьовій п. Лютовска.
В справі будови дому банку краєвого відбулась нинї о 11 год. перед полуднем нарада під проводом маршалка краєвого в видїлї краєвім, в котрій взяли участь пп.: Хамєц і Едвард Єнджейович, члени краєвого видїлу; д-р Зґурскій і д-р Домашевскій, директори краєвого банку та архітекти: Юліян Гохберґер і Юліян Цибульскій.
П. Ст. Щепановскій одержав письмо від двацять кількох послів соймових і ради державної, в котрім представляють єму, що по одноголоснім виборі єго з торговельно-промислової палати він повинен приняти сей мандат і вдоволити бажаню виборцїв, котрі мають довірє до него і вважають єго конче потрібним в колї польскім. Єсть надїя, що п. Щепановскій прийме мандат.
В справі заказаня поліцією обходу 100-лїтної річницї конституції 3 мая відбули ся в суботу надзвичайні загальні збори членів львівскої палати адвокатів. По полагодженю формальностей промавляв д-р Малаховскій, виказав цїлий хід справи і різні мотиви, якими руководивсь видїл палати, видаючи відозву, (бо палата адвокатів перша забрала голос в справі сего обходу) і відчитав заказ поліції, рескрипт міністерства і відповідь, виготовлену видїлом. Ухвалено всякими можливими способами старати ся о знесенє заказу поліції. — Адвокати львівскі завязали комітет, котрий має заняти ся обходом річницї 3 мая і они виступають тут не як корпорація, але як приватні особи.
Публичне насильство і обрабованє. Дня 10 н. ст. с. м. Текля Гриндьо, жінка з Куляшного, повертала з судового терміну в Буківску, а недалеко села Полонної напали на ню якісь два робітники і по довшім тяганю видерли у неї 5 зр. готівкою і куплене за 2 зр. полотно. Крім того видерли ще й бохонець хлїба за 20 кр. Покривджена жінка дала знати о тім жандармерії, подаючи при тім в загальнїйших чертах вигляд робітників. На другій зараз день увязнила жандармерія, одного з них якогось Іосифа Крувчиньского, котрий признав ся і видав ще й товариша свого Михайла Домбровецкого з Березова, котрого приарештувала жандармерія в Сяноку. Крувчиньскій був уже караний кілька разів за крадїж.
25,000.000 франків в золотї привезено недавно до банку француского, яко часть звороту позички, удїленої банкови анґлійскому з причини банкроцтва Барінґа. Тисячі людей на улицях дивили ся, як везено сей скарб. Сума тая творить около 10.000 кільоґрамів чистого золота в стільки тисячах штаб по одному кільоґрамови. Обвинені були ті штаби в папір, а уложені верствами по 250 штук в дубових скринях, окутих і зачинених штучними замками. Пересилка тих 25 міліонів коштовала разом з асекурацією 57 тисяч франків. Не диво, що при перевозї тої суми стерегло кожду скриню кількох людей. Але не було сим разом нїякого припадку, не так як перед двома лїтами, коли віз, наладований срібнима пятифранківками, вивернув ся, скринї розбили ся і гроші розсипали ся на велику утїху людей на улици, котрі горнули их в кишеню або хустки.
Дрібні вісти. У Львові помер минувшої пятницї Володислав Ґолемберскій, журналіст-писатель, послїдними часами член редакції Gaz. Nar. Похорони відбулись в недїлю; над гробом промавляв Платон Костецкій. — У Відни помер ґраф Едвард Клям Ґалляс. Карієру войскову розпочав був в 1823 р., а відзначуючись мужеством, доходив що раз до висших почестей і степенів. В 1862 р. именували єго кавалером золотого руна, в 1866 поручили єму команду першого корпусу. Сумний результат тої війни приписали Клям-Ґаллясови, бо програв битву під Ґичином. Воєнний суд признав єго невинним, однак він мусїв взяти димісію. 