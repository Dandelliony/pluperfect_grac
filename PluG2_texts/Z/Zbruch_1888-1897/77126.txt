◦ ◦ ◦ ◦ ◦ ◦ ◦ ◦ ◦ ◦

Намістництво відкинуло вже другій раз статут  руского ґімнастичного товариства "Сокіл". Першій редакції статута вчинено закид що-до постанови котра віддає виконанє ухвал мирового суду видїлови. Се місце очевидно пропущено в другій редакції, та намістництво накинуло ся на §.11 статута, котрий перше приймило. Члени-основателї зголосили рекурс до міністерства.
Карна розправа в Бродах о "москвофільскі аґітації", про котру ми вчера доносили, була наслїдком такої исторії. В червни 1892 р. зайшов "постенфірер" Павловскій до громадскої канцелярії в Чехах, бродского повіта. Учувши, що в другій комнатї, співали читальники пісни церковні, жандарм запитав, чи вільно в читальни учити ся співу, а коли єму сказали, що після статутів, читальники мають право сходитись і учитись співати, не відповів нїчого і вийшов з канцелярії. В вересни минувшого року дістали неждано візванє від брідского суду: о. Лонкевич парох в Чехах, п. Сподарик місцевий учитель, п. Пилип Чертяк і один студент, учившій селян співу. В судї довідали ся они, що их обжалував жандарм Павловскій о "русофільскі аґітації" і о нарушенє §.3 закона з 15 падолиста 1867 року (повідомлюванє властей про всякі збори). Першу розправу відложено, бо обжаловані жадали переслуханя Павловского. Друга розправа відбула ся, як звістно, дня 24 н. ст. лютого. До розправи не явив ся Павловскій; відчитано лише єго зізнаня, зложені перед львівским судом. В тім протоколї зізнав жандарм, що він не може доказати вини обжалованих, бо на них донїс якійсь чоловік, котрого имени жандарм собі не записав і не знає. В виду того увільнив судья п. Ильницкій всїх від обжалованя. — Таким чином за-для неправдивого доносу жандарма стратили чотири невинно обжаловані особи на дворазову їзду до Бродів і на адвоката, не числячи вже страти часу.
Инсталяція Вп. оо. Северина Тороньского і Ивана Гробельского на крилошан капітули станиславівскої відбула ся в недїлю в катедральній церкві в Станиславові. По инсталяції оба оо. крилошане виїхали — першій до Львова, другій до Перемишля. Віцеректора о. С. Тороньского попращали вчера питомцї львівскої духовної семинарії импровізованим вечерком.
Прекрасний образ Спасителя, мальований львівским артистом-малярем Т. Копистиньским, можна від кількох днїв оглядати на виставі в торговли Ив. Дуткевича. Образ уже закуплено до одного з костелів.
Юліян Коснїрскій, бувшій директор звістного "Общого рільничо-кредитного заведенія" у Львові, помер дня 17 н. ст. лютого в Москві. Покійний був родом з Галичини, відтак перенїс ся до Россії, де був урядником при товаристві обезпечень в Нижнім Новгородї, з відки перейшов до Львова на директора згаданого заведенія. Перед кількома лїтами виїхав назад до Россії і жив там до тепер.
В Станиславові відбула ся сими днями розправа карна против Федя Леко, прозваного Палюхом з Новосїлки о убійство. Будучи ще дитиною підпалив він загороду свого вітця, в наслїдок чого згоріло 30 селяньских хат. Пізнїйше пив і крав, а навіть брав ся до розбою. Крадежі були часті, а що війт був чоловік слабовитий, то віддавав винайденого злодїя свому заступникови Паланюкови. Длятого мав Палюх на Паланюка злість і рішив на нїм пімститись. Коли одного разу Паланюк вертав нічю зі Монастириск, засїв на него Палюх і каменем провалив єму голову. По кількох годинах муки Паланюк помер. — Суд признав винним Палюка і засудив єго на 8 лїт тяжкої вязницї.
Дрібні вісти. Цїсар дарував погорілцям громади Дубки, в повітї городеньскім 200 зр. запомоги. — Маршалок краєвий кн. Евст. Сангушко виїхав в суботу вечером на кілька днїв до Кракова. — В Чернівцях помер латиньскій парох Кароль Тобіяшек в 53-ім роцї житя. 