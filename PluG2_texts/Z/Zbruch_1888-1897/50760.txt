Голос священика-народовця з погляду на нинїшну хвилю.

[Статья надіслана з Львівского.]
Послїдними часами зайшло в нашім народнім житю много таких подїй, котрі у всїх любячих свій нарід і церков викликують серіозні рефлексії і кажуть призадуматись над теперішним нашим положенєм.
Недавне виголошенє народної проґрами, одобренє єї через наших князїв церкви, зовсїм ясний напрям народної идеї, наданий від давна а тепер ще кріпше поставлений єї провідниками, цїлий хід акції виборчої, яркій розбрат з нами всїх тих елементів, що аж тепер, коли світоч народної идеї озарив овид нашого народного житя, показали ся в своїм правдивім світлї і правдивій своїй одежи, — теперішне поведенє тих, кажу, елементів, котрі були перешкодою до розвою житя народного як на поли політичнім так і церковнім, наконець о судженє их властями церковними, — одним словом, цїлий той процес і розвій молодої но не нової Руси, що лишивши на боцї з одної сторони хоробливий застій і нерозумний бо мертвий консерватизм, а з другої сторони ще нерозумнїйшу погорду всего, що усвящене, — середною дорогою, media via, quae aurea est, двигнулась на перед — все те дає чоловікови мислячому богатий предмет до розваги і дискусії.
Перед виголошенєм бо проґрами давали ся чути голоси як зі сторони людей, котрим єсть чужою народна наша справа, так і зі сторони людей беручих чинну і живу участь в народнім нашім житю — закиди і питаня часто й справедливі: чого ми хочем? які наші відносини до другої народности в краю? до правительства? де ми йдем на поли народнім, а з-окрема ще церковнім? чи дїйстно народовцї, як то противники их навіть по виголошеню проґрами — чи не розуміючи, чи вивертаючи правдивий змисл лібералізму політичного, висказаного при тій нагодї, — сами суть индиферентними, але ще навіть старають ся индиферентизм вщіпляти в нарід? чи дїйстно ми "тілько хвалимо ся, що любимо обряд", і єсьмо такими, о котрих писав оден зі священиків в Душпастирі, що "величають ся любовію обряду а ненавидять і висмівають віру, і так тїшать ся формою, відкинувши і зненавидївши саму річ"? чи нас то він розумів? а наконець чи дїйстно народовцї лишень для утилітаризму і то утилітаризму чисто політичного звязали ся з князями церкви?...
На всї ті питаня не було вправдї відповіди зі сторони народовцїв письмом, і думаю, що не дочекались би були єї люде злої волї, але що, як сказано — не тілько тії, що нам зле желають, но і люде поважні і добромислячі ставили і ставлять висше вказані питаня за-для самої печаловости о дорогій серцю их нарід, — для того, не розводячись вправдї ширше і не відповідаючи поодиноко на всї ті питаня, думаю, що не лиш не завадить, але й хосенно буде сказати в тій справі слів кілька. Замічу передовсїм, що нїхто мене не поставив речником народовцїв, але нїхто нїколи не забороняв ставати все в оборонї справи чистої і святої, в оборонї чести тих, що з пожертвованєм і без огляду йдуть правою дорогою на перед, тим більше, що говорю тут і pro domo mea, яко священик-народовець, то єсть священик любячій свій нарід, єго благо вічне, єго розвій на поли політичнім і взагалї єго щастє.
А насамперед: чи закиди тії і питаня могли мати хоч колись позір підстави? Так, могли, — но не тепер, не нинї. Мали они позір підстави тогди, коли кождий, — бо навіть той, хто пропаґував реліґійний индиферентизм і атеїзм, не вирізняв себе яко фракцію від народовцїв окрему. Но тепер навіть ставленє таких питань єсть зовсїм безпідставне і неоправдане, бо ставить в невірнім світлї не тілько світских провідників народовцїв, але і все руске духовеньство, длятого, що стоячи вірно при своїх архипастирях, жиють народною идеєю в цїлім того слова значіню.
Ширше доказувати безпідставности тих закидів і питань, думаю, на тепер не потреба, бо доказом найлїпшим, ясним і живим єсть се, що де-хто, не могучи діждати ся зреалізованя своїх мрій, далеких від идеї народної, відчахнув ся від народовцїв. Ми не сумнїваємось, що ті люде, скорше чи пізнїйше, побачивши і пересвідчившись, що нива наша народна не знесе того рода експеріментів, повернуть назад під прапор народовцїв. Наш добрий, сердечний нарід є щиро привязаний до своєї святої церкви і віри.
Так отже кождий щирий і правого характеру чоловік, — бо тілько таких маю на оцї пишучи ті слова, — чоловік, що безпідставно не судить другого і не підсуває єму лицемірія, може легко на всї повисше поставлені питаня відповісти і собі і другим: що народовцї, відповідно до потреб Руси, — не скажу, щоби не клали ваги на справи церковні, але — занимались справами чисто політичними, лишаючи справи церковні і справи віри самим нам, т. є. священикам. Ліберального напряму придержувались завсїгди і придержувати ся постановили в політицї, но о всякі "изми" реліґійні може их посуджувати лише той, кому не в лад цїла програма их, або незнаний цїлий той процес фільтрованя ся народної партії, котра вже сегодня перестала бути партією, а єсть одною сильною і живою цїлостію, єсть народом, в котрім всї верстви суспільні, заступлені як найкористнїйше.
Так я понимав і понимаю народну нашу справу, а зі мною, надїюсь, многі. 