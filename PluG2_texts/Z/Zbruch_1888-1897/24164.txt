Послїдні вісти.

З Городенки телеграфують нам:
Боротьба виборча незвичайно завзята. Кандидат рускій, редактор "Дѣла" п. Белей, ставав перед виборцями в Городенці і Обертинї. Нинї стає п. Ленартович перед виборцями в радї повітовій. Добрих виборців поминено; агитація страшна, пресія, надужитя; староста Льорш взиває виборців, забороняє голосувати на руского кандидата, навіть агитувати за ним. Позиція п. Белея дуже трудна.
В Коломиї ставлять Поляки, замість зрезигнувавшого кандидата п. Щепановского, кандидатуру бувшого министра Земялковского а польскі газети висказують нинї надїю, що сов. Клюсяк зречеся певно своєї кандидатури. Коломийскі Русини скликали на вчера збори і видали таку відозву: "Русини! Виборці міста Коломиї! Кандидат на посла п. Ст. Щепановскій, до котрого ми мали довіріє, зрезигнував. Тепер накидають нам різних кандидатів, котрі би мали в соймі заступати також і наші народні рускі справи. В сїй важній, рїшучій хвили потреба нам Русинам добре обдумати, яке ми Русини виборці міста Коломиї маємо заняти становище, щоби наша народна справа не дізнала кривди. В тій ціли запрошуємо вас рускі виборці міста Коломиї на нараду в недїлю дня 30 червня с. р. о 5 год. по полудни в домі п. Білоуса. Виборці Русини! а передовсїм рускі міщане! Не запропащуймо нашої рідної рускої справи! Спішім всї разом порадитись, доки ще час! 