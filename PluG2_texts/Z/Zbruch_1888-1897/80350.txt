◦ ◦ ◦ ◦ ◦ ◦ ◦ ◦ ◦ ◦

  Трамвай елєктричний у Львові. Делєґати львівскої ради міста прибули оногди до Відня в справі елєктричної зелїзницї у Львові і переговорювали вчера в міністерстві торговлї з совітником двора Вербою о концесію а з заступниками трамваю львівского о полученє трамваю кінного з елєктричним в одній руцї. В справі концесії усунено кілька незначних перепон і концесія буде певно удїлена. Що-до другої справи то трамвай львівскій предкладає такі услівя: Трамвай хоче зобовязати ся вибудувати всї шляхи проєктовані містом, а то: 1) від двірця улицею Льва Сапіги аж до улицї Личаківскої яко зелїзницю кінну, 2) шлях Личаківскій яко зелїзницю кінну, 3) від каси ощадности на площу вистави яко зелїзницю електричну. Крім того обовязує ся товариство трамваєве перемінити взагалї всї шляхи за кілька лїт на зелїзницю елєктричну і платити місту річно 10.000 зр. підвисшуючи сю суму що року.   Капелї войскові будуть грати у Львові в місяця червни в такім порядку: дня 2, 9, 16, 23 і 30 червня в огородї міскім (поєзуїтскім), дня 6 і 21 перед палатою намістництва, дня 7 і 28 на Високім Замку, дня 8, 15 і 22 перед головною командою, дня 13 перед головною стражницею войсковою, дня 14 на стрільници міскій, дня 20 перед палатою инвалідів і дня 27 в Стрийскім парку.   Еміґрація. З Сянока доносять, що дня 18 н. ст. мая отже в свято Вознесенія явило ся в старостві около 40 селян з просьбою о еміґраційні паспорти до Америки. Староста п. Студиньскій, вислухавши просьби, зганьбив селян за се, що замість ити до церкви они волочать ся в свято в приватних интересах по урядах.   Дирекція загальної вистави краєвої у Львові повідомляє интересованих, що на час вистави в р. 1894 будуть віддані в підприємство: 1) дві реставрації першорядні, 2) дві реставрації другорядні, 3) дві цукорнї, 4) одна каварня, 5) одна молочарня, 6) три кіоски з водою содовою, 7) одна ґардероба, 8) два кіоски з медівниками, 9) право анонсованя на площи вистави (на таблицях і кількадесятьох кіосках). Рефлєктуючі мають зголошуватись до дирекції (ул. Ягайлоньска ч. 15) найдальше до 18 н. ст. червня с. р. Услівя можна переглянути в бюрі дирекції від години і 1-ої до 1-ої з рана. Оферти що-до инших можливих підприємств а висше не виказаних, будуть також прийматись до того самого речинця. Директор вистави: Мархвицкій, Секретар вистави: Зелиньскій.   Огнї. В Воли висоцкій, селї положеном пів милї від Жовкви вибух дня 23 н. ст. мая о півночи огонь имовірно в наслїдок підпаленя. Згоріло девять загород, кільканацять будинків господарских і богато худоби. Шкоди дуже великі. До огню прибула сторожа огнева з Жовкви та зльокалізувала єго. — В Илинцях, снятиньского повіта, згоріло 5 загород селяньских вартости 2900 зр. Здаєть ся, що причиною огню були дїти, бо бавили ся скрипками. — В Бяльцях, в самбірскім повітї, найшла чотиролїтна дитина Васька Боднара сїрники, коли родичів не було дома і запалила солому в стодолї батька. З того повстав огонь, котрий знївечив пять загород селяньских.   Самоубійство. Адольф Шпіц, резервовий поручник оборони краєвої, жид, застрілив ся оногди в готели Краківскім в Стрию. Причина самоубійства ще доси не звістна. Шпіц має бути родом з Відня, з-відки ймовірно приїхав.   Заповіджене радикалами коломийскими віче в Коломиї відбуло ся ві второк, при участи около 500 селян з околицї, від години 11-ої рано до 5-ої з полудня, під проводом С. Даниловича. На вічу при поодиноких квестіях промовляли й селяне. Між иншим ухвалено: аби викуплено більшу посїлість земску на користь громад; спільно поступати зі всїми партіями в Австрії, котрі мають в проґрамі загальне голосованє; запротестувати против "надуживаня священиками власти духовної в цїлях політичних". Віче ухвалило також вислати телєґрафічно послови Пернерсторферови вотум признаня за єго дїяльність в парляментї, а послови Яворскому вотум обуреня за становище "кола" польского в справі реформи виборчої. ["Галичанин" згадує про чийсь концепт вотума "негодованія" також для посла Телишевского, але нїби-то вічу не стало на то "времени"...]   Дрібні вісти. 60 моряків россійских переїздило вчера через Львів до Анґлії, де мають відобрати новий воєнний корабель.   Дѣло   