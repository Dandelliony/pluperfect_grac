◦ ◦ ◦ ◦ ◦ ◦ ◦ ◦ ◦ ◦

  Товариство Руска Бібліотека в Теребовли має честь донести, що видїл вибраний 29 червня уконституував ся так: Тимус голова, Стеблецкій заступник голови, Виляньскій секретар, Томашевскій касієр, Лещишак видїловий, Мисків бібліотекар, Єзерскій заступник видїлового. Шафа бібліотечна перенесена до передної комнати великої салї маґістрату. Бібліотекар урядує в недїлї до полудня, ві вторки і четверги по школї, а в часї вакацій і свят по полудни. Члени котрі би хотїли зійти ся в бібліотецї ві втірки або при иншій нагодї, зволять зголосити ся по ключ на долинї в поліції. За відступленє хати видїл складає подяку послови д-ру Ольпиньскому.   Потреба патріотичних пісень. Оден з наших читателїв пише нам: Переглянувши всї наші Співанки, находжу в них дуже скупеньке число пісень патріотичних, може 1%. Все лиш тужливі думки, як би Русинови нїчого вже на світї не треба було, лишень тужити та думку думати. Годилось би, щоби наші поети менше виплакували тужливих думок, а натомість підносили духа народу своїми творами. Патріотичних пісень дуже нам потреба — як для молодежи так і для дорослих, селян і для жіноцтва...   Будова середних шкіл. Урядова ґазета оголошує закон, дотикаючій підмог на будову середних шкіл і учительских семинарій. Після того закона кошти на будову, устроєнє і вивінованє згаданих заведень наукових не можуть переступити суми трех міліонів зр., а мають бути покриті позичкою в щадничих касах і инших публичних фінансових заведенях.   Фабрика цукру має повстати в повітї скалатскім. Фабрику засновують ґр. Роман Потоцкій і Щастний Козєбродскій. Оба підприємцї порозсилали вже до охрестних господарів обіжники в справі достави бураків.   Збори помічних урядників і урядничок з цїлої Австрії відбули ся дня 1 н. ст. серпня у Відни. Предсїдатель заявив, що меморіял, в котрім жадано, щоби денна платня виносила найменше 1 зр. 50 кр. а по пятилїтній службі 2 зр., та щоби по 10-лїтній службі причислювано помічників до 11-ої кляси, приймив міністер Плєнер прихильно і обіцяв справу підперти.   Крадїж в каплици. В Бруховичах під Львовом украв якійсь незвістний злочинець позолочувану срібну чашу. Злодій влїз вікном до каплицї. Чаша була власностію громади міста Львова і коштувала 40 зр.   З Коломиї доносить тамошна Gazeta Kołomyjska: Міщанин Н. з кутского передмістя посварив ся з своїми сусїдами, а ті порішили минувшої недїлї побити єго. Для більшої відваги зайшли до шинку на передмістю і коли вже добре підпивали пособі, пустили ся з колами під проводом одного звістного забіяки до сусїда. Однако сусїд перенюхав письмо носом і замкнувши ся в хатї, не виходив цїлком сего вечера. Нїчого не помогли крики і лайка сусїдів, замкнений і не думав виходити. Неприятелї рішили тепер ударити на хату і, віддаливши ся кільканацять кроків від дому, стали кидати камінєм в стїни, дах і вікна. Провідник не лишив ся по заду, він стояв, як звичай велить в першім рядї, а навіть незамітно віддалив ся від товаришів, щоби пересвідчити ся, чи може замкнений не схоче з хати утечи під ослоною ночи. Стративши дармо кілька хвиль, вертав до своїх. Ті побачивши, що хтось иде від сторони хати, були пересвідчені, що до них вийшов ворог, і не надумуючись кинули ся всї на него з колами та так єго побили, що ледве живого відвезено єго на другій день до шпиталя.   Институт Пастера у Відни. Wiener Ztg. доносить про отворенє заведеня охоронного щіпленя після методи Пастера у Відни. Сей институт містить ся в шпитали Рудольфа. Огляданє покусаних буде відбувати ся що день від 10 до 11-ої години перед полуднем. Недужі, котрих лїченє покаже ся конечним на місци, найдуть в згаданім институтї поміщенє і опіку.   Дрібні вісти. З Тернополя доносить, що 17-лїтний Іосиф Вонтробєц, що в білий день напав на тамошнім ринку п. Юрчакову і зрабував їй 300 зр. утїк в ночи з арешту. — Намістник ґр. Бадені вертає завтра з Буска до Львова, щоби повитати прибуваючих міністрів угорских Векерлього і Люкача та презідента палати послів Бенфіого.   Дѣло   