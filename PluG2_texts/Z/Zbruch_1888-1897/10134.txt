З Монастиря в Альбанії – Конфіската „Дїла“ – Новий фабрикат реформаторскій.  – В справі емиграції до Америки.  – Проби з францускими карабинами Лебеля.  – Родина Моричїв 

З Монастиря в Альбанії доносять, що тамошні власти приказали арештувати там кількох людей, що стояли в звязи з румуньскими і россійскими агитаторами. — До „Pol. Corr.“ пишуть з Скодару, що недавно тому впала була ватага Чорногорцїв зложена з 50 осіб під проводом Божо Курта до Альбанії коло місцевости Груда і стала там людей убивати. З чорногорскої сторони стали отже доказувати, що ся ватага хотїла лиш відомститися за убійство одного Чорногорця Альбанцями в Подгорици. Сконстатовано однакож, що ватага та збиралася вже від довшого часу в Чорногорї і на чорногорскій граници було розставлено войско, що-би тій ватазї забезпечити позицію з заду.
Послїдне числа „Дїла“ з суботи сконфискувала ц. к. прокураторія державна за статью під заголовком : „Перед лице народу“, в котрій обговорювались наслїдки нових законів о податку від цукру і горївки. Конфиската наступила так пізно, що ми не були вже в силї виготовити другого накладу і длятого видаємо нинїшне число в збільшенім обємі.
Новий фабрикат реформаторскій. Замість нашого акафисту до сладчайшого Исуса видумали наші реформовані оо. Василіяне у Львові нову „Piśn o N. Sercy Isusa Chr.“ і розкидають єї, очевидно без відомости митрополита, в автографованих примірниках між народом. Пісн та, котрої один примірник маємо під рукою, єсть писана латиньскими буквами і зачинаєсь так :
„Wytaj kernyce skarbu dorohoho,
Draźajsza Rano Sercia Pana moho ,
Rozhrij studenne serce mni lubwoju
I napowny ho nebesnow rosoju.“
Під автографом сей пісни єсть слїдуюча сигнатура : Monas. S. Р. Bas. М. Leopoli 1887.
В справі емиграції до Америки. Щоби повздержати надто велику емиграцію мешканцїв Австрії до Америки, министерство справ внутрїшних повідомило власти администраційні і полиційні о мірах які предприняли пограничні власти прускі що-до емигрантів. І так завертають домівь ті власти всїх підданих австрійских і россійских, що не здужають, суть старі, слїпі або хоровиті і взагалї всїх тих, котрі самі не можуть заробити собі кавалка хлїба. Також завертають і таких, по котрихь догадуються, що они вскорї в Америцї схотять дістатись до публичних заведень добродїйних. Власти прускі не увзглядняють при тім нї билетів на переїзд до Америки , котрі мають ті емигранти, нї писемного запевненя, що они в Америцї мають стале занятє. Кромі того сейчас на граници пруского Шлезка жадають власти виказатись фондами потрїбними на дорогу, держачись ось тих приписів : кождий, виходячій до Америки, що має по-над 10 лїть, повинен мати 400 марок або 244 зр., а кождий, числячій менше як 10 лїт, 100 марок або 61 зр. При тім повідомляє министерство, що американьскі агенти, намавляючі до емиграції, а именно агенти фирми М. Розенбавм в Филядельфії, дають емигрантам фальшиві векслї, котрі в Америцї від них відбирають і нищать, а бідних людей полишають на опіку Провидїнія.
Проби з францускими карабинами Лебеля. В парискій академії медичній здавав справу проф. Дельорм з проб що-до дїланя куль карабину Лебеля на тїло людске. Уставлено яко цїль двацять трупів людських в положеню стоячім, в віддаленю 200, 400, 600, 1000, 1400, 1600 і 2000 метрів. На першім віддаленю куля Лебеля, маюча проміру 8 милиметрів, так само успішно дїлала, як кулї 11-милиметрові, се значить, що при меншім тягарї і об'ємі сила вистрїлу єсть така сама. Рани мали менші отвори і через то більше небезпечні і труднїйші до вилїченя. Кости ломляться дуже рїдко, бо кулї з карабину Лебеля за для своєї скорости перебивають кість не ломлять єї. Також і порох, ужитий в тих карабинах, єсть цїлком иншого складу, бо при вистрїлах не видає диму і через те не заслонює виду стрїляючим.
Родина Моричїв жила в безнастанній сварцї і мати з дїтьми покинула була дім свого чоловіка. Іосиф прийшов до вітця і почав єму робити виговір, а коли мимо того отець не хотїв приймити до дому назад свою родину, вхопив син за карабин і стрїлив два рази до вітця. Одна куля перейшла старому Моричеви крізь груди а друга поцїлила в голову і убила на смерть. Сейчас по убійстві зголосився Іосиф перед войсковий суд і єго увязнили. Іосиф був жонатим, але вів процес о розвід з своєю жїнкою. Перед убійством ще написав він лист до газети „Egyetertes“ в котрім докладно подає мотиви свого злочиньства. Ще нїколи — пише він — не допустився я нїякого злочиньства, всї любили мене. Хоч маю 15.000 зр. готівки маєтку а мій грунт варта 60.000 зр., то все таки я посивів вже з грижи. Молив я Бога, щоби простив мою вину, і довгій час не міг я рїшитись на се злочиньство. Я подавав до судів, щоби охоронили мою матїрь і родину від напасти батька, але все було даремним. Убив я вітця, і за те можу і згинути, але моя мати увільнена від напасти і ще якійсь час прожиє в спокою. Я не убив мого вітця з мести, але тому, що навіт в романах не появляєсь такій поганий і нужденний характер. Одну мою сестру загнав до гробу. Мене самого напав він раз підступно і я відлежав шїсть недїль в шпитали ; але все те простив-би я єму, бо і рана загоїлась, лише того болю, що завдав він моїй души, не могу видержати. Коли недавно напав мене мій отець враз з прислугою і хотїв забити, тогдї побачив я, що мушу доконати злочиньства. Я пробовав в пристрасти і забаві знайти лїк на мої страданя, але все дарма. 