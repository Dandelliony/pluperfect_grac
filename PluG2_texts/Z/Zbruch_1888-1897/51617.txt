Віче жінок у Відни

відбулось в четвер вечером. В вічу взяло участь около 300 учительок, писательок, жінок стану купецкого і робітниць. Предметом нарад була петиція до ради державної з домаганєм, щоби право виборів розширити і на жінок. Віденьска поліція не допустила, щоби хоч один мужчина взяв участь у вічу а при своїй постанові покликувала ся на закон виїмковий, якій в Відни єсть заведений. Таким способом не могли явити ся на зборах анї посли, котрі приобіцяли свою участь, анї справоздавцї журналів, а лише явив ся на зборах конципіст поліції в товаристві аґента яко заступники уряду, а коли виключити их урядовий характер, то яко одинокі представителї мужчин.
Коли иніціяторка збору панна Марія Шварц подала до відомости зібраним "мужескій" заказ поліційний, повстало живе зворушенє і невдоволенє. Панї Турнав висказала свій жаль, що виключенє мужчин не переведено точно і обговорювала, чи не було би відповідне висилати на жіночі збори жіночого представителя уряду.
О самім ходї нарад зборів подають віденьскі часописи таке справозданє:
По виборі презідії і уконституованю зборів, реферувала панна Шварц о праві голосованя жінок. "Жінки австрійскі — говорила она — думають, що тепер, коли в радї державній стоїть на порядку дневнім справа реформи права голосованя, єсть для них на часї — висказати свої жаданя." Жаданя сі обявились в слїдуючій петиції відчитаній на вічу панною Мусиль:
"Жінки долїшної Австрії жадають, щоби Висока палата послів ухвалила такі зміни истнуючих законів адміністраційних і конституційних, щоби насамперед середні і висші школи зробити приступними також і полови жіночому, а именно з наукою безплатною, і щоби розширити для жінок круг галузей фахових, відповідно до нашого часу; по друге: має призволити ся жінкам брати удїл в товариствах політичних і відповідні тому законні заборони мають змінитись; по третє: повнолїтним і самоправним городянам австрійскої держави признає ся загальне і безпосередне право вибору до ради державної, без різницї оподаткованя, стану і пола".
Панї Турнав і Фікерт промовили в вимовних словах за домаганєм, які висказано в петиції. При тім лучило ся, що одна з ораторок виявила побоюванє і відважилась на запитанє: чи жінки коли осягнуть свої жаданя, не будуть примушені консеквентно до повного рівного управненя з мужчинами — виконувати також обовязок війскової служби. Однакож голова зборів успокоїла трівожливу жінку тим справедливим арґументом, що жінки суть частію удержуючою рід людскій і се єсть охороною для них від закона війскового, — а мужчини, противно, суть частиною розбурюючою. Наконець петицію принято одноголосно і повірено єї послови Пернерсторферови.
Опісля по оживленій дебатї принято петицію до сойму, в котрій так само жадає ся безпосередного права вибору до сойму, і припущеня жінок до опіки над бідними і до надзору шкільного, а наконець жадає ся відповідної зміни статуту громадского і ординації виборчої.
Одна робітниця, Саломон, сказала, що власне жінки найнизших станів чують дуже добре, що еманципація женщин доконечна, тож она візвала жінки до солідарности. Опісля проєктовано скликанє Загального жіночого віча на Зелені свята 1892 р. а наконець запала ухвала, що збори підпирають з цїлого серця внесенє Пернерсторфера, щоби скасувати виїмкові закони. На тім збори закінчились. 