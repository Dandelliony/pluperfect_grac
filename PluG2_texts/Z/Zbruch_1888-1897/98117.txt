◦ ◦ ◦ ◦ ◦ ◦ ◦ ◦ ◦ ◦

  Надзвичайні загальні збори академ. тов. "Ватра" відбудуть ся в недїлю дня 9-ого н. ст. червня с. р. о годинї 3-тій по полудни. На порядку дневнім: 1. Відчитанє протоколу з послїдних надзвичайних загальних зборів. 2. Відповідь на письмо товариства "Академічне Братство". 3. Внесеня і интерпеляції членів. За Видїл тов. "Ватра" Ярослав Грушкевич, голова. Остап Весоловскій, писар.   193-та читальня "Просвіти" завязує ся в Деревлянах, повіта каменецкого, заходами о. Евг. Чубатого.   Нова читальня "Просвіти" відкрита буде в Дашаві, пов. стрийского. Відкритє відбуде ся дня 4 с. м. при участи делєґатів стрийскої філії "Просвіти".   Посол буковиньсксго сойму проф. Єротей Пігуляк стане дня 9 н. ст. червня з полудня перед своїми виборцями в Кіцмани і здасть им справу з своєї посольскої дїяльности.   Бурі і гради. В Скалатї шалїла велика буря з градом дня 2 н. ст. червня. Град величини малого волоского оріха падав майже чверть години та покрив землю верствою грубою на два цалї. Засїви в поли та ярини в городах цїлковито знищені. — Після наспівших телєґрам шалїла в недїлю велика буря в околици Мостиск.   "Rząd sprzyja krajowi". Будови фортифікаційні в Перемишли віддали міродатні круги віденьскі якомусь Хувесови з Відня, а той розпочав свою чинність тим, що всї роботи столярскі замовив у майстрів віденьских. Може п. Щепановскій, автор "nędzy" зарадить що тому? — питає Gazeta przemyska, за котрою сю вість подаємо.   Испити на учительки жіночих ручних робіт розпічнуть ся в понедїлок дня 1-ого липня с. р. в семинарії учительскій в Станиславові. Кандидатки мають внести поданя до дня 20-ого червня на руки дирекції заведеня, долучаючи: метрику уродженя на довід укінченого 18-ого року житя, свідоцтво моральности, свідоцтво здоровля, послїдне свідоцтво шкільне і коротку житєпись.   Фалшиві срібні ґульдени появили ся знова в Станиславові і околици. З такими грішми переловив двох жидів при купнї білєтів касієр зелїзницї на двірци в Станиславові і віддав справу прокураторії.   Заборонене віче жидівске. Староство станиславівске заборонило відбути скликане на день 2-ого червня с. р. віче, котре уряджувало товариство політичне галицких і буковиньских жидів. Мотивом до заборони було се, що в зборах мали взяти участь, крім членів товариства, також особи не належачі до товариства без яких-будь запросин.   Хитрого конокрада переловила в сих днях жандармерія в Старій соли. Сей конокрад занимав ся майже 20 лїт крадіжію та торговлею крадених коней. Під хатою єго єсть простора пивниця, в котрій найдено кістяки кільканацятьох коней, і там він переховував крадені конї доки не мав нагоди продати на якім торзї.   Дрібні вісти. В містї Садагурі заложено минувшого місяця угольний камінь під будову православної церкви коштом звиж 30.000 тисяч зр. а з того 15.000 з буковиньского фонду реліґійного. — 40-лїтний зїзд товарискій відбуде ся у Львові дня 16-ого н. ст. червня с. р. тих товаришів, котрі в роцї 1855 укінчили 8-му клясу а взглядно складали испит зрілости в ґімназій бернардиньскій. Місце збору о 8-мій вечером у Штадмілєра. — Бувшій презідент ради державної д-р Фран. Смолька перебуває на курації в Ремербад, де занедужав на запаленє легких. Стан здоровля, котрий мав бути безвихідний, після донесень найновійших телєґрам, єсть вдоволяючій. — В Тернополи помер Созонтій Лопушаньскій асистент зелїзницї державної в 32. роцї житя. — У Відни помер ґенеральний директор заряду тютюневого бар. Крікль [Krueckl]. — З Відня доносять, що шеф презідіяльного бюра радник двору Кляпс, пійшов на пенсію; перебув він під вісїмнацятьма міністрами. — В Перемишли помер дня 1 червня на удар серцевий надпоручник артилєрії Розлуцкій, син вислуженого директора шкіл народних.   Дѣло 