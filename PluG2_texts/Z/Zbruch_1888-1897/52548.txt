Рух в руских товариствах.

Головний збір членів "Народного Дому" в Чернівцях відбув ся дня 12. мая с. р. в комнатах сего товариства.
Голова товариства сов. Винницкій відкрив збір промовою, в котрій між иншим сказав:
"Наш Народний Дім — а се дїло не тілько добре, оно для буковиньскої Руси і дуже важне, а преважне длятого, бо-ж в сїй народній хатї скупляє ся цїле наше народне житє, бо з сеї сказав би-м одинокої на Буковинї народної твердинї, розходять ся лучі правдивого народного світла по цїлім нашім краю.
"А такого світла треба для нас Русинів як найбільше, коли зважимо, що до недавна тяжка, темна духова мрака покривала майже всю нашу країну, що ще й тепер лучі народної просвіти передирають ся дуже тяжко через сю темряву, а до того нашого лиха ще й свої люде злої волї, що не зносять ясного божого світла, ради би притьмити, раді би придушити і сю нашу ще дуже слабоньку просвітну зірку.
"Длятого ми Русини, ще тепер на власній рідній земли проживаєм всюда витиснені, всюда упослїджені, як справдїшні наймити чужих людей; длятого то ще й тепер дуже мало межи нами щирих рук до загального народного дїла, длятого і наша на Буковинї одинока народна институція, наш "Народний Дім", не міг до тепер розвинути ся відповідно до своєї великої задачі і принести пожаданих для загалу ряснїйших плодів.
"О скілько під сими дуже тяжкими обставинами відповів уступаючій видїл своїм обовязкам, се покаже справозданє сего видїлу, котре стоїть на порядку дневнім. Я-ж гадаю вже на сїм місци подати до відомости Світлому зборови один відрадний факт, що подає нашому товариству певну надїю на лучшу будучність, а то, що Єго Величество наш цїсар зволив на просьбу уступаючого видїлу наказати урядови, щоби занотовано наше товариство до запомоги з державної льотерії. Взиваю, отже щоби Світлий збір через повстанє з місць заявив гідно глубоку подяку за сей великодушний монаршій дар. [Всї повстають з місць з грімким окликом: славно!] Нехай сей великодушний монаршій дар додасть нам більшої охоти до дальшої ревної працї около здвигненя нашого національного людского житя, а наша щира праця поборе на певно всї наші злиднї!"
Потім секретар товариства п. Ґулка відчитав справозданє з дїл уступаючого видїлу за час від 11. мая 1890 до 12 мая 1891 р., в котрім, між иншим, подав:
"Средства товариства для виповненя статутарної задачі суть за малі; се виказує касове справозданє. 12.660 зр. довгу, котрий був минувшого року на домі загіпотекований — ся, як на наші обстанови велика цифра, пожирає наші средства, членьскі вкладки, чинш з дому й добровільні датки. Про-те головним старанєм видїлу було: орудувати майном товариства так, щоби дім по части увільнити від довгу, удержати єго в ладї, стеречи єго власности, при тім старати ся о розвиток народного і товарисвого житя межи членами, і взагалї интересувати ся і брати участь в справах народних, котрі обходять наше товариство яко руске товариство.
"І так видїл стягав, о скілько було можна, належитости від довжників, подав петицію до краєвого сойму о запомогу і дістав 200 зр.; подав петицію до буковиньскої щадницї о запомогу і дістав 50 зр.; удав ся з просьбою до Найяснїйшого Пана, щоби призначив на "Народний Дім" часть доходу з державної добротворної льотерії і одержав від краєвого ц. к. правительства повідомленє, що наш "Народний Дім" пренотовано межи институціями, котрі мають з будучих льотерій дістати запомогу. Єсть надїя, що наші стараня небавом принесуть "Народному Домови" якійсь новий фонд на утворенє бурси для бідних учеників.
"Запомогу у сойму виєднали наші рускі соймові посли, з котрих два — пп. Єротей Пігуляк і Тиминьскій є членами видїлу, а третій — д-р Волян членом основателем "Нар. Дому". Кромі запомоги від сойму п. Тиміньскій узбирав межи соймовими послами 105 зр. на бідних учеників і передав до розпорядимости видїлу. Ті 105 зр. роздано в той спосіб, що дано двом академикам по 31 зр.; на коляду, т. є. на одїж для бідних міщаньских дїтей народних шкіл до роздїленя перед різдвяними святами 21 зр.; а на запомогу ученикам ґімназії 20 зр. Кромі тих грошей видїл видав на запомогу і позичку бідним ученикам 107 зр.
"Для товариского житя удержує видїл читальню і кругольню, і устроїв музикально-декляматорскій вечерок в честь трох поетів Шашкевича, Федьковича і Шевченка. В лїтї устроїв видїл в кругольни забаву на вигриш, в котрій брало участь много Русинів членів і не-членів.
"Удержуванєм кругольнї і будівничою частію господарки займав ся ревно видїловий п. Ґелечиньскій. Єго то дїло, що дім находить ся в ладї. Винаймом комнат і наглядом над домом занимав ся касієр, комісар Тиміньскій."
Потім відчитано справозданє касове, а именно рахунок за рік 1890 і прелімінар на рік 1891, котрі подамо на другій раз в сїй рубрицї.
Під конець поставлено кілька внесень. На внесенє п. Єротея Пігуляка ухвалено удати ся до посла ради державної д-ра Воляна, щоби приспішив запомогу з державної льотерії, — а на внесенє д-ра Стоцкого ухвалено поручити новому видїлови, щоби як найскорше заняв ся отворенєм бурси для поміщеня шкільної рускої молодежи.
Загальний збір закінчено вибором нового видїлу, до котрого ввійшли яко члени: Ис. Винницкій, А. Ґелечиньскій, К. Костецкій, О. Манастирскій, В. Михальскій, Єр. Пігуляк, Ом. Попович, д-р Ст. Стоцкій, Єр. Федорович і В. Ясеницкій; яко заступники: И. Ґулка, Ю. Пігуляк, И. Ронґуш, И. Тиміньскій, Н. Шкурган; яко надзорча рада: Н. Влад, Н. Вишньовскій, Л. Глиньскій, П. Войновскій і Й. Сольоґ. 