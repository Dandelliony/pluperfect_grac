◦ ◦ ◦

Крадїж. На двірци зелїзницї у Львові, щез лист з 600 зр. Стали слїдити за злодїєм і викрили, що на ті гроші злакомив ся помічник возьного почтового і трафікант Моріс. Гроші відобрали им, віддали почтї, а самих арештовали.
Огнї. Дня 30 сїчня с. р. вечером повстав огонь у Дрогомишли в дворівскім повітї домі Ивана Льоди або Стецева. Згорів дім, а в огни втратив житє і сам Льода. — Огонь в Лановичах, о котрім ми вже писали, наробив шкоди на 1400 зр., спаливши дві стодоли, обезпечені на 1564 зр. Підозрівають, що властитель стоділ Абрагам Бахман сам підпалив, аби асекурацію дістати, і шкоду в огню порахував він собі мабуть за високо.
Зле понятий патріотизм. Часть львівскої молодїжи польскої думаючи очевидно, що патріотизм обявляє ся аж тогди, коли демонстративно святкує ся память народних подвигів і неудач, станула cего року в суперечности до поглядів старшої интеліґенції і тому хотїла перешкодити забавам, які відбували ся дня 1 с. м. в ремісничім товаристві польскім "Gwiazda" і в касинї міскім. Студенти університету, політехніки і ветеринарії числом около 150 зібрали ся були перед будинком товариства Gwiazda і хотїли перешкодити забаві. Треба аж було поліції, щоби удержала порядок. Студенти пустились тогди до касина і почали тут кидати камінєм у вікна. Аж сильний віддїл поліції зробив наконець порядок на улици арештуючи 54 студентів, найбільших крикунів. Між арештованими було 24 студентів університету, 16 з політехніки, 3 з ветеринарії, а прочі прогнані студенти ґімназіяльні, і оден її складач друкарскій. Арештованих по списаню з ними протоколу на поліції пущено на волю.
Смерть від загару. Сегорічна зима забирає ріжними способами людей зі світа. Богато люда згинуло як не на морозї, то таки в себе в хатї від загару. Жаль мабуть людям палива і тепла тай затикають скоро груби, думають, що так лучше, а тимчасом буває, яка запалять собі так у грубі вечером, то рано вже годї им встати, бо померли — від загару. Про такі випадки смерти в цїлім краю ми вже доносили, а тепер от знов пишуть нам про такі нові випадки. Шестеро людей померло від загару! В Семаківцях в Коломийщинї загорів на смерть селянин Михайло Форкушак. — В Квяждвори в пов. коломийскім померли від загару Яцко Настюк і Марія Гриванюк. Обоє мали по 40 лїт. — В Домаморичу в Торнопільщинї загоріли на смерть 16-лїтній Гринько і 10-лїтній Степан, сини покійного Ивана Лисака. Матїр тих хлопцїв і дві доньки, 10-лїтну Мариську і 14-лїтну Марту ледви відратували. — В Ляхівцях в богородчаньскім повітї померла з тої самої причини дитина Олена Басараб. — Ті приклади несподїваної смерти повинні навчити наших селян, щоби затикали груби аж тогди, як у них зовсїм огонь вигорить і вуглє почорніє. Поки з вугля иде синявий огник, поти не треба затикати. 