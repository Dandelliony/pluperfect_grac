З гостини цісарскої. — Касаційний трибунал.

З гостини цісарскої. В Кракові не був дворець декорований при відїздї цісаря, а публиці дали знати, щоби вздержалася від окликів, єсли в цісарскім вагонї вікна будуть заслонені фиранками. Цісар не явився нї в вікнї вагона нї на перонї, тому численно зібрана публика заховалася досить спокійно. Кілька осіб хотїло доручити цісареви просьби, але що цісар не висїдав, тому доручено их намістникови. З поміж тих петентів єсть вельми цікава просьба огородника краківского Морґенбессера. Морґенбессер єсть протестантом а єго доньку вже в старшім віці охрестив кс. Ебергард та відтак вивезли єї десь заграницю до якогось монастиря. Донька пише листи до родичів без дати і місця, а радше з різних місць, де ті листи надаються на почту, і хвалить собі побут та впевняє, що приняла віру католицку з пересвідченя. Але та пригода так вразила матїр, що сильно занедужала і тому отець молить о се, щоби бідна мати бодай перед смертію могла побачити свою доньку, або довідатися о правдивім місци єї побуту.
Касаційний трибунал під проводом совітника В. Ковальского розсуджав кілька відкликів, внесених против засудів судів в Кракові, Вадовицях, Тарнові і Львові. І так в Кракові засуджено 19-лїтного Андр. Тирку на три роки тяжкої вязниці за се, що з мести вложив в стирту сїна Іос. Секуцкого папироса і кілька сїрників та тим способом підпалив єго; Тирка приняв засуд, але єго родичі внесли відклик; трибунал не увзгляднив відклику. — Так само затвердив трибунал засуд вадовицкого суду на півтретя року вязниці жида Илії Тобіяса за фальшиву криду. — Трибунал увзгляднив відклик прокураторії тарнівскої против малого виміру кари для І. Писарчека і Лавра Купця, котрі звязали одного чоловіка на своїм возї а відтак їхали з ним милю дороги і били; трибунал підвисшив кару з чотирох місяців для Писарчека на шість а для Купця на пять місяців вязниці. — Трибунал знїс засуд львівского суду на півтора року вязниці для арендаря Соммера Ґребля за намову до фальшивого свідченя, тому, що при розправі не переслухано двох свідків в користь обжалованого; трибунал зарядив розписанє нової розправи судової. 