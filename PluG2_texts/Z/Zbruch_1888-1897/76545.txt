◦ ◦ ◦ ◦ ◦ ◦ ◦ ◦ ◦ ◦

Послїдні вечерницї в "Рускій Бесїдї" у Львові удали ся в кождім взглядї знаменито. Красний і поганий пол був заступлений дуже численно, а сорок і дві пар віддавало надежний довг Терпсіхорі, під незрівнаною управою п. Сарачиньского. Білий день кидав ся вже крізь вікна до салї, коли потомлені гостї збирали ся до відходу.
В суботу відбуло ся засїданє виконуючого комітету ювилейного, на котрім уложено лісту осіб, котрим належить вислати запросини. З запросинами мають дотичні особи лично зголоситись в днях 16 і 17 н. ст. лютого між годиною 7-ою а 8-ою вечером в комнатах "Рускої Бесїди" по білєти вступу на концерт, якій як звістно устроює комітет дня 19 н. ст. лютого в великій сали Народного Дому. — Згадані запросини розіслано нинї після лісти ухваленої комітетом ювілейним.
Огнї. Дня 8 н. ст. лютого о 10½ годинї з рана повстав огонь в Камінцї струмиловій в домі жида Хаїма Ліндвурма і мимо того, що дахи були покриті снїгом, знищив до крихти 7 жидівских домів з великими припасами збіжа, призначеного для торговлї. Доми були обезпечені. Шкода виносить 15.000 зр. Огонь повстав з неосторожности підчас паленя в печи. В часї пожару віяв сильний вітер і єсли би не енерґічна поміч була би згоріла цїла дїльниця міста.
П. Станислав Чекалюк, родом з Супранівки одержав на львівскім університетї ступінь доктора прав.
В кругах судівництва західної Галичини — як пише Czas — панує від якогось часу огірченє з причини послїдних именовань, а именно з причини переношеня урядників з Галичини всхідної до західної. Оголошене именованє прокуратура державного для Ясла ґр. Дїдушицкого єсть вже шестим з ряду. Для поясненя треба додати, що округи висших судів львівского і краківского мають відрубний status урядничій і що в наслїдок того кожде перенесенє а взглядно кожде именованє урядника з округа суду львівского на посаду в окрузї краківскім єсть получене з поминенєм урядників краківского округа суду висшого. Таке поступованє, каже Czas, не було би кривдою для урядників краківского округа, єсли би при обсадї посад в львівскім окрузї судовім увзгляднювано кандидатів з округа краківского. Тимчасом так не дїє ся, а навіть одного кандидата з краківского округа стараючого ся о посаду при висшім судї у Львові з причини посвояченя, котра стоїть на перешкодї єго именованю в тамошнім окрузї, не увзгляднено. Єсли иде о обсаду посад начальних і видних, якою єсть на пр. посада презідента суду висшого, вимагаюча визначних і особливих спосібностей, поступованє таке єсть зрозуміле і принесло дїйстно тутешному округови тревалі користи. Однако инакше стоїть справа, єсли иде о посади менше визначні на пр. о посади ранґи семої (совітників першої инстанції прокураторів державних). В таких случаях именованє кандидатів з иншого округа не находить оправданя, бо наш округ має рівно спосібних урядників і длятого кожде обсадженє вільної посади в тутешнім окрузї урядником львівского округа мусить уважатись неоправданим поминенєм. — Чудно, що Czas звернув увагу на перенесеня урядників судових до західної Галичини а поминає мовчки перенесеня урядників инших дікастерій на Захід, хоч в судах лучають ся таки перенесеня о много рідше як в инших урядах.
Нефортунні борцї. Замість всїляких коментарів просимо перечитати сей куріозний обіжник жовківского отця декана, котрий всю свою дїяльність зводить до правописного питаня. Обіжник сей звучить дословно так: — "Ч. 17. До Пречесного Духовеньства Деканата Жолківского. Нинїшним препоручає ся Вашим Всечестностям горячо своїм именем і назвиском і чином заосмотрити в залученю находячу ся просьбу до Его ц. к. Апост. Величества нашого Наймилостивійшого Монархи в цїли вірного береженя наших завітних святощів нашої св. церкви, культури і національности. Прошу обережно підписувати, аби не помунати і не пімняти речену просьбу, но заховати ю в приличной, чистой і хорошой формі. От Жолківского уряду деканального в Мацошинї 26. сїчня 1893". — До сего долучив отець декан протест против фонетики, фабрикований в лябораторії "Русскої Ради". Бажаємо вам отче, хотяй на тім "поприщи" спасенного успіху, і поручаємо перш усего, самому навчити ся правописи і язика. — Другій борець, се о. Тшесньовскій, декан щирецкій, котрий на соборчику в Красові предложив до підпису рівнож протест против фонетики. На пятнацять присутних священиків підписало єго пять. — І вам отче, не завидуємо вашої дїяльности! Трудїть ся!... 