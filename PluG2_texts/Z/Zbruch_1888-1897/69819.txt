◦ ◦ ◦ ◦ ◦ ◦ ◦ ◦ ◦ ◦

Омнібус, курсуючій між Маріївкою а Львовом, відїжджає зі Львова (площа Галицка) почавши від дня 19 н. ст. серпня о годинї 4-ій по полудни замість о 5-ій. Впрочім розклад їзди незмінений.
В Делїєві під Галичем появила ся холєра. Спроваджений зі Станиславова лїкар, д-р Чеснак, означив єї яко cholera nostras. Померло десятеро людей. Жандарми заборонюють квасити огірки на зиму в своїй ревности в виконуваню приказів власти політичної.
В справі заколоту в Тучапах дістали ми від одного случайного кореспондента вість, що Тучапяне голосять, мов-то они вже дістали на Спаса депешу з Риму, що папа позволив им перейти на латиньскій обряд. [Казали: Ojciec św. już pozwolił, a papiery przyjdą pocztą.]
О. Теофіля Шухевича, греко-кат. пароха з Садагури, именував президент Буковини бар. Кравс членом окружної ради шкільної на округ черновецкій, а о. Ивана Порайка греко-кат. сотрудника в Чернівцях членом міскої ради шкільної.
З Бродів доносять, що о. Ефинович, парох в Попівцях, купив сими днями від наслїдниківі ґр. Ольді маєтність Залїсє за 35.000 зр.
Огнї. Дня 16 н. ст. серпня повстав огонь в селї Северинцї під Олеськом, власности Бронисл. Уєйского і знищив дім економа і будинки господарскі. Шкода дуже значна. Причина огня незвістна.
Концентрація войск у Львові. Вчера прибули до Львова дальші полки піхоти а то: 41-ій з Черновець, 24-ий з Коломиї, і 58-ий зі Станиславова, кождий з полковим штабом і з музикою. Тепер отже стоять у Львові ті полки в цїлости: н-р 15, 24, 30, 41, 55, 58, 80 и 95 та 30 баталіон стрільцїв; крім того стоять ще два полки оборони краєвої. Також прибула до Львова дивізія артилєрії полевої зі Станиславова і Товмача. В самім Львові і околици а також в сусїдних повітах розміщено 5 цїлих полків кавалєрії, т. є. три полки уланів і 9. та 10. полк драгунів. Рівночасно покликано значну часть резерви до віддїлів фурґонів. З нинїшним днем концентрація войск у Львові вже скінчена з виїмкою оборони краєвої.
Загадочне убійство. З Золочівщини доносять, що минувшої пятницї по полудни найдено в Красносїльцях жінку одного з тамошних господарів у власній хатї з відрубаною головою. На шиї у ней будо 12 слїдів ударів сокири а кромі того на череві 6 ран від сокири. Покійна, 30-лїтна гарна женщина, мати кількоро дїтей, жила з мужем тихо і примірно, але в селї звали єї чарівницею. Про виновника сего убійства не знати нїчого певного, бо одинокій свідок, 15 лїтна пасербица покійницї, цїлком не розвинена і дурновата дївчина, не уміє нїчого певного сказати, лиш оповідає, що виділа як небіжка прийшла до хати, кленучи дїти і кажучи, що через них мусить собі конець зробити. За небіжкою увійшов до хати "чорний" и станув в кутику. Тогдї покійниця кинула ся на пасербицю, звалила єї на землю і хотїла сокирою зарубати. Але тая вирвала ся їй з рук, ухопила з колиски 10-місячну дитину і утїкла в поле до вітця. Що дальше було не знає. Характеристично, що в селї вірять, що убійником єсть чорт. Пасербицю не арештували, бо єї никлі сили, в порівнаню з силою убитої, виключають всяку можливість, щоби она була убійницею.
Приряд до мішаня карт. Парижскі клюби заводять тепер по своїх сальонах гри приряди до мішаня карт, винайденя якогось Білєна. Приряд сей дуже простий, мішає карти незвичайно скоро і виключає всяку можливість фальшованя. Имовірно заведуть єго обовязково у всїх домах гри.
Дрібні вісти. Цїсар дарував погорільцям громади Ушня, в повіті золочівскім, 500 зр. запомоги. — Дня 6 н. ст. вересня відбуде ся в Тулиголовах вінчанє п. Ивана Матвіяса, окінченого богослова, з панною Людмилою Паппівною, дочкою тамошного пароха. 