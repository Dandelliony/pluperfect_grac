Гадка прокуратора Маркова о процесї Паніци. — Гостина д-ра Дамяна Савчака у Відни. — Вечерницї в память знесеня панщини і смерти народного мученика за свободу заходом тов. "Сїчи".

Сими днями мали ми нагоду чути гадку прокуратора Маркова, висказану о процесї Паніци і товаришів та о участи россійскої дипломатії в заговорі. А що прокуратор Марков — особа в тій справі компетентна, то і подаємо що-важнїйше з єго бесїди читателем "Дѣла".
По гадцї Маркова процес Паніци єсть дуже цїкавий і поучаючій не длятого, що Паніца і єго товариші хотїли зробити державний переворот, але длятого, що "конспіратори дїлали за згодою россійского правительства, ба навіть самого цара". За доказ на те прокуратор ставить письма Якобсона до Паніци. "Правда — мовив прокуратор — можна-б сказати, що Якобсон був лише драгоманом (перекладчиком) при букарештскім россійскім консулатї, отже не представляє собою анї дипломата, анї не єсть висшим урядником взагалї, — однакож я єго знаю: він чоловік интеліґентний, а по друге, на всякій спосіб єсть урядником. (Драгомани звичайно не числять ся до правдивих урядників. — Замітка дописувателя.) Тон усїх перехоплених письм Якобсона єсть дуже певний; від часу до часу він покликував ся на деяких високих россійских урядників (Зиновєва і др.), а один раз на самого царя. В однім письмі Якобсона приходить уступ: "О нашім намірі звістно навіть Єму...", то значить: цареви. Сего нам досить до певности, що в заговорі Паніци против князя і правительства головним виновником єсть Россія. Обжаловані були тілько послушними орудіями в руках "заґабонтскої" россійскої політики, котра ширить в чужій державі прінципи руйнуючого нігілізму. В наших очех россійскі дипломати — то нї більше нї менше як болгарскі нігілісти, котрих послїдними словами єсть: заговір і динаміт!"
Процес, після гадки прокуратора, скінчить ся на другій тиждень в середу або четвер. Князь після болгарскої конституції має право засудженим кару зменшати або й дарувати, але не має права зовсїм скасувати засуд; хто був раз засуджений, той тратить горожаньскі права і тоті права може вернути тілько народне собранє на предложенє міністерства або й самих депутатів. Після гадки прокуратора князь мабуть дарує кару засудженим (т. є. уласкавить их), — лагідність князя в тім взглядї знана. Впрочім єсть до такого здогаду дві важні причини: перша, що так стало ся два року тому назад з майором Поповом, котрого князь від разу уласкавив (Попова засуджено за мальверзації в полку), а друга причина, що Паніца мав за собою все-таки великі заслуги для краю: він належав до знаної трійки, що перевела в р. 1885 революцію в Филипополи, чим поміг до сполученя обох Болгарій, а також відзначив ся в сербско-болгарскій війнї. Читателям "Дѣла" звістно про подорож члена видїлу краєвого д-ра Д. Савчака в цїлях наукових. Т. зв. закон о волокитах 1885 р. дав автономічним властям поодиноких країв чимало до роботи. Доми примусової працї для безприютних индівідуів, як і доми поправи для таких индівідуів понизше 18 лїт, суть для того рода осіб добродїйством, а для держави доказом почутя гуманности і умілого використуваня сил кождого громадянина. Но не у всїх краях Долитавщини дало ся доси завести краєві институти працї примусової та поправи. Галичина висилає до нинї своїх поселенцїв "на заточенє" до других країв австрійскої части монархії і платить им значні кошти удержаня. Тому призадумано ся і в Галичинї, чи би не можна мати у себе дома такі институти і поручено д-рови Савчакови, позаяк се належить до єго реферату в видїлї краєвім — робити над тим предметом студії, щоби відтак мати матеріял для сойму.
В маю розпочав п. Савчак свою працю. До Відня приїхав дня 9 мая з Морави, де перші, а именно в Бернї і Знаймі, поробив студії. Низша Австрія має першорядні доми примусової працї і поправи, тому мусїв і сюди наш посол на довшій час загостити, а мешкавши у Відни, доїзджав з-відси до Корнайбурґа, Вінер-Найштадта і Ебенбурґа, та совістно трудив ся над тим, за-для чого приїхав. Студії ті, допити, збиранє дат та конференції в низшо-австрійскім видїлї краєвім і намістництві як і з декотрими послами ради державної заповняли нашому трудолюбивому заступникови весь час одно-тиждневого у Відни побуту.
Однак мимо многих урядових занять найшов п. посол підгаєцкій нагоду познакомитись і з громадкою віденьских Русинів, як старших так і молодших. Бачив ся з деякими послами Русинами (о. Озаркевичем, сов. Ковальским, Охримовичем), а в товаристві "Сїчи" трафив як-раз на надзвичайні загальні збори того товариства. [Гостину єго як і заявленя почести для народолюбного посла казав теперішний голова товариства зазначати в протоколї.]
Дня 12 мая запросили члени "Сїчи" і другі Русини віденьскі д-ра Савчака на вечерницї, які в єго честь справили. Серед бесїд і розмов та гомінної пісни, котру і Нїмцї добре вже знають та дуже нею любують ся, перейшла скоренько і північ. На вечерницях тих піддав п. Савчак гадку, чи би не можна дня 3 (15) мая устроїти у Відни забавні сходини в память знесеня панщини на Галицкій Руси. Видїл "Сїчи" радо підняв ся сего патріотичного обовязку і 3 (15) мая згромадилась віденьска Русь в дуже поважнім числї. Около 9 години вечером привитав зібраних в реставрації Schmidtleitner-a (VII Lerchenfelderstrasse 45) теперішний голова товариства д-р М. Зобків і вказуючи на вагу торжества і відношенє нашого Тараса до свободи і волї, заявив серед загального одушевленя, товариство поминає при сїй нагодї не лише память свободи з 1848 р., але і того, котрий потерпів за голошенє тих идей. З-поміж гостей повитав голова між иншими серед признаків радости по кождім повитаню: о. посла Озаркевича, основателя "Сїчи" і бувшого заступника голови сов. И. Струміньского з достойною женою, посла д-ра Дамяна Савчака, референта шкільного при міністерстві просвіти проф. Е. Харкевича і симпатичного давного товариша та почетного члена д-ра Ярослава Окуневского, котрий, злїзши недавно з Гімаляїв і переїхавши Цейльон, задержав ся на короткій час, в переїздї до Галичини у любім єму Відни.
Зразу ишли по-при тоасти бесїди, переривані співами, в котрих брав участь і наш тенорист Евгеній Гушалевич, на темат важности хвилї та загального нашого положеня. Посол о. Озаркевич заявив в довшій бесїдї, що за весь час свого 21-лїтного заступництва руского народу мав усе на оцї передовсїм єго добро і защиту запоручених єму прав. "Мене болить серце — казав — за тим знужденїлим народом, над котрим непокликані недруги знущають ся, на кождім кроцї дїють кривду, а все то нїби заступаючи закони. Тим часом дїєсь се як раз противзаконно, і то спонукало мене висказати правительству раз гірку правду в очи. До рішучої опозиції загнало мене пересвідченє на довгих лїтах, що ждати на добру волю правительства серед згоди з ним, не приносить для нас успіхів. Я виступав в справі загального звачіня, а мої личні справи ще довго будуть мабуть залягати в инстанційних урядах." — Посол д-р Савчак в промові своїй сказав між иншим: "Звідуючи чужі краї і сходячи ся з чужими народами, скріпив я своє давне пересвідченє, що ми далеко ще не стоїмо там, де стояти би повинні і де другі вже стали. Нам треба довголїтного ще, і то безуспішного труду, аби піднести бідний наш край і єго мешканцїв до рівноваги з другими. Кождий, хто тілько може, повинен подати помічну руку нашому збідженому, а тому і податливому, та лише 42 роки свобідному народови. Нам не дивувати ся, що він не в силї ще користуватись усїми прислугуючими єму правами, але взяти ся щиро за розширенє круга знаня єго!"
По півночи, коли старші гостї порозходились, розпочала ся "часть забавна". Не треба додавати, хто їй проводив, коли у Відни практикує ще д-р мед. Евгеній Озаркевич. Він враз зі своїм на перегони дорівнуючим єму заступником тов. Ив. Мохом постарав ся о се, що всї нараз і кождий з осібна бавились "знаменито" до пізної ночи, а оно тепер серед пекучого лїта не так зараз лучить ся.
Д-р Д. Савчак виїхав з Відня на Краків до Львова дня 19 мая, лишивши по собі між нами милу згадку. 