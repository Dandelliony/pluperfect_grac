В справі забав молодїжи шкільної.

Міністерство віроисповідань і просвіти видало в справі забав молодїжи шкільної таке розпорядженє:   Заохота, містяча ся в розпорядженю з дня 25 вересня 1890, змагаюча до введеня забав молодїжи в школах середних, дізнала живої підпори зі сторони властей шкільних і кругів учительских, в наслїдок чого поступ в тім напрямі єсть вже значний. Висказане в повисше наведенім розпорядженю ожиданє, що громади і приятелї молодїжи будуть підпирати змаганя адміністрації шкільної, стремлячої до фізичного образованя молодїжи, було оправдане і адміністрація може з вдоволенєм споглядати на овочі, узискані доси сими чинниками.   Успішне і охотне співдїланє тих чинників може передовсїм забезпечити узисканє відповідних боїск до забав, адміністрації же шкільній припадає задача обдумати инші условія, відносячі ся до правильного відбуваня забав молодїжи.   В цїли покритя видатків, сполучених з правильним відбуванєм забав шкільних, о скілько тих видатків не поносять громади місцевостей шкільних або місцеві товариства, уповажнені суть дирекції державних шкіл середних, на початку року шкільного разом з датками на збори наукові побирати від кождого ученика додаток що найбільше 50 кр. Убогих учеників треба на всякій случай увільнити від того датку.   Фондом зібраних сум завідує директор, котрий єсть обовязаний при кінци кождого року предкладати ц. к. радї шкільній краєвій рахунок в окремім справозданю.   Заведеням о меншій фреквенції, в котрих наведені повисше датки не вистануть на покритє видатків на забави для молодїжи, буде можна признавати на підставі умотивованих внесень відповідні запомоги з фондів державних.   Укладаючи розклад годин для предметів обовязкових і надобовязкових, повинні директори о стілько звертати увагу на забави молодїжи, щоби бодай одно, а по змозї для кождого віддїлу забави одно пополудне було вільне від науки шкільної. На ту пору року, в котрій відбувають ся забави молодїжи, повинні учителї так роздїлити тиждневі лєкції кождого предмету, щоби на слїдуючій день по дни забав не були визначені жадні працї шкільні, а препарації були як найменші. Ті зарядженя відносять ся також до середних шкіл, що не остають ся під посередним зарядом державним, о скілько в них відбувають ся забави для молодїжи.   Краєва рада шкільна повідомила дирекції шкіл середних о змістї сего розпорядженя і вказала на се, що ті всїлякі датки призначені суть передовсїм на перше купно прирядів до забав, на дальше доповненє і направу их, на покритє дрібних видатків і на відповідні ремунерації для учителїв, що ведуть забави, або доглядають их.   Що-до тих ремунерацій, дирекції будуть предкладати краєвій радї шкільній внесеня о них разом з рахунками з датків на забави молодїжи, а суми дозволені будуть виплачувати за квітами і вставляти их в рахунки.   О скілько властям, корпораціям і особам, котрі в послїдних двох лїтах зі щирою охотою занимали ся фізичним розвоєм молодїжи шкільної, не висказано ще подяки, уповажнило міністерство краєву раду шкільну подякувати в имени міністерства, котре рівночасно зарядило, щоби на будуче у справозданях инспекційних і річних подавано єму до відомости приклади похвальної дїяльности в тім напрямі.   Дѣло 