Лїкарі в Хинах. — Ювилей окулярів.

Лїкарі в Хинах. 
В Пекинї идучи улицею можна побачити по обох сторонах множество кольорових вивісок з написами имен лїкарів і довжезних подяк від услужних приятелїв і пацієнтів. В Хинах занимає ся всякій медициною а мудрости своєї учить ся з підручників, яких там на сотки. Тому то в Хинах є звичай диспутувати з лїкарем, дїлити ся з ним своїми спостереженями що-до хороби і єї лїченя, а лїкар мусить мати незвичайну притомність умислу і проворність, щоби знати, коли і що пацієнтови признати, а коли і що заперечити, не опротивляючи ся анї приписам медицини, анї не обиджаючи самолюбства і самохвальства пацієнта. Занятя хиньских лїкарів суть дуже розспеціялізовані. Придворні лїкарі дїлять ся на спеціялістів від недуг внутрішних, внїшних, жіночих, дитинячих, очних, зубних, на дитинячі висипки, а єсть навіть такій спеціяліст, котрий має лиш світити свічки по святинях на интенцію подужаня хорого. Ювилей окулярів.
Серед всїлякого рода ювилеїв прийшла черга і на 600-лїтний ювилей окулярів. Найшов ся Нїмець, Іос. Роденшток, котрий видав розвідку під заг.: "Окуляри" (die Brille) і доказав, що окулярів уживають вже 2000 лїт хоч не в такім видї як тепер. Вже Нерон за-для короткозорости уживав побільшаючого скла приглядаючись борбі ґлядіяторів, однак лиш на одно око. Винайденє властивих окулярів віднести треба до р. 1290, але хто властиво вигадав окуляри, доси не рішено, бо одні приписують се якомусь Фльорентійцеви Saldino degli Armati, а инчі знов монахови Александрови Спінї. Зразу купували окуляри на вагу золота. Також не знають Нїмцї, відки взялась их назва Brille. Одні кажуть, від того, що замість скла уживано до окулярів одного рода смараґду, званого беріль, а другі кажуть, що Brille походить від латиньскої назви parillum, котрою називано в середних віках паристі річи. 