◦ ◦ ◦ ◦ ◦ ◦ ◦ ◦ ◦ ◦

З увязнених о забуренє публичного спокою випущено вчера зполудня, по зложеню кавції, на вольну стопу також п. Сергія Деґена і панну Наталію Деґенівну. Радість панї генералової Деґенової, котра уже більше як півтора місяця ждала у Львові на випущенє своїх трох дїтей з вязниці, можна собі представити. Родина пп. Деґенів мусить — не знати, як ще довго — проживати у Лвові, бо слїдство о забуренє публичного спокою застановлено тілько що-до молодшої панни Деґенівної — Марії. Само собою розумієся, що паньство Деґени — хоч і як им мусить бути приємно проживати на вольній стопі в конституційній Австрії, — все таки просять Бога, щоби слїдство о забуренє публичного спокою з §.65. с. австрійского закона карного скінчилося як найскорше і они, доставши назад свої кавції, могли переїхати во свояси, в Россію. Оба кіевскі академики, Кистяковскій і Маршиньскій, сидять ще у вязници, мабуть длятого, що нїхто доси не предложив за них — кавції.
Епильог процесу Вислоуха і товаришів. N. Reforma подає: Розпорядженєм намістництва мають бути вигнані з Австрії: Гомулицкій і Вильчевскій; Климашевскому вільно остати в Австрії, лише не в Галичинї; Єльскому і Янушевскому дозволено дальше образуватися в дубляньской школї рільничій.
Збори молодежи академичної в Кракові розвязав комисар дня 20 н. ст. жовтня, коли зійшлися, щоби вибрати управу Читальнї академичної. Причиною розвязаня зборів була промова академика п. Ернеста Брайтера, кандидата на голову "Читальнї". Брайтер оказав, що "вибраний товаришами на голову буде старатися, не допускати в Читальни переваги елементів станьчиківских". Такій висказ викликав интерпеляцію, а коли кандидат хотїв відповідати, репрезентант власти розвязав збори і не допустив до дальшої дискусії.
Зелїзниця Кароля Людвика зміняє від 1 падолиста с. р. на шляху Ярослав-Сокаль дотеперїшний розклад їзди і заводить поїзди з більшою як доси скоростію. За-для сеї зміни наступить сполученє поїздів зелїзниці ярославско-белзецкої в Раві Рускій, а тим способом буде можлива безпосередна їзда з Ярослава до Белзця, Львова або Сокаля, а також з Сокаля до Белзця, Львова або Ярослава. Приїзд і відїзд поїздів в Ярославі лишаєсь без зміни, а замість того відїзд із Сокаля наступить о 45 минуть пізнїйше а приїзд до Сокаля о 50 минут ранше, як доси. Також отвориться пристанок Піддубці між стаціями Угнів Зелена для експедиції осіб і пакунків при условнім задержуваню поїздів.
Дрібні вісти. В Олїєві помер в 73 році житя гр. Казимир Водзицкій, бувшій посол до сойму і до ради державної. — Дня 5 н. ст. падолиста відбудесь в Палагичах, пов. товмацкого, вінчанє укінченого богослова п. Романа Рудницкого з панною Ольгою Нуд, дочкою бл. п. о. П. Нуда пароха в Кошилівцях. — Артур Фихтман, кандидат адвокатскій в Станиславові, одержав в черновецкім университетї степень доктора прав. — В Перемишли завязалось товариство в ціли прикраси міста і сими днями затверджено єго статути. Для сего товариства подарував полковник инжинерії Пехе, перенесений до Праги, три пави, самці, котрих на разї віддали під догляд міского огородника.  