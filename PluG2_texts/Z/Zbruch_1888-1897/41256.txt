◦ ◦ ◦ ◦ ◦ ◦ ◦ ◦ ◦ ◦

В окружнім судї в Золочеві розпочинає ся сегодня рано розправа карна против дяка Книша, обжалованого о аґітації москвофільскі.
Гарні порядки в Перемишли. В перемискій церкви на "Болонях" був храм в день Успенія пресв. Богородицї. Богослуженє відправив суфраґан о. Куїловскій разом з крил. оо. Подолиньским і Чеховичем a міщане не могли натїшити ся тим, бо, як говорили, вже кільканацять лїт не відправляв епископ в их церкви богослуженя. Радість та змогла ся ще більше, коли по богослуженю зайшов епископ Куїловскій до міщанина Цока на перекуску і дав тим доказ, що не гордить міщаньскою стріхою.
Загадочне злочиньство. В Костинї, пов. сучавского, селянин Олекса Оренчук, взявши дня 2 н. ст. вересня, в часї неприсутности жінки, з собою дитину, маючу три тижднї, замкнув ся з нею в коморі і найперше зарізав єї, відтак розбив їй голову а покровавлене тїло сховав в коморі і вийшов з хати. Жандармерія увязнила Оренчука, котрий признав ся до вини, але не подав причини сего злочиньства.
З Яричева пишуть нам: Минувшої суботи в ночи погоріли в Яричеві дві хати, жидівска і христіяньска. Огонь займив ся з жидівскої хати, де неосторожно обходжено ся з нафтою. В христіяньскій хатї ночувала партія людей, котрі ишли зі Львова на відпуст до Милятина. Підчас огню вибігли сі люде до сїней і там одна женщина з-поміж них упала на землю мертва.
Идолопоклоньство. Адорація, якою окружають в Голяндії свою 10-лїтну княгиню Вільгельміну, викликала навіть між самими тамошними горожанами певне чувство невдоволеня. Послїдними часами именно настала мов би ривалізація поміж поодинокими голяндскими містами, котрі домагають ся гостини королевої з донькою. Де лиш обходили яке торжество, або отворено яку школу або виставу, там зараз домагали ся прибутя наслїдницї престола. Така адорація проявила ся також і в Роттердамі, тому одна з найбільших тамошних ґазет виступила против того, зазначуючи, що таке идолопоклоньство зле вплине на вихованє молодої княгинї і що лїпше було би, щоби она проживала спокійно дома під оком учителїв і родичів анїж тягати ся серед прибраних улиць міста. Що таке идолопоклоньство дійшло до крайної границї в Голяндії, видно вже хоч би з того, що суть там цїлі хмари поетів, славлячих княгиню Вільгельміну a навіть видано перед двома роками в Амстердамі книжку під заг.: "Житє характер і чини Є. королївскої Вис. княгинї Вільгельміни". А героїня сеї розвідки числила сїм лїт!
Справа поручника Заправского в заведеню божевільних в Кульпаркові не притихла. В польских ґазетах львівских витворились дві партії: "Dziennik Pol. обстає при своїй первістно поданій вістцї, що з пор. Закревским зле обходили ся і по просту мучили єго в заведеню, а Kurjer Lw. перечить тому всему a цїлий розголос сеї справи Dziennik-ом Pol. називає злобою і актом пімсти на референтї видїлу краєвого д-рі Гошардї. Бо треба знати, що справи театральні, по веснянім страйку акторів, не уладились ще у всїх напрямах, а противно від часу до часу виринають на верх спори поодиноких акторів, н. пр. п. Воленьского, з п. Шмідтом, теперішним директором театру і співвластителем Dziennik-a Pol. а покривджені актори удають ся до видїлу краєвого і сей якось все доси рішав на користь акторів. Так отже п. Шмідт, маючи в руках Dziennik Pol., з пімсти на референтах видїлу краєвого, мав — після Kurjer-a Lw. — викликати цїлу справу пор. Закревского і в сей спосіб заатакувати д-ра Гошарда, котрий по-при справи шпитальні має в краєвім видїлї і справи театральні. Розуміє ся, що справа пор. Закревского не може бути вияснена нї вістями Dziennik-a Pol., нї запереченями Kurjer-a Lw., а хиба лиш оголошенєм урядового справозданя зі сторони комісії видїлу краєвого.
Дрібні вісти. Дня 23 н. ст. вересня відбуде ся в Иванівцї коло Теребовлї вінчанє панни Евгенії Иневичівної, доньки тамошного приходника, в п. Андр. Климом, укінченим богословом. — Віддїл польского товариства педаґоґічного в Перемишли відбуде засїданє в суботу дня 20 н. ст. вересня с. р. в Медицї. 