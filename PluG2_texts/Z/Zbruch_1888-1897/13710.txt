Нове непошанованє руських свят. — Найбільшій парохід для пасажирів.

Нове непошанованє руських свят. Комисія призначена до оцїненя шкід, які поробило війско підчас своих виправ в Тернопільщинї, назначила свій приїзд до Березовиць і Кипячки на день 26 вересня, т. є. на Воздвиженє Ч. Хреста. Староство тернопільске повинно було чей-же уважати на той день, висилаючи на тую комисію свого відапоручника. Коли поля потоптанії кіньскими копитами лежали неоцінені до того дня, могли ще безпечно перележати через той один день. Таке поступованє дуже огірчило селян, котрі замість слухати богослуженя в церкви, мусїли ходити з комисією по полях. Питаємось: коли вже раз будуть рускі свята шановані зарівно з польскими?
Найбільшій парохід для пасажирів називаєся „The City of New-York" и має 560 стіп довжини, 63 ширини а 44 висоти. Ціль, яку поставили будовничі того судна при єго будові, була устроити судно для плавби між Европою і Америкою не лиш найвеличнїйше і найвигіднїйше, але щоби ще судно учинити найвигіднїйшим і найбезпечнїйшим. Корабель той повстає з 15-ти віддїлів уладжених так, що хто хоче дістатися з одного віддїлу до другого, мусить конечно вийти сходами з одного віддїлу на поклад а відтак зійти иншими сходами в віддїл другій; коли-би отже котрий з віддїлів набрав через якій припадок води, то всї прочі не були-би загрожені. Корабель посїдає дві шруби, котрі роблять независимо одна від другої, а навіть віддїл машиновий подїлено на дві части. Наколи-би машини одного віддїлу були й зовсїм знищені, міг-би корабель все ще наперед посуватися з скоростію, дорівнуючою чотиром пятим єго найбільшої скорости, яку має, коли не зіпсований. Жаден навіть першорядний готель столичний не може стати з ним поровень що-до комфорту у внутрішнім строю салонів, будоарів, їдалень, комнат до купелей, до куреня і инших світлиць. Один віддїл призначений для молитви і має дуже гарно різьблений хор і органи. Всї комнати освітлені електричними лямпами, котрих єсть 1000. Людей може в корабли поміститись 550 в клясї першій, 300 в другій, а 600 в комнатах під покладом; до того приходить ще 370 корабельників в службї, так що кольос, коли повний, везе нараз 1800 людей!  