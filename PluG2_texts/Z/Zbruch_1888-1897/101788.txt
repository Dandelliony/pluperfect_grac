◦ ◦ ◦ ◦ ◦ ◦ ◦ ◦ ◦ ◦

Краєва власть шкільна а рускі школи. Читаємо в Gazet-ї Polsk-ій: "Рада міста Коломиї ухвалила і вже з початком сего року шкільного завела в міскій школї народній на передмістю Надвірняньскім рускій язик викладовий в клясї першій (паралельцї). Тимчасом тепер краєва рада шкільна знесла сю ухвалу, мотивуючи, що власти шкільні не мали ще нагоди розслїдити, чи рускій виклад єсть там дїйстно потрібний. Супротив того замкнено руску клясу а дїтей роздїлено до польских паралельок."   Холєра появила ся в двох нових місцевостях: в Самолусківцях пов. гусятиньского і в Брикули новій пов. теребовельского; в обох тих селах занедужали 3 особи, а з них 1 в Брикули померла. Разом на день 22 падолиста остало в лїченю 18 осіб, того дня занедужало 5, подужали 3, померли 2, остало ся в лїченю 18 осіб.   Нїби дотепний самоубійник. Один купець в Волочисках Ф. відібрав собі житє в той спосіб, що влїз до печи і там застрілив ся. Самоубійник полишив картку, на котрій написав: "Жив я грішно, гину смішно". Ну, не так смішно, як глупо...   Дрібні вісти. Андрія Мельничука з тернопільского повіту, засудженого минувшої каденції судів присяглих за скритоубійство на кару смерти через повішенє, цїсар помилував, а найвисшій трибунал засудив єго на кару досмертної вязницї. — Маршалок краєвий ґраф Ст. Бадені виїхав вчера на два днї до Відня зложити подяку цїсареви за именованє і нинї був на авдієнції у цїсаря. — Дня 22 с. м. відбуло ся в Станиславові посвяченє нової 6-клясової школи женьскої имени корол. Софії. — Померла Лідія з Боруцких Мацїлиньска, жена о. Євг. Мацїлиньского, пароха в Ломници в Холмщинї. — У Львові помер пенсіонований ц. к. староста Едмунд Ромер. — Радник львівского суду краєвого Иван Нікіш перенесений в стан супочинку і при тій нагодї дістав титул і характер радника висшого суду краєвого.   Дѣло 