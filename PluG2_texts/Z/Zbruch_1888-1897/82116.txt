◦ ◦ ◦ ◦ ◦ ◦ ◦ ◦ ◦ ◦

Дѣло, 07.08.1893 новини Щіпленє віспи. В наслїдок оголошеного в своїм часї розпорядженя презідії краєвої ради шкільної о обовязковім щіпленю віспи, взглядно ревакцинації яко услівя принятя до середних заведень наукових, пригадують всї дирекції ґімназій і шкіл реальних, що з початком року шкільного 1898/4 будуть жадати від всїх учеників, з виїмкою тих, у котрих без сумнїву можна сконстатувати, що перебули віспу, віродостойного доказу, що в часї пізнїйшім від 1 сїчня 1891 року були щіплені або ревакціоновані. Всї ученики, котрі такого доказу не зложать, мають до кінця вересня с. р. піддати ся ревакцинації. На будуще будуть дирекції приймати до заведень лише таких учеників у котрих можна певно сконстатувати, що перебули віспу і таких, котрі викажуть ся свідоцтвом ревакцинації, відбутої в роцї попереджаючім вступленє до школи. Щіплять і ревакціонують лїкарі повітові і міскі безплатно.   Холєра. Вчера, як телєґрафують до Kurjer-a Lwowsk-ого, лучили ся в повітї надвірняньскім три сконстатовані случаї холєри азійскої. Зі Львова виїхав вчера протомедик д-р Мерунович, а нинї д-р Крокевич і трех инших лїкарів. Вислано також амбулянсові бараки "Червоного хреста", по котрі замовлено телєґрафічно в Станиславові 100 підвод. — З Кіїва доносять, що було там кілька случаїв занедужаня на холєру азійску. Занедужаня ті лучили ся в таборі войсковім в Сирци, де занедужало 4 вояків, з котрих один помер і на "Труханівскім острові", де помер 28 липня сторож Трофим Варварчук. — Найгрізнїйше виступає холєра на Поділю. Від дня 9 до 23 липня занедужало там 1165 осіб, з котрих померло 350.   Найдений скарб. Фабрикант туток циґаретових у Львові п. Немойовскій купив недавно від П. Жуковской реальність положену при ул. Скарбківскій. Давна властителька при віддаваню реальности звернула увагу п. Немойовского на се, що єї вуйко, звістний ориґінал, котрий колись мешкав в сїй каменици, мав мати значний маєток в дукатах, инших золотих монетах, дорогоцїнностях, а також в незвичайних перлах. Скарбу сего мимо пильного гляданя не віднайдено по смерти властителя, отже заходило підозрінє, що скарб мусить бути десь схований. В пятницю при реконструкції сего дому, найшли мулярі, що валили комин, кілька коробок, наповнених дукатами, дорогоцїнностями і незвичайно гарними шнурами перел. Очевидно, що мулярі сховали найдені річи. Другого дня (в суботу) не ставили ся до роботи, а навіть до тиждневої виплати, але що инші робітники були свідками, як мулярі найшли гроші, то властитель, довідавшись о тім, дав знати поліції, котра вправдї увязнила всїх згаданих мулярів, але доси не віднайшла мнимого скарбу. Мулярі перечать всему і аж слїдство вияснить цїлу справу.   Ювилей полку. 11 полк драґонів в Городку обходив оногди 50-лїтний ювилей своєї назви: полку цїсаря Франца Іосифа. На торжество ювилейне прибули: командант корпусу з Перемишля ґен. Ант. Ґольґочі та ґенерали: бар. Ріп, ґр. Ґібнер, Бордольо і ґр. Мертенс. Торжество розпочало ся полевим богослуженєм, а відтак полковник Зеткевич мав промову до полку в язицї ческім, згадуючи, що сей полк був від 50 лїт вже 3 рази в огни. По промові відбув ся розділ нагород в висотї 480 зр. (процент з фундації цїсаря, жертвуваної для полку) між чотирох найлїпших підофіцирів. Корпус офіцирів вислав до цїсаря телєґраму з подякою, а по полудни відбули ся перегони о нагороду, визначену цїсарем.   Каравана Суагелїв, Африканцїв з Занзібару, продукує ся у Львові вже кілька днїв в огородї Кисельки над ставом. Продукції каравани потревають ще лиш три днї.   Дрібні вісти. Дня 29 н. ст. серпня відбуде ся в Перемишли вінчанє окінченого богослова п. Ґоцкого з панною Петрою Згорлякевичівною сиротою по приватнім офіціялістї.   Дѣло 