◦ ◦ ◦ ◦ ◦ ◦ ◦ ◦ ◦ ◦

З Перемишля пишуть нам, що там загостив еп. Пелеш розглянутись за мешканєм, та годї відповідного знайти.
Маршалок краєвий кн. Сангушко відбув подорож для люстрації меліораційних робіт в трох повітах: мілецкім, тарнобжескім і ниськім від дня 21—25 липня і звидїв хоржелївскі канали, реґуляцію Кременицї, Тшеслівки і Ленґу, висипанє валів на Вислї і Сянї, а наконець осушенє багон ниських і рудницких. Через пять днїв подорожи принимано маршалка дуже величаво, населенє тих сторін складало маршалкови подяку за зроблені і проєктовані роботи, маршалка витали повітові ради і громадскі репрезентації, духовеньство і селяньство. Маршалок всюди заохочував автономічні власти до дальшої роботи і витревалости, заразом упоминав давати поміч краєвому видїлови, щоби самоуправу вкорінити й край економічно піднести, духовеньству поручав опіку над моральним поведенєм народу. Результат робіт, котрих виконанє буде коштувати около 1,300.000 зр., мав представити ся взагалї вдоволяючо, а многі роботи — приміром при реґуляції Кременицї, Тшеснівки і Ленґу — ведені краєвими инжінєрами, признано за дуже добрі.
Представитель ради міста Львова і львівскої торговельної палати їздили в недїлю до Буска, де тепер перебуває намістник, щоби єму зложити ґратуляції з причини одержаного від цїсаря відзначеня. В розмові з депутацією намістник мав заявити, що єму нїчо о тім не звістно, щоби ректор о. А. Бачиньскій мав стати епископом станіславівским.
В справі зелїзницї льокальної з Галича до Тернополя пишуть з Бережан, що инжиніри покінчили вже трасу з Галича на Бережани до Тернополя і визначили місце на дворець коло Бережан але не в містї, як того всї бажали, але аж за Потуторами, 8 кільометрів від Бережан. Видно, що в міністерстві переважує взгляд на стратеґічне значінє зелїзниць галицких, а интереси краю не лежать єму так дуже на серци. Про зелїзницю льокальну з Ходорова до Бережан пишуть, що тота не буде тепер будуватись.
Самоубійство. В ночи з суботи на недїлю відобрав собі житє в міскім огородї у Львові 38-лїтний Альфред Маріян Равх, випивши значну скількість квасу карболового. Cамоубійник був перше урядником зелїзничим, а стративши се місце, не міг знайти занятя і попав в нужду, котра й привела єго до самоубійства. Равх полишив жінку і трох дїтей.
Цирк братів Сідолі дає вже від 1 с. м представленя у Львові при улици Шпитальній ч. 3. Львівска публика, котра не могла виїхати на село а бажає легкої розривки, ходить до цирку численно. Там подивляють зрітелі дивну тресуру коней і карколомну їзду на них з різними перешкодами, незвичайну ґімнастику мужчин і дївчат на реках, трапезах, драбинках і т. п., бесїду животом [ventrilogia], сміють ся з дотепів весельчаків і т. п. Як на лїтну пору і як на чиї нерви, — се цїкава розривка. Представленя відбувають ся що-дня вечером.
Зміна власности. Добра Рогізно з Рудковом в повітї яворівскім коло Судової Вишнї, купив від галицкого банку кредитового кн. Юл. Пузина, посол соймовий, властитель Нарольщини і Нагірянщини. — З Лімни повіта турчаньского доносять до Przegląd-y, що ключ лімняньскій котрий складає ся з 24 сїл, дотеперішна власність кн. Парми, має бути проданий Прусакам, котрі були вже в Лімнї і добра ті оглядали.
Конґрес ческо-славяньских сторожей огневих має відбутись сими днями в Празї. В конґресї возьмуть участь товариства сторожей огневих головно з Чехії, Морави, Шлезка (і з Галичини), а як Politik доносить, до тепер заповіло свою участь 145 товариств, котрі будуть репрезентовані поважним числом 11.777 членів в мундурах. 