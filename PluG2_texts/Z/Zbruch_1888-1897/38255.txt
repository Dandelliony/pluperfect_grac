Дві розправи судові. — Средство против холери.

Дві розправи судові о убійство відбулись сими днями в Тернополи і Кракові, а за-для засудів, які видали судьї присяжні і трибунали, годить ся подати их до загальної відомости. і так в Тернополи станули до розправи два молоді парубки, від 24 до 26 лїт, Федько Пожалюк і Франко Дахняк, з Полунанівки, обжаловані о убійство на дня 20 марта с. р. Войтка Лїсного, вітчима Пожалюка. Федько жив з своим вітчимом Лїсним тягом в незгодї і нераз грозив єму, що він не умре природною смертію. Щоби перевести певнійше свій плян, обіцяв Федько свому приятелеви Дахнякови два морґи поля, єсли він поможе єму згладити зі світа отчима. Федько знав, що вітчим вибирає ся до Хмелиск 20 марта, тож і порішили оба засїсти на него на дорозї, а навіть дав Редько Дахнякови чоботи, щоби не змерз. Під мостом межи Полупанівкою а Хмелисками засїли убійники з колами в руцї і коли побачили Лїсного, вискочив Дахняк і хопив єго за руки а пасерб Федько ударив єго колом в голову. Лїсний повалив ся на землю, а тогдї Федько і Дахняк убили єго колами, а тїло вкинули до потока. На другій день найшли тїло, а убійників легко було викрити, бо Дахняк селянам, а Федько своїй жінцї повідали о убійстві. Судьї присяжні затвердили одноголосно вину обжалованих, а трибунал засудив обох на кару смерти через повішенє, і то так що першого повісять Дахняка а другого Пожалюка. — В Кракові ставав перед судом присяжних Иван Дуда, 27-лїтний парубок, за убійство свого вітчима Іосифа Дуди. Іосиф Дуда дуже часто запивав ся і в такім станї розпочинав в хатї сварку а часто і бив свою жінку а матір обжалованого Ивана Дуди. В такім станї прийшов Іосиф дня 15 цвітня с. р. по півночи домів, і зачав валити кієм жінку, бо не давала єму палити виняті зі скринї банкноти, котрі хотїв вкинути в піч. Жінка в страху закликала на поміч дїтей. В сусїдній комнатї спав сном спокійним і твердим 27-лїтний син Тереси, Иван Дуда, і єго то пробудила зі сну сестра окликом, Wstaj, bo tatuś mamą zabija! Наполоханий і розіспалий Иван, хопив за кій і побачивши, що мати лежить на земли, а над нею вітчим з колом, ударив вітчима раз в голову і вернув до себе спати. Удар був сильний і Іосиф Дуда дістав запаленє мозку та помер по 11 днях. Обжалований Иван розповів при розправі своє злочиньство, але додав, що не знав тогдї, що робить і ударив вітчима в оборонї матери. Оборонець д-р Розенблят, опираючись на зізнанях лїкарів, доказував, що Иван дїлав в станї сонливости (Schlaftrunkenheit) і не мав наміру убійства вітчима, з котрим прожив 7 лїт в згодї. Судьї присяжні увільнили одноголосно обжалованого від вини. Средство против холери. N. W. Tgbl. подає з-під пера одного фахового лїкаря слїдуюче: Розслїди в новійших часах доказали, що холера єсть родом певного гнитя в кишках, при чім або витворюють ся їдкі субстанції або нї. Єсли не витворюють ся ті субстанції, то се т. зв. Cholera nostras лагідно переходяча, в другім случаю небезпечна холера азійска. Бакциль протинковий (Kommabacillus), котрий викликує при азійскій холері їдкі субстанції, вправдї стає ся, коли прийде до кишки, де замкнений приступ воздуха, слабшим і ставляє меншій опір, як коли-б був по-за орґанізмом, де би воздух міг доходити. Але сі розслїди були довгій час без значеня для лїченя холери, бо в кишках і соках кишкових не було нїяких, а взглядно лиш дуже слабі кислоти, котрі би могли знищити зародиш бакціля. Тому то розходило ся при лїченю холери, довести до кишок через жолудок сильні кислоти, котрі би убили бакцілюса і перервали процес гнитя. Але як се перевести? З одної сторони розкладають ся впроваджені кислоти вже таки в жолудку, а з другої сторони суть деякі кислоти так сильними отруями, що вправдї з успіхом уживають ся внїшно але внутрішно нїяк не можна их уживати в значнїйших скількостях, які довели би до успіху. І як можна ввести их без розкладу і без небезпечности житя до жолудка чоловіка недужого на холеру? Се питанє вже розвязане. Медицина ужила средства, знаного в хемії, котрого фармакольоґічний розслїд виказав надзвичайно добрі успіхи. Се средство єсть сальоль, або після довшої назви хемічної, фенілевий етер кислоти саліцилової. Єсть се білий, майже без смаку, слабо ароматичний порошок, котрий виробляє ся з кислоти саліцилевої і карболевої, та розпускає ся легко в алькоголю і етері а тяжко у водї. Вислїджено, що та субстанція, взята до жолудка, переходить через него без розкладу і доперва в кишках розкладає ся на свої складові части, с. є. на кислоти саліцилеві і карболеві. Обі кислоти, як звістно, суть у великій мірі антісептичні і тому годї найти средство, котре вирівнало би им що-до знищеня зародишів холеричного гнитя. І справдї, се средство уживаєсь вже в Индіях, вітчині холери, і після справозданя тамошних лїкарів з великим успіхом. Єсли справдять ся ті дослїди і у нас, то медицина буде могла тріюмфувати. Средство дає ся легко уживати, і лиш при єго надмірнім ужитю появляє ся — за-для кислоти саліцилевої — сильна транспірація і шум в ушех. Мірні давки — в тім случаю 3—4 ґрами на день, — можна заживати без шкоди, а розумієсь, що скількість средства залежить найбільше від индивідуальности поодинокого орґанізму. — О засїданю найвисшої ради санітарної у Відни, на котрім нараджувано ся над средствами против занесеня холери, оповіщують такій урядовий комунікат: "Зі взгляду на появленє холери в Испанії в Валенції зійшла ся найвисша рада санітарна дня 21 червня с. р. на надзвичайне засїданє, на котрім в першій лінії раджено над средствами, які міністерство справ внутрішних вже зарядило атакож які ще мають перевестись на охорону против занесеня зарази в краї заступлені в радї державній. Міністерскій совітник д-р Кусий здав справу о зарядженях міністерства справ внутрішних зараз на першу вість о появленю епідемії як що-до осягненя автентичним вістей так і що-до санітарно-полиційних заряджень, котрі розіслано 18 червня с. р. до всїх політичних властей. В сих зарядженях завзиє ся власти, щоби переводили ассанізацію місцевостей, в котрих санітарні відносини, на случай занесеня зарази, дали би причину до епідемії, і именно треба звертати особливу увагу, щоби усувано занечищеня з води до питя і до звичайного ужитку, а також з публичних місць, як рівнож доглядати публичні будинки і льокалї, де проживають люде в більших скількостях та усувати всякі такі неправильности, на які вкажуть лїкарі повітові підчас своїх урядових подорожей. Найвисша рада санітарна удобрила ті зарядженя і поручила зарядженя міністерства що-до відновленя заказу ввозити і перевозити шмати, старі одяги, білє і постїль з підозріних о епідемію країв, до котрих зачислює ся кромі Испанії ще і азійска Туреччина а то за-для холери в Мезопотамії і морової зарази на граници перскій." — Після урядового виказу правительства испаньского занедужало на холеру до 24 червня загалом 194 людей, з котрих 112 померло. З того числа припадає на місцевість Puebla de Rugat 114 случаїв недуги а 83 смерти. В пристани Ґандії появилась холера, так само признано зараженими пристани Валенції і Денії. Всїх подорожних оглядають призначені до того лїкарі а підозрілих задержують без відклику в лязаретах. Урядово заказано вивозити шмати з цїлої провінції Валенції а префектам наказано як найстрогійше виконувати санітарні приписи. — Правительство француске призначило 100.000 франків на устроєнє санітарних постерунків на испаньскій границї, щоби припильнувати можливе занесенє холери. 