Розширенє львівского університету.

Для лїкарского видїлу львівского університету мають побудувати ся два нові будинки, один для патольоґічної анатомії, для експеріментальної патольоґії і для судової медицини, другій для лїкарскої хемії, гиґієни і фармакольоґії, а то на грунтах, котрі місто Львів дає безплатно. Кошти будови одного обчислені на 192.364 зр., другого на 170.058 зр., внутрішного-ж уладженя на 22.730 зр. і 26.475 зр.; крім того досить значні будуть кошти заложеня центральної стації для елєктричного освітленя всїх институтів лїкарского видїлу, та зрівнаня, обгородженя і прикрашеня терену, на котрім стануть будинки. Цїлий коштопис обчислений на 508.000 зр.   Але в наслїдок заведеня лїкарского видїлу треба зарадити також недостачи заміщеня в старім університетскім будинку. На се має ся закупити грунт коло збудованого вже института хемикального за цїну 29.500 зр., на котрім має станути институт фізикальний, що буде в собі містити також салї для математики і ґеоґрафії, а стоячій вже на тім грунтї дім буде служити яко зоольоґічний институт. Цїлий кошт обчислений на 132.000 зр.   Загальна сума коштів 640.000 зр. має бути позискана способом позички. Внесений в четвер до палати послів правительственний проєкт домагає ся поки-що дозволу на затягненє сеї лише позички, але рівночасно заповідає, що зараз по збудованю фізикального института треба буде перевести різні переміни в старім університетскім будинку, а то: збудувати авлю, головні сходи і присїнок в передній головній части будинку, котрого внїшна сторона має бути також перероблена; відновити всї инші части будинку, обгородити на ново ботанічний огород при ул. Длуґоша і збудувати в нїм новий домок для огородника, що все обчислене поки-що на 184.500 зр.   Дѣло   