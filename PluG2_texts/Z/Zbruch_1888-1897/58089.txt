◦ ◦ ◦ ◦ ◦ ◦ ◦ ◦ ◦ ◦

В справі дорожнї у Львові зібрала ся оногди на запросини президента міста анкета зложена з представителїв фірм збіжевих, властителїв млинів, різників, пекарів, делєґатів секції II і IV маґістрату і урядників маґістрату. Наради відбували ся під проводом першого делєґата Михальского. Анкета радила над незвичайною дорожнею артикулів консумційних а особливо над високими цїнами мяса і хлїба. Члени анкети подавали різні способи на обниженє цїн. Головно підношено яко причину дорожнї замкненє границь румуньскої і россійскої на привіз худоби і збіжа. Остаточно ухвалено справу дорожнї у Львові відступити маґістратови до розслїдженя і поставленя відповідних внесень. Маґістрат має також розслїдити давнїйші цїни артикулів консумційних в відношеню до теперішних цїн і платнї робітників.
П. Юліян Панкевич, рускій артист-маляр, бувшій ученик академії штук красних у Відни, прислав на львівску постійну виставу образів два свої образи невеличких розмірів на темат реліґійний, а композицією оріґінальні і дуже замітні. Образи представляють: один Исуса Христа a другій Матїр Божу в народнім рускім строю. Исус Христос, в довгій мережаній сорочцї, оперезаний червоним поясом, вказує рукою на книгу, в котру глядять два малі рускі хлопчики сельскі. Мати-ж Божа, в строю народнім гуцульскім держить на руцї дитя-Исуса а в єї лице вглядїв ся хлопчина-Гуцулик в киптарику. Тло образів має також мотиви народні рускі. Образи п. Панькевича і своєю оріґінальностію і артистичним викінченєм звертають на себе увагу всїх звідуючих виставу.
В справі концерту оперового співака п. Александра Мишуги, даного в недїлю в сали "Сокола" на добродїйні цїли по половинї рускі і польскі, помістила "Галицкая Русь" між иншим вість, мов-би товариство "Просвіта" "уклонило ся от надїянних доходов", і додав: "Для чего "Просвіта" не захотїла роздїлити братски предлагаемий ей доходи — для нас... понятно (?), но для чего "Дѣло" тот факт замолчало — то загадка..." Сама вість московского орґану єсть неправдива, виссана з пальця, отже і злобний додаток єї тим самим остаєсь без значіня. "Просвіта" не могла зречись доходу, призначеного не для неї, а тілько до диспозиції єї на якусь добродїйну цїль, — а на нашу гадку було би дуже відповідно дохід той призначити на емеритальний фонд артистів руско-народного театру, котрий фонд росте помалу, а театр наш має артистів, котрі довгі лїта служать народній сценї, тож і заслужено належалась би им поміч на старість, щоби не лишили ся навіть без кусника сухого хлїба.
Несподївану ревізію зарядив начальник бюра промислового львівского маґістрату старшій совітник Стрільбицкій в склепах продаючих нафту. Показало ся, що в жидівских склепах держать нафту против припису в деревляних бочках місто в камінних або бляшаних посудинах, як того вимагають закони. В наслїдок того забрано до 150 бочок нафти і заряджено против торговцїв строге слїдство. Крім того пересвідчив ся совітник Стрільбицкій, що деякі жиди держать по своїх склепах по 300—400 кільоґрамів нафти, між тим як приписана скількість виносить 100 кільоґрамів.
Будинок театральний в Станіславові, котрий поставило музичне товариство имени Монюшка, вже скінчений і як нам доносить — незадовго буде віддаваний до ужитку заїзжим до Станіславова трупам театральним.
З Станіславова пишуть нам: В суботу дня 24 н. ст. жовтня офіцирскій корпус 58-го полку піхоти, віддячуючись за величаве перед роком принятє того полку радою міста, устроїв з нагоди скінченя коштом міста будови нової касарнї для піхоти величавий пир на 150 осіб, в салях менажи офіцирскої. Запрошені були радні міста, духовеньство, начальники урядів, судів, шкіл. З Русинів були запрошені і явились на пирі: крил. о. Т. Шанковскій, крил. В. Фацієвич, войск. капелян о. Кассіян Куницкій, совітники суду Шанковскій і Комарницкій, директор ґімназії Керекярто, директор школи народної Чачковскій, директор мужескої школи народної Новицкій і другі. ПІдчас пиру концертувала войскова музика виграваюча також нашу коломийку і польскі арії. По нїмецких тоастах полковника Гори в честь цїсаря і ради міста Станіславова і по польскім тоастї бурмістра Шидловского піднїс тоаст архипресвитер о. В. Фацієвич по руски в честь управителїв армії, навязуючи свою промову до двох випадків з практики: що вояк принїс єму на службу Божу за пок. архикн. Рудольфа і що прислано до него вояка, котрий покусив ся був на самоубійство, потім пійшло богато инших тоастів вже майже всї по нїмецки. По рускім тоастї о. Фацієвича відспівали офіцири "многая лїта". Пир протягнув ся від 5-ої до 10-ої години вечера.
Товариство приватних офіціялістів числило з кінцем вересня с. р. 2404 дїйстних членів з 10.369 удїлами, 38 членів участників з 153 удїлами т. є. з річною вкладкою 42.083 зр., 99 спомагаючих і 10 почетних членів. Маєток віддїлу сталих підмог виносив 9428 зр. готівкою, 394.980 зр. в ефектах і 57.807 зр. 28 кр. яко вартість двох реальностей. За другій чвертьрік вплинуло з повітів 9261 зр. готівкою, 6235 зр. за купони і відсотки, 7600 зр. за вильосовані ефекти, 10 зр. яко зворот за стемплї. Видатки на сталі підмоги і адміністрацію виносили 2150 зр.
Дрібні вісти. Цїсар дарував громадї Руда повіта бобрецкого 100 зр. на будову школи. — Віцепрезидент краєвої ради шкільної д-р Бобжиньскій виїхав до Кракова на візитації тамошних шкіл. — В Кієві згорів великій млин жида Бродского. Шкода виносить більше як міліон зр. 