Шкільництво галицке в буджетї державнім на 1894 рік.

З ухваленого комісією прелімінаря буджетового на 1894 р. хочемо подати цифри буджету міністерства просвіти і віроисповідань. З тих цифр, именно що-до віддїлу просвіти, можна побачити, кілько держава дає на цїли публичної просвіти в Галичинї, — а єсли при деяких позиціях подамо дотичні цифри з попередноґо року та анальоґічні цифри з инших країв державних, то буде можна виробити собі загальний образ тої печаливости центрального правительства, з якою то відносить ся до нашого краю, занедбаного від довгих лїт під взглядом просвіти.   Видатки з скарбу державного на цїли просвіти публичної в Галичинї преліміновано на 1894 р. в квотї 2,669.875 зр., що в порівнаню з минувшим роком виказує збільшенє видатків о 187.863 зр. Порівнавши видаток на цїли просвітні для цїлої держави в квотї 16,719.903 зр. з квотою виданою для Галичини, показує ся, що на Галичину припадає не повних 16% загального видатку. Той процент єсть рішучо за малий, єсли зважить ся, що число населеня Галичини виказує о много висшій (26%) процент при порівнаню з населенєм австрійскої половини держави.   В позиції "видатки центральні" припадає на Галичину 214.700 зр. і так рубрику "нагляд шкільний" в квотї 172.600 зр. побільшено о 9.200 зр. в порівнаню з минувшим роком, бо намірено побільшити число инспекторів краєвих та признати девяту ранґу 13 инспекторам повітовим. Инші видатки в тій рубрицї полишились майже без зміни, як н. пр. академія наук в Кракові 22.100 зр., школи музичні у Львові і Кракові, кожда по 2.000 зр.   Видаток на оба університети і політехніку виносить 738.200 зр., а в порівнаню з минувшим роком збільшив ся о 80.430 зр. Львівскій університет коштує разом в звичайних і надзвичайних видатках 177.200 зр. В тих видатках вставлено кілька нових рубрик, як н. пр. платню професора, двох асистентів і двох слуг для катедри анатомії на видїлї медичнім. — Краківскій університет коштує 456.100 зр., отже о 68.230 зр. більше як в попереднім роцї. Се збільшенє викликане многими видатками новими на студію рільничу і на будову патольоґічно-анатомічного институту. — Львівска політехніка коштує 104.900 зр.   Видаток на школи середні преліміновано в квотї 1,169.400 зр., о 62.200 зр. більше анїж на 1893 р., именно же: ґімназії: видатки звичайні 913.600 зр., надзвичайні 136.800 зр. разом 1,050.400 зр., о 56.300 зр. більше; — школи реальні 117.000 зр., о 3.900 зр. більше, — та новий видаток на участь шкіл середних в краєвій виставі 2000 зр. З надзвичайних видатків треба піднести: субвенцію для громади міста Ясла на будову нової ґімназії 5000 зр., на устроєнє нової ґімназії в Перемишли 11.000 зр., і трета рата на будову тої ґімназії 120.000 зр. (Кошти будови перемискої ґімназії виносили 276.000 зр., з того преліміновано в попередних роках 130.000 зр., тепер 120.000 зр. а решта 26.000 зр. війде до прелімінаря на 1895 р.). Для шкіл реальних заповідаєсь новий видаток з причини наміреного розширеня низшої школи реальної в Тернополи.   Шкільництво народне представляєсь в прелімінари так: семинарії учительскі мужескі 178.300 зр., о 14.800 зр. більше як в 1893 р., — женьскі 81.300 зр., о 4.300 зр. більше. Видатки побільшені за-для заведеня 2-го і 3-го року в новій семинарії в Самборі а 4-го року в Ряшеві і Станиславові та за-для утвореня самостійної рускої школи вправ при семинаріях в Станиславові і Тернополи. До того віддїлу належить відтак постійний законом установлений видаток до краєвого фонду шкільного в квотї 54.943 зр. — участь семинарій учительских в краєвій виставі 1000 зр. — і субвенція для міністерства війни на нїмецкі школи народні в Перемишли і Ярославі. Загал видатків з скарбу державного на народне шкільництво в Галичинї виносить 318.583 зр., о 20.100 зр. більше як в 1893 р.   На школи промислові в Галичинї преліміновано 180.800 зр. Порівнавши видаток з скарбу державного на той віддїл публичної просвіти за послїдних кілька лїт, побачимо зворот до лїпшого, хоч знов ще не так великій, якій би належав ся Галичинї. І так в 1890 р. видано на школи промислові в Галичинї 82.540 зр., в 1893 р. 155.440 зр., а в 1894 р. 180.800 зр. Загалом же преліміновано на 1894 р. для шкільництва промислового в Австрії 2,325.416 зр., а порівнавши видаток для Галичини, виходить не великій процент, бо лиш всего 7.8%. На край, котрий що-до свого простору і населеня єсть більше анїж четвертою частиною монархії (26.16% простору а 26.91% населеня), сей видаток єсть мабуть пропорціонально за малий.   Анальоґічні цифри з инших країв державних представлять Галичину в ще гіршім світлї. От хоч би такій примір: Висших шкіл промислових, удержуваних коштом держави, єсть в самім Відни чотири, а коштують они 201.500 зр., таких самих шкіл в Чехії єсть пять а коштують 369.700 зр. в Мораві дві з сумою коштів 115.462 зр. А тимчасом на цїлу Галичину єсть висших шкіл промислових лиш дві, одна у Львові з видатком 38.900 зр., друга в Кракові 49.000 зр. — разом 87.900 зр. видатку.   Другій рід шкільництва промислового се фахові школи промислові і варстати наукові. Они можуть бути або удержувані коштом держави або лиш субвенціоновані державою, а тогдї в тім другім случаю кошти тих шкіл припадають на край. З фахових шкіл промислових (в числї 94 на цїлу Австрію); удержуваних коштом держави, припадає на Галичину лиш 3 (в Чехії н. пр. 38) — а з таких шкіл, субвенціонованих державою а удержуваних краєм (в числї 56 на цїлу Австрію) припадає на Галичину 27. Перша цифра єсть мірою печаливости держави, а друга печаливости країв для шкільництва промислового.   Спеціяльні цифри видатків державних на фахові школи і варстати наукові представляють ся так:   Школи для виробу кружев і гафтів в Кракові, Канчузї, Мушинї і Закопанім (субвенція) 1800 зр. — Школи ткацкі в Короснї, Блажовій Глинянах, Горлицях, Корчинї, Косові, Рихвалдї і Вилямовицях (субвенція) 6.050 зр., а школа суконництва в Ракшаві 1.500 зр. — Промисл деревний: Коломия (проєктована державна школа має війти в житє в осени с. р.) 4.500 зр., Закопане 17.800 зр., відтак субвенціоновані школи в Грибові, Камінцї, Грималові, Станиславові і Живци 4.600 зр. — Школи кошикарскі (субвенція) в Червоній воли, Яслї і Джурові 1.000 зр. — Школи гончарскі (субвенція) в Коломиї, Порембі і Товстім 5.400 зр. — Школи виробу металїв в Свйонтниках і Сулковицях 21.640 зр. — Школа шевска в Угнові 200 зр. — Субвенції для шкіл промислових доповняючих 17.000 зр. — Музеї промислові у Львові і Кракові 5.000 зр. — Субвенція на участь фахових шкіл промислових в краєвій виставі 2.000 зр.   Дѣло 