Стан сегорічних засївів. — Два Гуцули на авдієнції в цісаря.

Стан сегорічних засївів. З Брідского пишуть нам: У нас тепер сїнокоси а від липня почалися вже і жнива. Пшениці і жита єсть по трохи, але ячмінь і овес дуже марні; просо і гречка поправляються, а також буде і бульба. Але за то хибне сїна; сего року о половину буде менше сїна чим торік, бо де була фіра сїна, там і копиці не буде. Приміром в Кадлубисках, Цішках, Чехах, Соколівці і в инших селах великій брак на яру солому і сїно, тому кинулися всї до Туря і Стовпина, дібр гр. Баворовского купувати пашу. А платять так: За морг лїшної трави по 35 зр. і будуть мати 5 фір сїна, а за морг підлїйшої трави по 22 зр. і будуть мати З фіри сїна. Минувших лїт було на таких моргах в двоє сїна. — В Угорщинї хибли всї засїви, крім кукурудзи і то по мокрих низинах. — В Румунїї випали жнива пшениці дуже добре що-до скількости і якости.
Два Гуцули, брата Заяці з Яровини коло Сопота, пов. радовецкого, приїхали сими днями до Відня на авдієнцію до цісаря, а взглядно до министра справедливости. Справа, що завела их з далеких сторін до Відня, ось яка: отець их, Стефан Заяць, великій богач, бо властитель полонин і лїсів вартости 30.000 зр., був в р. 1866 тяжко покалїчений медведем на польованю в сопітских добрах камеральних і нездужав через 2 роки, а хотяй опісля підвівся трохи, то став на пів идіотом, стратив память, одним словом окалїчів на умі. В такім станї підійшов єго яровицкій арендар Маєр Сруль Шарф і піддаючи єму обильно горївку, захопив від него кілька довжних скриптів і винаймив від него часть его грунтів на 11 лїт за 1000 зр., але ті гроші не виплатив Заяцеви. Рівночасно найшовся і другій хапчивець на маєток Заяця. Мошко Бер Мик купив від Заяця 2.25 моргів грунту за 458 зр., але також не виплатив их Заяцеви, тілько почислив их на рахунок якоїсь позички, котру Заяць мав затягнути. Такій "ґешефт" мабуть видався самому Шарфови надто високим, тому вистарався в судї, що уневажнено сю угоду. Та якось необавки погодилися оба хапчивці і Шарф взяв Мика до спілки в наймі. В р. 1875 вивіз Шарф старого Заяця без відомости єго родини до Черновець, де піддаючи єму горївки і удержуючи єго в безпереривній непритомности купив від Заяця грунт з виїмкою лїсів за 3000 зр. Замість грошей дав Шарф Заяцеви пачку довжних скриптів на різні суми, котрі сей мав бути винен за горївку або за готівку, але о тім всїм Заяць не міг собі пригадати. В Р. 1881 купив Шарф у Заяця і лїси і заплатив за то новими скриптами довжними виставленими на цілком вигадані суми. Тепер аж прочуняла родина Заяця, с. є. жінка і 9 дїтей, котрі з перших богатирїв мусїли найматись у инших людей, та пошли до суду шукати справедливости. Всї жалоби, вношені Заяцями, відкинув суд радовецкій тому, що позиваючій єсть недужим на умі, а всї трансакції Заяця з Шарфом і Миком узнавав за важні, хотяй і тогдї заяць був також в станї не вміняємім. Аж порадив хтось бідним Гуцулам удатись до Відня і там глядати справедливости. В своїй просьбі, предложеній министрови справедливости, жадають подрібної ревизії всїх актів того процесу і просять передати справу черновецкому судови. 