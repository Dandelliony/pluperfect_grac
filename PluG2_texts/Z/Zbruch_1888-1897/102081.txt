◦ ◦ ◦ ◦ ◦ ◦ ◦ ◦ ◦ ◦

Виїзд рускої депутації до Відня. Депутація, котра після ухвали довірочних зборів цїлої Галицкої Руси має предложити Єго Величеству цїсареви меморіял руского народу по причинї великих незаконностій сповнених при послїдних виборах до сойму, виїздить зі Львова до Відня в четвер 12-ого н. ст. грудня с. р. звичайним особовим поїздом з головного двірця о годинї 7-ій вечером, і стане у Відни в пятницю в вечер. Всїх Патріотів, що зголосили вже свою участь в депутації або наміряють прилучитись до неї, просить вічевий комітет, щоби в тім дни приїхали до Львова або прилучились до згаданого поїзду на иншій стації. Пригадуємо також [на численні запитаня], що білєт їзди ІІІ-ою клясою зі Львова до Відня і назад стоїть разом 14 зр.   Презідент міста Львова п. Мохнацкій скликав в суботу делєґатів ради міскої на нараду в справі повитаня Є. Е. кардинала Сильвестра при єго приїздї до Львова. По переведеній дискусії ухвалено: 1) презідент міста з радними повитає кардинала промовою на двірци, а потім зложить єму голд в палатї; радні виїдуть на дворець in сorpore з ратуша; 2) презідент міста видасть відозву до мешканцїв Львова, щоби взяли найчисленнїйшу участь в повитаню кардинала і візме цехи ремісничі, щоби уставили ся з капелею Гармонії перед двірцем, а капеля реміснича стане на площи св. Юра; 3) в четвер на ратуши будуть повівати фляґи барви міста Львова.   Протест проти вибору посла в Калуши вислано з Калуша до видїлу краєвого дня 8 с. м. Протест — як нам пишуть — обіймає девять аркушів битого письма з підписами 81 виборцїв. Два виборцї, котрі голосували за п. Романчука [один з Калуша а один священик] протесту не підписали, натомість підписало 7 виборцїв больше, анїж на п. Романчука голосувало. П. Романчук дістав був 76 голосів, 2 виборцї не підписали, а підписів під протестом єсть 81, отже о 7 більше нїж виборцїв голосувавших на него, а 3 більше нїж виборцїв голосувавших на адюнкта Каратницкого. — Сподїваємось, що за Калущиною чим скорше поспішать з протестами другі повіти рускі.   Руско-народний театр забавить у Львові сего року дуже коротко, бо саля клюбу почтового, де відбувають ся театральні вистави, занята від сїчня 1896 р. на цїли самого клюбу. Тож управа театру має надїю, що Р. Т. Публика буде відвідувати як найпильнїйше ті нечисленні вистави: Репертоар на біжучій тиждень слїдуючій: У вівторок 10-ого "Честь", поважна комедія в 4 дїях Судермана; в четвер 12-ого "Синобородий", оперетка в 4 дїях Оффенбаха; в суботу 14-ого "Безталанна''', драма в 5 дїях Карпенка-Карого; і в недїлю 15-ого "Хата за селом", драма в 5 дїях, з польского переклав Е. Калитовскій, музика Носковского.   Дорогій поцїлуй. Дрезденьскій суд краєвий засудив одного Италіянця, котрий продавав по улицях ґіпсові фіґури, на десять місяцїв вязницї за се, що поцїлував на улици одну молоду паню.   Дѣло 