◦ ◦ ◦ ◦ ◦ ◦ ◦ ◦ ◦ ◦

Машиніст зелїзничій, ведучій дня 30 н. ст. падолиста поїзд особовий з Черновець до Львова охоронив своєю оглядностею подорожних від великого нещастя. Коли поїзд особовий вїзджав в Бібрці на стацію, впущено єго за-для фальшивого уставленя зворотницї на ті самі шини, де вже стояв поїзд товаровий, готовий до відїзду в противну сторону. На щастє спостеріг машиніст сю похибку і на кілька кроків перед товаровим поїздом вдержав в одній хвили поїзд особовий.
Самі собі справу зробили громадяне села Боршева коло Перемишлян. Як пишуть до одної львівскої ґазети, побили они свого начальника громадского за різні мальверсації так сильно, що житє єго висить на волоску і місцевий священик удїлив єму вже передсмертні Тайни. Побитий начальник громадскій тїшив ся великою ласкою між повітовими міродайними кругами. Перемишляньске староство поручило повітовому лїкареви відвідувати єго що дня. Виновників побитя арештовано.
Лїченє рака. З Відня доносять, що на послїднім засїданю товариства лїкарів професор Адамкевич представив хорого на рака пацієнта, котрого лїчив своєю методою, як казав успішно, бо стан хорого поправив ся значно. Професор Більрот, Капозі і Дітль виступили против доказів професора Адамкевича і одноголосно заявили, що о вилїченю а навіть о поправі здоровля у згаданого недужого не може навіть бути й бесїди. Професор Адамкевич відповів на се, що буде дальше вести свої розслїди і представить в короткім часї товариству нові результати своєї практики.
Процес ґр. Баворовского против Вайзера, о котрім ми свого часу доносили, закінчив ся вкінци дня 30 н. ст. падолиста перед судом присяжних в Тернополи. Судьям присяжних поставлено три питаня, відносячі ся до трех фактів проневірства або крадежи. Присяжні заперечили 9 голосами вину Вайзера і Брумберґеpa. Розправа тревала від 18 н. ст. вересня, отже цїлих 73 днїв а послїдні виводи забрали 4 днї часу. Присяжним, що такій довгій час відорвані були від родини і своїх занять, признало міністерство по 1 зр. денної дієти. Вайзер однако мусить відсидїти 4 днї в арештї за те, що підчас розправи сказав, що єго ґр. Баворовскій обікрав.
Куренє тютюну. Загально думають, що куренє циґар і тютюну шкодить дуже людскому орґанізмови. Дуже богато говорено і писано в тій справі як за шкідностію куреня так і против. Тепер власне появила ся в Берлинї книжка д-ра Ґотгільфа п. з. "Шкідність і пожиточність куреня тютюну". Д-р Готгільф єсть автором подібної попередно вже виданої розвідки, відносячої ся до уживаня пива. Отже в тій справі приходить автор до того самого результату, до якого дійшов в розвідцї о пиві т. є. що умірковане уживанє тютюну єсть пожиточне для людского орґанізму. Особливо в наших часах так несупокійних, денервуючих наркоза тая впливає по части успокоюючо на орґанізму. Небезпечність однакож лежить в надмірнім уживаню того средства, чого дуже тяжко оминути, бо постепенно майже кождий курячій привикає до сего надужитя. Отже з огляду на се думає автор, що далеко лїпше не курити, щоби відтак не хибло сили здержати ся від надміру куреня.
Новий спосіб обманьства винайшов один Француз. Заїзджає він до першорядних готелїв і на списї гостей виписує таке саме имя і назвиско яке має властитель готелю. Зачудований таким ніби рідким случаєм просить властитель готелю, щоби уважав на листи і пересилки, бо могла би зайти яка похибка. Властитель приказує локаєви свого гостя відбирати всї листи і пересилки, надходячі на спільне назвиско і предкладати их відтак гостеви. За кілька днїв надходить маленька скриночка, гість відбирає єї і оба з локаєм відїзджають. Але по якимсь часї дістає властитель готелю рахунок від золотника на дорогоцїнности, вартости 20.000 франків.
Дрібні вісти. Цїсар дарував громадї Саджавка в повітї надвірняньскім 50 зр. на будову школи. — В Чернівцях номер дня 26 н. ст. падолиста кс. Фльоріян Митульскій пралат і вірменьско-кат. парох Черновець в 81 роцї житя. — В Тарнові украв минувшого тиждня якійсь незвістний злочинець лист, в котрім було 4000 зр. 