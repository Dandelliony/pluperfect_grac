◦ ◦ ◦ ◦ ◦ ◦ ◦ ◦ ◦ ◦

Сегорічні маневри войскові і гостина цїсаря в Галичинї. Про маневри, котрі мають відбутись сеї осени в Галичинї в околици Яворова і Немирова під проводом цїсаря, доносить Czas: Ґр. Казимир Лубєньскій, властитель Краківця, в котрого дворі мешкав цїсар перед двома роками підчас маневрів, дістав письмо від цїсарского ґен.-адютанта ґр. Паара з запитанєм, чи готов жертвувати палату в Краківци на кватиру для цїсаря в часї маневрів, які мають зачати ся 2 вересня. Архикнязь Альбрехт і инші князї з родини цїсарскої та заграничні мають мешкати в касарни в Грушові, селї п. Фр. Моравского. — В ґазетах віденьских читаємо: Відкликані в наслїдок холєри минувшого року маневри 10-ого (перемиского) і 11-ого (львівского) корпусу відбудуть ся сего року між Ярославом а Краківцем. Цїсар буде присутний на тих маневрах від 3 до 7 вересня і замешкає в Краківци. До Львова не заїде цїсар сего року, бо має намір аж на другій рік, в часї вистави загостити до Львова. Однак видїл краєвий вишле і сего року депутацію з повитанєм до цїсарского табору в Краківци.   В львівскій політехніцї вибрано ректором на рік шк. 1893/4 проф. д-ра Пляцидія Дзивиньского.   Ректором львівского університету на рік 1893/4 вибрано проф. д-ра Людвика Цвиклиньского. На видїлах вибрано доси деканами: проф. д-ра о. Ив. Бартошевского, деканом видїлу теольоґічного, а проф. д-ра Володисл. Абрагама деканом видїлу правничого.   З Станіславова пишуть нам: Преосв. епископ Куїловскій почав — як довідуємо ся — по послїдних москвофільских "геройствах", близше розглядати ся в відносинах руских, а хотяй де-хто тому не рад, то личний розгляд Преосвященого в справах руских вийде лиш на користь як єго личности, владицї серця доброго, так і цїлій епархії і справі рускій...   В справі переходу кількох громадян в Медухи на безвіроисповідність одержуємо від пароха о. Н. Янкевича з Межигорець отсе письмо: Причиною переходу чотирох моїх парохіян з Медухи на безконфесійність єсть то, що в Межигірцях будує ся нова церков і має реставруватись суфіт плебанії, а конкуренція розтягнена і на Медуху [де половина єсть латинян-шляхтичів]. Межи мною а Медушанами панує згода і нїколи на мене жалоб не вносили. Преосв. еп. Куїловскій заняв ся енерґічно тою справою, аби вороги нашої св. церкви не восторжествували, і як тілько почали Медушане буритись, установив у них приватного сотрудника і сам платив якійсь час на удєржанє єго 20 зр. місячно, а коли побачив, що й се не помагає, пожертвував 150 зр. т. є. цїлу конкуренцію Медушан на суфіт дому приходского. — Л. Янкевич.   Розслїди ґеольоґічні. Щоби розслїдити ґеольоґічні поклади потасово-сільні в Галичинї всхідній, устроїть калускій заряд салінарний сего лїта нові верченя в Тури великій і в Моршинї. Роботи мають розпочатись ще сего місяця.   Упадок Коломиї. Коломийскій кореспондент Gazet-u Stryjsk-ої пише: "Наше місто в наслїдок вичерпаня жерел нафти в Слободї, що раз більше підупадає. Численні готелї стоять пустками, склепи не богато торгують, лише місцева зелїзниця, т. зв. льокальна, ведуча з двірця самою серединою міста до давної Каліфорнії нафтової, пригадує минувші, добрі часи.   Дѣло   