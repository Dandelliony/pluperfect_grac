Хірурґічна операція без болю.

Др Шляйм винайшов новий спосіб, в якій можна оперувати чоловіка без болю, не наркотизуючи єго. Спосіб сей єсть такій: Щоби хорого чоловіка, котрий при найбільшій відвазї все таки боїть ся лїкарского ножа, можна оперувати без болю, а при тім і не усипляти єго, пускаєся єму на то місце, де має ся перерізувати шкіру, струю етеру. Етер улїтає зараз, а скоро на тім місци шкіра збілїє, то знак, що на тім місци недужій вже не буде чути болю, бо шкіра стратила на хвилю чутє. В то місце заколює ся відтак голку, через котру в серединї иде тоненькій порожний провід і запускає ся нею попід шкіру розпущену кокаїну. Той плин входить в шкіру і здуває, через що робить ся на нїй білий як снїг міхурець, бо вся кров з него уступила. В тім міхурци чоловік не чує зовсїм болю. Там, де той міхурець кінчить ся, заколює ся другій раз голку в тім напрямі, куди має ся розрізувати тїло, і знов запускає ся кокаїну. Тут творить ся другій міхурець. Тим способом поробить ся повно міхурцїв, аж цїла шкіра в тім містї, котре має ся прорізати, стане без чутя. Єї можна прорізати, а чоловік не чує нї найменшого болю. Таким самим способом прорізує ся дальше тїло під шкірою, мушкули, кости, внутренности, лиш що тут уживає ся вже далеко менше кокаїни, бо ті части людского тїла мають лиш або дуже мале чутє або й ніякого не мають. Спосіб сей випробовали вже на сотках примірів і менших і більщих операцій хірурґічних. Мимо того не буде можна залишити зовсїм наркотизованя недужих хльороформом, бо суть такії части тїла, де не можна занаркотизувати повисшим способом тих частей. Однакож в многих випадках не потреба буде наркотизувати недужих хльороформом на довшій час, через що виставляє ся их на ту небезпечність, що они можуть в наркозї заснути на віки. 