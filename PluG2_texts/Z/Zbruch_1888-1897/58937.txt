Наші читальні народні.

Добродій Ол. Колесса сказав в своім рефераті над зміною статутів тов. "Просвіта", що хоть є у нас над 500 читалень заснованих, однак вони радше на папері істнують, ніж в дійстности, позаяк нема межи ними жадноі природноі організаціі. Се правда.
У нас вкоренилась манія, що нарід сам піддвигнеся з морального і матеріяльного упадку лише самим накликуванєм: "кріпіться! держіться, не дайтеся!" Але як має темний хлібороб не датись, того ніхто ясно і докладно приміром не викаже. Но, щоби нераз більше упертого позбутися, то дасть ся єму раду дуже проблєматичноі натури, так що мужик лише покрутить головою і подумає або таки скаже: "То не так". Таке й з нашими читальнями діє ся. Скаже учитель або піп передовим селянам або міщанам в місцевости зійти ся і підписати статути; відошлеся йіх до властій до затвердженя, потім скличеся загальні збори, на котрі нарід радше на "нараду" зійдеся, ніж щоби пізнати і зрозуміти ціль і хосен читальні, а інтелігенція присутна на загальних зборах навіть не задасть собі на стілько праці, щоби хосенну ціль читальні і просвіти в загалі зібраним представити і витолкувати.
Звичайно прочитає ся членам статути, впише ся ново вступивших членів, котрі густо-часто вже по місяці зголошуюсь ся, що виступають з читальні, збере ся місячну або чвертьрічну вкладку і на "припитє" по кількадесять крайцарів, вибере ся виділових, відспіваєся "многократне" многая літа, предсідателю, гостям і всім зібраним; потім піп, яко ініціатор і "первий" основатель читальні, запросить передову інтелігенцію, єсли яка явить ся на зборах, до себе на "принятє", котре звичайно кінчить ся пізною ночею роздумованєм над народною просвітою, але при "зеленім столику", не дбаючи, що там "жаждучі світла" в домі читальнянім роблять. Лишивші ся члени й селяне-гості з сусідних сіл ідуть за приміром свого "отця духовного" і випивши по одній, другій а єсли вистане й по третій порціі, переглянуть "Батьківщину", "Русское Слово" або "Народну часопись", спробує один або другий член дещо з них прочитати і сідають і собі до "візка" або "дурака" по приміру своєі "голови духовноі".
В кілька днів потім читає вся руска інтелігенція в "Ділі" або "Галицкій Руси", що в Н. засновано читальню за старанєм ревного патріота о X. і що читальня вписалась в члени тов. "Просвіти", або "Общества ім. Качковского", і на тім звичайно кінчаться подвиги й успіхи народноі просвіти. З початку появить ся в читальни один або другий читальник, але замість братись дещо прочитати з газет або з книжочки, скучить і завсігди виглядає кріз вікно, чи ще котрий з членів не надійде і до читальні не загляне. Потім іде й сам до корчми, де певно застане більшу половину читальників і веселійше товариство, ніж в читальни.
Так ширить ся просвіта народна майже по всіх наших читальнях в краю, а єсли би хто моім словам не вірив, то раджу єму, щоби сам заглянув по читальнях народних в краю, а переконаєся о правдивости моіх слів. Дуже трудно знайти межи істнуючими читальнями таку, до котроі би члени правильно і пильно сходили ся в назначені дні і в котрій би учитель або піп прочитував дещо з часописей і з книжок і щоби йім незнані річи обяснював і толкував; бо читальні у нашого люду мусять бути дійстною школою, не доповняючою, але таки початковою. Бо й хтож дав нашому народови початки науки, той ключ до відомостій, хотьби таких, котрі наш хліборобский стан найбільше дотикають?
Родичі нашого хлібороба самі темні, тож і не могли єго нічого навчити, а в школі, єсли ходив до неі, то ледви навчився просилябізувати друковане письмо, позаяк по окінченій примусовій науці в школі, не мав в руках жадноі книжки, а о науці в церкві вже й нема що згадувати. Щоби отже читальні стались дійстним огнищем просвіти для простого люду, то конечно потреба установити в кождій читальні образованого проводиря — учителя, котрий би після уложеноі системи науку в читальні членам уділяв, але не так, як то густочасто до тепер буває, що о. голова не загляне до читальні і через цілий рік, лише спитає при случайности дяка або другого читальника: "А що там в читальни діє ся" і сам звиняє ся, що все не має часу подивити ся до читальні, тай на тім конець єго патріотичних подвигів. Читальня без інтелігентного проводиря-учителя не може принести найменшого хісна для просвіти народноі.
Також трудно о фреквенцію по наших читальнях а то окрім наведених причин єще й тому, що члени не видять й не мають жадного матеріяльного хісна з неі. Тому при кождій читальні конечно потреба закладати касу позичкову, шпіхлір зо збіжем, крамницю і другі спілки, котрі би приносили членам матеріяльну користь. Але до переведеня того треба інших "подвигів", ніж дотеперішних, треба щиро приложити руки і безінтересовно попрацювати над розвоєм читальні і з нею полученоі економічноі інституціі, поки вона не розвине ся і поки люд не пізнаєть очевидного хісна з таких товариств — а тогди навіть без прилюдного оголошеня заслужиться кождий проводир народу і патріот справі народній о много більше, ніж зареєстрованєм в часописях, що в селі Н. основано читальню за старанєм о. У. або якого другого ревного патріота. От такі то у нас хиби читалень, котрі так довго не розвинуть ся і будуть без хісна для просвіти народноі, доки інтелігенція сільска не візьме ся щиро і з самопожертвованєм до праці над піддвигненєм простого і віками занедбаного люду з упадку духового і матеріяльного, бо твердити, що просвіта і поступ у нашого народа розвиває ся і на то спустити ся, то може завести нас до непевних результатів, а тогди бодай, чи не буде вже за пізно.
Немалою перепоною в розвою читалень є також вкоренена кастовість межи хліборобами (снісінько, як і межи інтелігенцією; може від неі й пішла ся чудна зараза), бо сельскі богачі уважають себе за щось висшого від біднійших і тому гордять ними, через що повстає межи громадянами незгода, ненависть, інтриги і тяганка по судах. Тому ворогуючі межи собою не хочуть ніяк разом належати і ходити до читальні, а воліють піти до шинку або корчми і там перед жидом або другим яким піяком обмовляти свого противника, як прийти до читальні і дещо пожиточного послухати або прочитати.
Буває також і так, що богачі насмівають ся з біднійших громадян, тому біднійші не хочуть ходити до читальні, оби не почули на себе зневаги від громадских "авторітетів" (чи матадорів).
Сельскі богачі уважають себе за дуже мудрих а бідних за великих дурнів, хоть часто буває, що погляди у сільского бідолахи нераз о много поступовійші і практичнійші, ніж у богача; і цілком природно, бо біднійші є властиво практичними господарями й у богачів.
Тоті хиби по читальнях дадуть ся усунути лиш через добрий провід місцевоі інтелігеціі, котра будь-що-будь мусить статись дійстним учителем для читальників, коли читальня має приносити якусь реальну користь для хліборобів, а не бути лише світовою блягою.
В такім разі учитель чи учителі читальняні повинні уложити певну програму, після котроі має відбуватися в читальні читанє, поясненє читаного, розмови і забави межи читальниками.
Без такоі організаціі зістане читальня в громаді великою нулею на папері, а заки до такоі організаціі дійдуть самі хлібороби, то загорне йіх скорше благодать kółek rolniczych і таких інших благонадійних інституцій.
Михайлишин. 