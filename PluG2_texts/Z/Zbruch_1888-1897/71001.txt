Холєра в Галичинї.

Страшна пошесть, котра довгій час лютила ся майже до околїсенька нашої держави, загостила остаточно і до нашого краю, до західної єго части. Як вже звістно, появилась холєра найперше в Подґуржу під Краковом, але не виступає доси громадно, лиш з рідка, бо до вчера вечера сконстатовано всего лиш 10 випадків занедужаня, і 5 випадків смерти. Вісти, що холєра появила ся і в инших сторонах як н. пр. в Горлицях і Перемишли, треба принимати з всякою осторожностію, бо ледви чи они суть певні; вже то н. пр. що після одних в Перемишли занедужав на холєру якійсь жид, після других знов якась жидівка, вказує на непевність тої вісти.
Що до появленя ся холєри в Кракові і єго околици, то здаєсь бути певним, що холєру туди занесено з Нїмеччини, з Гамбурґа. Показало ся, що до Подґужа приїхав був з Гамбурґа підчас найсильнїйшої там пошести якійсь Рібнер. Фізик повітовий десінфекціонував вправдї Рібнера і заказав єму виходити з дому, аби не рознїс холєри, але Рібнер сходив ся з якимсь урядником з фабрики ґазу і мабуть тою дорогою дістала ся холєра до тої фабрики, з відки помер на холєру Парафіньскій і Рифка Бліцнерова. Робітник Ґізель заразив ся чистячи вагон прийшовшій из сто рін холєричних. Друга особа, що занедужала на холєру, Готтова, заразила ся також десь на зелїзници. Жінка Ґізова, що прала білє занедужавших, набралась також пошести.
Є. Ексц. п. Намістник їздив вчера до Кракова, а прибувши там рано розвідував ся зараз на двірци о станї здоровля в містї і повітї. О 9 год. рано відбула ся нарада в маґістратї, в котрій взяв участь і п. Намістник. Нарада вела ся над тим, як би не дати пошести ширити ся дальше поза Краків і Подґуже. Важним предметом парад були надходячі жидівскі свята, котрі зачинають ся нинї вечером і тревають до суботи. Жиди мусять мати на сі свята на три дни запаси мяса і риб а крім того не вільно им розпалювати огню і нїчого варити. Крім того збирають ся они численно в божницях і пересиджують там довгій час в задусї. Ухвалено отже, щоби поліція допильнувала того, щоби жидівки через ті дни не ходили до божницї, щоби в божницях не було натовпу, щоби жиди не пересиджували там задовго і виходили всї що дві години. Крім того має рабінат вплинути на то, щоби жиди через ті три дни варили собі два рази і щоби не було т. зв. "судного дня", значить ся, щоби жиди не молили ся через цїлу ніч в божници. Наконець ухвалено позамикати всї хайдери.
П. Намістник оглядав також шпиталь св. Лазаря, де містять ся недужі на холєру і розговорював з занедужавшими: Ґібком, Ґізівною і Готтовою, котрим вже значно полекшало. П. Намістник відвідав також ученика IV кл. школи реальної, котрий мав занедужати на холєру і котрого завезено длятого до шпиталю. Показало ся, що він занедужав лиш на нежит жолудковий.
В Підґужу замкнено ще в понедїлок школи народні, а вчера замкнено також і ґімназію. В Кракові на двірци заведено всякі міри осторожности і не вільно нїкому анї виїздити анї приїздити, доки не підасть ся оглядинам лїкарским і десінфекції. З Горлиць нема ще певної вісти; кажуть лиш, що там занедужало четверо людей. В Перемишли занедужав вчера жид (не жидівка), котрий приїхав туди з Радимна (не з Ниська, як то донесли були деякі ґазети), на якусь бігунку і до години помер. Результат розслїдів причини єго смерти ще незвістний.
У Львові працює день і ніч 140 робітників коло будови шпиталю холєричного, аби єго як найскорше докінчити. Мешканцї янівского передмістя відгрожують ся, що спалять той шпиталь, длятого заасекуровано єго і заведено відповідні міри осторожности. В ратуши заведено лїкарску стацію ратункову, де сповняють службу лїкарі Гельман і Ляндав. Таку стацію заведено також на головнім двірци, де фунґують лїкарі Франковскій і Ґолембіовскій, а на Підзамчу буде також заведена подібна стація. На пакунках, що будуть десінфекціонувати ся на двірцях, будуть налїплювати червоний хрестик. Фабрикантам води содової наказав маґістрат уживати лиш дестільованої води. Також ухвалено заказати розлїплювати по містї посмертні оголошеня — звичай не відповідний, якій не практикує ся нїгде по більших містах.
В Волівци, три милї від Горлиць недалеко угорскої границї було чотири випадки занедужаня дуже підозріного о азійску холєру; а тих два закінчились смертію. Всї торги в повітї замкнено. 