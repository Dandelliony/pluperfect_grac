◦ ◦ ◦ ◦ ◦ ◦ ◦ ◦ ◦ ◦

Ц. к. намістництво рескриптом з дня 11 серпня 1894 ч. 60612 заказало завязанє політичного товариства Бережаньска руска Рада, хотяй дотичний статут був дословно відписаний зі статута Жовківскої рускої Ради. Против того рескрипту внесли оснувателї рекурс до ц. к. міністерства справ внутрішних.   Карна розправа против комісара бережаньского староства п. Малявского, що як звістно пустив в своїй канцелярії поголоску немов Русини-патріоти в Бережанщинї збирали ся на раду, щоби різати Поляків, відбуде ся в суботу дня 15 н. ст. вересня в бережаньскім судї. Именем приватних обжаловуючих, до котрих належать: д-р Чайковскій, адвокат з Бережан, о. Мащак з Потутор і ин. буде виступати д-р Евг. Олесницкій зі Стрия.   Послови д-рови Теоф. Окуневскому з нагоди закінченя єго процесу вислано зі Львова ґратуляційну телєґраму з сердечною ґратуляцією єго побіди. Крім того устроєно на вчерашнім представленю театральнім овацію, бо коли д-р Окуневскій війшов до салї, піднеслись грімкі оклики: "слава!"   Загальна краєва вистава у Львові — як оповіщує дирекція — продовжена до дня 16 н. ст. жовтня 1894 р. В сїм дни наступить торжественне замкненє вистави.   Архикнязь Кароль Людвик приїде, як заповів по отвореню вистави, сими днями з женою до Львова. Про точний речинець приїзду повідомить архикнязь телєґрафічно. Надїють ся, що сей приїзд наступить 16 або 17 н. ст. вересня.   На обід двірскій в часї гостини цїсаря у Львові були прошені з Русинів: в суботу дня 8 н. ст. вересня Впр. митрополит Сембратович і Преосв. епископ Пелеш, в недїлю дня 9 н. ст. вересня Преосв. епископ Куїловскій, в понедїлок дня 10 н. ст. вересня пп. Володислав Федорович і пос. Олександер Барвіньскій, а ві второк 11 н. ст. вересня д-р Дамян Савчак і пос. Анатоль Вахнянин. На першій обід дня 7 н. ст. вересня були прошені міністри, аристократія і високі достойники войскові.   Огнї. З Любачева пишуть нам: Дня 9 с. м. в ночи погоріли в Любачеві три господарі без стоділ, при тім згоріла корова. Огонь хтось підложив, бо два тижднї тому зачала була горіти комора, та тогдї огонь угашено. Шкода виносить кілька тисячів зр., а нї одно господарство не було асекуроване.   Дрібні вісти. 3і Львова відїхали вже всї міністри до Відня. — З нагоди загальних зборів товариства им. Качковского у Львові 18 н. ст. вересня відбуде ся того-ж дня музикально-декляматорскій вечер з богатою проґрамою. — В Куфштайнї в Тироли помер д-р Адольф Екснер, професор римского права на віденьскім університетї, в 53-ім роцї житя. — В Оршівцях на Буковинї відбуде ся дня 23 н. ст. вересня вінчанє д-ра Кирила Трильовского, адвокатского конципієнта в Снятинї, з панною Евфрозиною Поповичівною. — У Львові помер Казимир Заремба, властитель дібр і заступник маршалка підгаєцкої ради повітової.   Дѣло   