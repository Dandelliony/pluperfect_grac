Яка наука вийшла для Русинів з послїдного вибору посла.

Про само значінє того вибору сказали ми вже своє слово зараз по виборі. Ми констатували, що вибором Поляка ц. к. старости п. Ляникевича нарушено Русинам галицким их стан посїданя, і так дуже малий, а до того нарушено в спосіб підступний. На тій основі ми сконстатували дальше, що з одної сторони польскій шовінізм супротив Русинів не знає вже границь, а з другої сторони, що правительство не може чи не хоче — для нас се на одно виходить — чинити того русиноїдного шовінізму, ба що більше, в сїм випадку оно само зробило шовіністам польским прислугу таку, якої вони мабуть і не сподївали ся. Отже се зараз перші — не кажемо, щоби якісь нові — науки для Русинів.   Наука для Русинів, що польскій rząd narodowy не перебирає в нїяких средствах против Русинів — не перебирає, як не перебирали ті, що в минувшім столїтю укладали "projekty na zniszczenie Rusi". Центральний комітет польскій поступив собі в сїм випадку крайно перфідно: з одної сторони нїби-то не нарушає засади, що округ виборчій належить ся Русинови, але з другої сторони заявляє ся против єдиних двох руских кандидатів, між котрими Русини могли вибирати — і веде через польских шовіністів по повітах підземну интриґу в сїм дусї, щоби взагалї не вийшов на посла Русин. Видко, що против Русинів шовінізм польскій в средствах нинї не перебирає.   Друга наука та, що правительство супротив шовінізму польского проти Русинів єсть що-найменше — безсильне. Се-ж факт, що правительство узнало було засаду, що опорожнений мандат по Русинї повинен перейти знов на Русина — після оклику "ненарушимість стану посїданя". Опісля-ж, по ухвалї польского центрального комітету, правительство немов идентіфікує ся з тим комітетом — не допускає до вибору Русина, а чого польскій комітет не був би в силї перебити, — оно перебиває само, кладучи кандидатом ц. к. старосту і форсуючи єго вибір пресією. Річ певна, що правительство не потребувало робити того, бо, єсли мало в плянї не нарушати стану посїданя Русинів, не було небезпечности, щоби на посла вийшов Поляк. Отже правительство тут просто пійшло на руку центральному комітетови і — при даних обставинах велику пакість і тяжку кривду зробило справі рускій — і собі, бо до такого правительства, котре так з Русинами поступає, Русини довірія мати не можуть — а осли єго ще бодай трохи мали, то до решти мусять стратити — і такого правительства они підпирати не можуть. Від всякого правительства Русини мають право домагати ся бодай обєктивности — а тут показало ся, що правительство обєктивним не схотїло бути. А спосіб кандидованя ц. к. старости п. Ляникевича і єго баламученє руских виборцїв, що він — risum teneatis — вступить до руского клюбу [як о тім доносять з Жовкви до одного дневника], дальше факт, що урядову кандидатуру ц. к. старости жовківского оповіщував телєґрамами ц к. начальник жовківского суду п. Гавзер, — такі річи годї вже й критикувати, а приходить ся хиба здвигнути плечима, що взагалї щось такого є можливе... хоч-би і в Галичинї. Такі річи треба хиба на рівнї поставити з походом з факлями та илюмінацією польских та жидівских вікон у Жовкві по виборі ц. к. старости п. Ляникевича... Вкінци з сего вибору виходить наука і для самих Русинів, бо й Русини тут не без вини. Хто винен? — кождому обєктивному чоловікови зовсїм ясно.   Головний комітет рускій поручив і ми підпирали кандидатуру проф. Вахнянина, бо і патріотизм єго, і визначні спосібности до парляментарної дїяльности, і вік — усе кваліфікувало єго дуже добре на посла до ради державної для скріпленя сил руского клюбу, а що п. Вахнянин убігав ся о мандат яко кандидат независимий рускій, о тім чей-же найлучше свідчить усе, що опісля стало ся. Не можна також закинути, щоби кандидатура п. Вахнянина не мала рації в тім окрузї, бо-ж він там провадив уже баталію виборчу і вийшов з неї побідоносно. Що-ж отже було розумнїйшого, як щоби всї Русини в окрузї згодились на сю кандидатуру і єї щиро підперли? Та сталось инакше. Кружок з жовківскої "Рускої Ради", не розібравши докладно річи, не порадивши ся з патріотами Сокальщини, — за-для самої опозиції висуває кандидатуру о. Роздїльського, 72-лїтного старика, чоловіка — не в обиду єму сказавши — не маючого таких условій на посла. Був в тім розум? Ми кажемо, що нї. Але в дальшій акції ми побачили щось більше, як лиш нерозум. Збори передвиборчі в Жовкві і в Раві показали і нельояльність піднятої акції за о. Роздїльским. Нельояльне було то, що о. Роздїльскій, кандидат кружка членів жовківскої Ради, в своїх промовах не підносив нїчого більше, як лиш те, що він жив і жиє в згодї з Поляками... Нельояльне було несправедливе засуджуванє руского клюбу ради державної... Нельояльне було і цїле аранжма брутального поступованя супротив особи проф. Вахнянина на зборах в Раві і Жовкві, між тим, як на зборі в Сокали, де більшість була за п. Вахнянином, особа о. Роздїльского була вповнї пошанована. Нинї, по 6-ім падолиста, констатувати се можемо з повним спокоєм.   І що-ж виграли ті, що закаламутили чисту воду кандидатурою о. Роздїльского? Попри загальну шкоду для всїх Русинів, они — нїгде правди дїти — ще спеціяльно скомпромітували ся. В Сокальщинї загал духовеньства віддав голоси на проф. Вахнянина, а в Жовкві о. Роздїльскій дістав найменше голосів і именно Жовків рішила побіду п. Ляникевича... І показало ся, що таки лучше було — "оглянутись на Львів", — підпорядкувавши всякі часткові амбіції интересови загальному.   Дай Боже, щоби і ся третя для нас наука не проминула марно...   Дѣло 