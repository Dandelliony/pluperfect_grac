◦ ◦ ◦ ◦ ◦ ◦ ◦ ◦ ◦ ◦

Страйк мулярів у Львові треває дальше і годї передвидїти коли покінчить ся. Вчера о годинї 3-тій з полудня зібрали ся робітники на ратуши щоби нарадити ся над відповідею, яку дали майстри страйкуючим. Збори були дуже численні. Провідник зборів каміняр Желяжкевич відчитав відповідь корпорацій. Майстри знижують час денної працї до 10½ годин, а мінімальну платню робітника тесельского установлює ся на 1.30 зр., муляря на 1.40 зр., а каменяра на 2 зр. денно. Бесїдник зазначив, що уступки не великі, але радив добре розважити чи страйкувати дальше, чи відкинути услівя майстрів, бо з одного боку уступки хоч малі суть все таки зиском для робітників, а з другого боку боїть ся бесїдник, чи всї страйкуючі додержать слова і чи не пійдуть назад до роботи, зраджуючи своїх товаришів. В такім случаю лїпше було би згодити ся на подавані услівя. По довших нарадах відкинули зібрані всї точки відповіди майстрів і ухвалили дальше страйкувати. Инспектор промисловий, Навратіль, хотїв наклонити робітників, до згоди представляючи им, що за тиждень страйку стратили вже 30.000 зр. Однако ся интервенція не принесла успіху. Будівничого Левиньского, що прийшов яко гість на збори, повитано голосними окликами.   Лист гетьмана Мазепи. Петербургскій Kraj в ч-ї 26 з 1893 р. доносить, що в першій половині с. р. продано в антикваріятї Альберта Кона в Берлинї на публичній ліцитації "автоґрафів", між иншими лист Мазепи з власноручним підписом і трема власноручними стрічками — за цїну 17 марок. Сей лист був в збірцї ґр. Людвика Пара, австрійского дипльомата, що умер дня 6 сїчня с. р. в Меранї. — До кого сей лист писаний і в якій справі, сего "Kraj" не згадує.   В Стрию — як довідуємо ся — має відбутись дня 29 н. ст. вересня віче народне. На порядку дневнім мають стояти: 1) справа реформи виборчої, 2) справа реформи громадскої, 3) справа реформи закона ловецкого — а кромі реферат о нинїшнім політичнім положеню Русинів.   П. Евгеній Гушалевич виїздить сими днями до Берлина. Виїзжаючи запевнив Русинів, що слїдуючого року в часї вистави краєвої загостить до Львова на концерти.   Вечер з танцями відбуде ся дня 17 н. ст. вересня с. р. в Бродах в сали музичній. Чистий дохід призначений по части на будову руского театру, а по части на навіщених повенею. Початок о годинї 8½. Білєти від особи 1 зр., родинні по 3 зр.   Австрійско-россійска комісія зелїзнича перебувала сими днями в Підволочисках, щоби обговорити справу більших транспортів збіжа россійского до Франції, Швайцарії і Италії австрійскими зелїзницями, поминаючи нїмецкі зелїзницї. Ті транспорти, около 200 ваґонів денно, наміряє заряд россійских зелїзниць вести через Броди, Підволочиска, Новоселицю і Границю, обнизивши ще минувшого місяця кошти перевозу до тих стацій майже о 40% і жадає, щоби дирекція австрійских зелїзниць державних доставила конечну скількість возів і щоби постарала ся о криті склади в Підволочисках, Тернополи, Бродах, Львові і Кракові для поміщеня надходячих транспортів. В склад комісії входили з австрійскої сторони инспектори Вербицкій і Штенцель та начальник стації в Підволочисках Дормус, а зі сторони россійскої начальник уряду цлового в Радивилові і инспектор зелїзничій Вильчиньскій.   З Закопаного доносять, що лїсний ґр. Замойского, Дзядонь, котрого — як ми свого часу писали — арештували жандарми мадярскі, утїк жандармам з дороги розірвавши кайдани на руках, коли єго вели до суду в Левочи. Над Дзядоньом мали жандарми страшно знущатись. Гірняки в Закопанім тїшать ся дуже єго поворотом з неволї.   Огнї. Дня 5 н. ст. вересня вибух огонь в Жеґестові недалеко церкви і знищив 10 будинків власність 4 господарів. Причиною огню була неосторожність.   На потерпівших від сегорічної повени і зливи зібрав комітет львівскій доси 15.171 зр. 34 кр. Комітет постановив информувати ся о місцевостях, де потрібно помочи, через уряди приходскі греко- і римо-католицкі, а при тім ужиткувати из урядового матеріялу видїлу краєвого і намістництва. В комітетї панує гадка, що зібраний гріш найлучше буде роздїлювати аж в зимі там, де покаже ся голод, бо тепер люде можуть ще дістати заробок, а на засїви можуть запомогти ся из запомоги державної.   Самоубійство учительки. Дня 8 н. ст. вересня в ночи відобрала собі житє учителька міскої школи женьскої в Чернівцях Дора Абрагам, повісившись в сїнях дому, де мешкала з матерію вдовою. Причиною самоубійства була имовірно нужда, бо Абрагам була безплатною практиканткою, а відносини маєткові єї матери були як найгірші.   Дрібні вісти. Дня 17 н. ст. вересня відбуде ся вінчанє п-ни Стефанії Ганкевичівної, доньки пароха в Целїєві, з п. Вас. Храпливим, учителем народним. — Віцепрезідент намістництва Ив. Лідль виїхав зі Львова на кількатиждневу відпустку. — Вписи на ветеринарію у Львові розпічнуть ся дня 1 н. ст. жовтня і будуть тревати до 8 жовтня. При вписї треба виказати ся свідоцтвом окінченої 6-ої кляси шкіл середних і віком від 17—26 лїт.   Дѣло 