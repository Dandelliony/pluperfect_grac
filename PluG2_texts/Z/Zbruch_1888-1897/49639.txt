Після конскрипції в Станіславові. — З віденьского університету.

Після конскрипції в Станіславові
— поданої оногди одною львівскою ґазетою — виходить, що загальне число мешканцїв без ґарнізону дня 31 н. ст. грудня 1890 р. виносило там 20.345, т. є. о 13% більше, як тому 10 лїт. Женщин було 10.683 (т. є. 1021 більше, як в р. 1880, а мужчин 9.662. Після віри було: 11.743 жидів, 5.723 латинників, 2.669 гр.-кат. обряду, 88 Вірмен-католиків, 22 православних, 97 авґсбургского і 3 гельветского віроисповіданя. Обходової бесїди польскої після конскрипції уживає 17.393 осіб (в р. 1880 лише 9.734), нїмецкої 2.410 (в р. 1880 було аж 6.998), рускої 1.520 (в р. 1880 було 1.243), а ческої 22 людей. Отже бачимо, що число Поляків мало би за десять лїт зрости о 7.059 осіб. Було би се для Поляків потїшаючим обявом, коби лише число се було дійстне, а не скомбіноване урядниками бюра конскрипційного, Юзефом і Антоном Віржойским, котрих батько Ян єсть касієром станіславівского маґістрату. Отже старано ся спродукувати як найбільше Поляків — казано всїм жидам, біднїйшим Русинам і робітникам вписувати jezyk towarzyski polski. А і тим що знають по кілька язиків, вписував язик польскій. Як би не таке поступованє, то виказалось би, що в Станіславові уживає нїмецкого язика 11.843 осіб, польского 5.789, руского понад 3.000, а ческого 22 особи. Що такій результат показав ся, винні сему і Русини з интеліґенції, котрі соромились подати руску бесїду за обходову. А щоби всї знали, хто ті панове, що відрікають ся своєї рідної бесїди і свого роду, то кореспондент подає их имена. Президент окружного суду гофрат Исидор Паславскій, судові совітники Волод. Луцкій, Конст. Старосольскій і Иван Шанковскій (син бл. п. крилошанина-священика з Копичинець; він і своїй жінцї вписав язик польскій а лиш слузї язик рускій), дальше: старшій управитель почти і телєґрафу Илярій Любинецкій, директор ґімназії Иван Керекярто, суплент ґімназіяльний Волод. Лятошиньскій, офіціял почтовий Симеон Ленкавскій (брат о. Стефана з Угорник), укінчений богослов, канцеліст судовий Михаїл Микулин; купцї: Тадей Шавиньскій і Яхневич; міщане: Василь Рубчак, провізор церкви Ковердович, і тамошний коваль Михайло Левицкій, табулярист суду Іос. Качковскій, практикант фінансової дирекції Ярослав Левицкій, Климентій Калиновскій (син священика) вписав і двом сестрам своїм і чотиром ученикам синам священиків, що у него живуть, язик польскій, дальше урядник зелїзничій Зиновій Климкович, адюнкт податковий Теодор Козлів, а наконець слуга гр.-кат. консисторії Михайло Павлів, котрий не лише цїлій своїй родинї, зложеній з 10 осіб, вписав язик обходовий польскій, але і обряд латиньскій. — Такого "заячесердія", як у нас, що Русин з роду боїть ся свого походженя і своєї бесїди, певно не подибати у инших народів. А ще як так поступають собі интеліґентні Русини, то справдї не знати, чи і вчисляти их межи интеліґентних... З віденьского університету.
Віденьскій університет числив в минувшім семестрі 6220 слухачів (в тім числї 1811 надзвичайних). З того числа припадало на теольоґічний факультет 216 звич. і 13 надзвич. слухачів, — на правно-політичний 1578 звич., 103 надзвичайних і 298 слух. рахунковости державної, — на медичний факультет 2202 звич. і 1040 надзвичайних — а на фільософічний 413 звич., 161 надзвичайних і 196 фармацевтів. Наша Галичина доставила: 29 теольоґів (з того оден надзвич.), 179 правників (з того 12 надзвич.), 413 медиків (з того 108 надзвич.) і 40 фільософів (з того 10 надзвич. а 8 фармацевтів).
Катальоґ викладів появив ся в зміненім внїшнім видї малої кварти.
Вписи почали ся 24 н. ст. марта і тревати-муть до 15 н. ст. цвітня включно.
З ново-оголошених предметів особливо при правничім факультетї богато маємо до занотованя. і так першій раз оголосив каноніст проф. Ґрос свій семінар, — ґерманіст проф. Зібель: Germanistische Gesellschaft, — декан проф. Шрутка: Lectüre des jüngsten Reichsabschiedes,— проф. Мендель: Autorrecht, — проф. Ляммаш: Gefängnisskunde, — проф. Мясковскій Das Staatsschuldwesen und die Währungsfrage — а проф. Едвард Гофман Gerichtliche Casuistik.
Не будуть читати в лїтнім семестрі приватні доценти: тайний совітник д-р Унґер (президент державного трибуналу), д-р Вільгельм Фукс, д-р Макс Буркгард (теперішний директор Burgtheatr-y), д-р Ед. Берначик (урльопований до Инсбрука на доцентуру канонічного права), д-р Вармунд (урльопований на таку саму доцентуру до Риму) і д-р Коморжиньскій (що-ино габілітований).
На теольоґічнім факультетї яко новість являєсь Oesterreichisch-ungarische Kirchengeschichte професора Копалика. — На медичнім катедра фізіольоґії по уступленю проф. Брікке ще не обсаджена; провізорично веде институт проф. Сиз. Екснер. — На фільософічнім факультетї повернувшій з Риму з наукової подорожи проф. д-р Зіккель оголосив Urkundenlehre — славіст проф. др Яґич буде викладати: а) Zur Geschichte der classischen Volksdichtung, б) Uiber die grammatischen Theorien im slavischen Mittelalter, а крім того як звичайно, в) Uibungen im slaviscnen Seminar. З славянскої філольоґії буде ще читати доцент д-р Лєцєєвскій: slavische Vocalismus im Vergleiche zum indoeuropäischen, — доцент д-р Стрекелій: Uiber slavische Personen-und Ortsnamen, — доцент д-р Пастрнек: Alt-slovenische Grammatik, — проф. Иван Головацкій: Die russische Sprache: Turgenjew's Novellen-Lectüre und practische Uibungen, — вкінци проф. Менчик: Syntax der böhmischen Sprache mit Uibungen.
Всї прочі колєґія, а вкінци і так звані Fertigkeiten (як прим. Gesangcursus, Instrumentalmusik, Harmonielehre, Turnen, Fechtkunst, Gewehr und Pistolenschiess-Unterricht — остають менше-більше без змін.
І-Пкій   