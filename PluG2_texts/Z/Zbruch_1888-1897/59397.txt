◦ ◦ ◦ ◦ ◦ ◦ ◦ ◦ ◦ ◦

З Черновець доносять, що там арештовано оногди Ивана Тшецєского бувшого директора буковиньскої дирекції скарбової. Арештованє се стоїть в звязи з процесом за звістні митові дефравдації.
Депутація краю і міста Львова виїхала в суботу до Відня, щоби подякувати цїсареви за розпорядженє в справі утвореня медициньского факультету у Львові. Именем краю належить до депутації маршалок краєвий кн. Евст. Сангушко і заступник маршалка Хамєц, яко відпоручники міста увійшли до депутації: президент Мохнацкій і радні: Михальскій, д-р Бик, Цюхциньскій і Стройновскій. Депутація має бути принята на авдієнції нинї, т. є. 30 н. ст. падолиста.
Першою лїкаркою в Австрії именовано дня 24 н. ст. падолиста панну Анну Баєр з Праги для Дольної Тузлї в Боснї. Панна Баєр практику лїкарску відбувала в Бернї. Службу свою в Боснї має розпочати з початком 1892 року.
Самоубійство. Франциска Станецка, жена учителя народного і властителька торговлї віктуалів при ул. Пекарскій ч. 7. у Львові отроїла ся вчера арсеником. Причиною самоубійства були родинні незгоди.
Крадїж дорогоцїнностей. У золотника львівского Авраама Ціппера допустив ся челядник золотницкій Нафтула Бріф крадежи на кількасот зр. Бріф крав від кількох місяцїв золоті перстенї, золото, бранзолєти і т. п. Поліція відобрала часть крадених річей у різних людей, котрим Бріф их попродав.
Огонь в церкви. Дня 20 н. ст. падолиста в день св. Михаїла, по замкненю церкви в Жулинї коло Стрия увидїли дїти добуваючій ся з церкви огонь. На крик дїтей позбігали ся люде і отворивши церков побачили, що горить бічний престол і лавка, де сидять дяки. Огонь, що ймовірно повстав через неосторожність при гашеню свічок, угашено скоро. Згорів престол з образом св. Ивана Хрестителя і книжки церковні. Шкода виносить до 100 зр.
Пять разів уневажнило намістництво вибори до ради громадскої в Новім Санчи. З того громадского безголовя користають деякі люде, що хотїли би ловити рибу в мутній водї. І так піддали они між иншими радї громадскій преєкт, щоби тая ж продала громадскій бровар за 26.000 зр. Тимчасом само арендованє бровару приносить громадї 1000 зр. річного доходу а єго вартість враз приналежними до него 18 морґами землї виносить до 60.000 зр.
Кулиста блискавка появила ся оногди коло 8 години вечером над Львовом і освітила на хвильку цїле місто ясним білим світлом. Світло тої блискавки тревало всего може пів секунди, однакож було так ясне, що місцями показался ся була від него навіть тінь дерев. Подібні блискавки суть дуже рідкі.
Дрібні вісти. Цїсар дарував погорільцям громади Чолгинї в повітї яворівскім 300 вр. підпомоги. — В поїздї поспішнім межи стаціями Бірки а Тернопіль умер перед кількома днями нагло в ваґонї II кляси Мойсей Амєрганд, 55-лїтний купець з Підволочиск на пораженє легких. 