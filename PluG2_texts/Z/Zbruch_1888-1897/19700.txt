Рускій народний театр в Бродах.

З Бродів пишуть нам під днем 5 н. ст. марта: Від двох недїль гостить у нас институція що безпосереднїйше, анїж кожда друга, будить самовіжу між нашим народом і ширить поважанє для нашого слова і словесних творів наших між чужими. Межи новими творами, з котрими познакомила нас сим разом наша сцена, стоїть на першім місци "Наймичка" Карпенка-Карого. Єсть се безперечно оден з найлучших творів нашої драматичної музи. Велике вражінє зробив також "Павло Полуботок" своїм патріотичним жаром і високо трагичним настроєм. Справдїшну же радість справила нам дирекція вчерашним представленєм торжественним, даним в память XXVIII-их роковин смерти Тараса і в хосен убогої молодежи тутешної гимназії. Вечерок почала добре обдумана патріотична промова директора п. Биберовича, в котрій именем артистів рускої сцени звеличав память безсмертного Кобзаря. За тим наступили "Вечерниці" Нїщиньского, відспівані знаменито, тож і нагороджені грімкими оплесками. Осередком же вечерка була вічно молода "Наталка Полтавка" в так пишній интерпретації, яку рїдко доводилось нам бачити від часу заложеня нашої сцени. Обсада роль була знаменита, п. Стечиньскій за "Виборного" від початку до кінця представленя чарував публику своїм гумором. "Возьний" п. Підвисоцкого, "Терпелиха" панї Осиповичевої і "Наталка" панї Клїшевскої були бездоганні. Не менше добре вивязалися з своїх задач і носителї менших роль, пп. Янович і Клїшевскій. Словом, представленє доказало, що наша "Наталка Полтавка" і по цілім столїтю така свіжа, як коли-б була писана вчера. Вечерок закінчив гарний образ из живих осіб, укладу п. Плошевского, представляючій головні статї з Шевченкових творів. Як отже з морального успіху нашої сцени вповнї можемо бути вдоволені, так з другої сторони матеріяльний результат виступів нашого театру в Бродах представляєсь не так світло. Чи те з причини снїжних заметей, чи весїльної пори, досить, що околиця бродска не являєся на представленях в такім числї, як би могла і повинна. Звертаюсь отже до всїх щирих патріотів тих сторін, що-би старались по змозї зарадити сему лиху, що певно не приносить чести нашому имени! — М. П.  