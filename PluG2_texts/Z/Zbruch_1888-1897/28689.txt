◦ ◦ ◦ ◦ ◦ ◦ ◦ ◦ ◦ ◦

Нову церков вибудовано сего року в Далевій, сяніцкого повіту, заходом місцевого приходника о. І. Венгриновича. Церков представляєся величаво і импонує виднїючому против неї костелу в Яслисках.
Львівске товариство историчне рїшило скликати до Львова в другій половинї липня 1890 р. другій зїзд польских историків. Предметом нарад зїзду будуть науки историчні, дотикаючі историчної минувшости Польщі, так що до єї исторії загальної як і провинціональної, особливо що-до исторії Литви і Руси.
Зміна прозвища. Д-р Вол. Генр. Фаєрманн, заступник прокуратора державного в Вадовицях, змінив за дозволом намістництва своє прозвище на "Оґнєвскій".
Добірного вина токайского не буде сего року, бо по-при фильоксеру, котра засягла на більші простори, найбільше пошкодила гроздам винограду слота при кінци вересня і в першій половинї жовтня. За-для довго треваючої вохкости грозди або зігнили або цілком повідпадали.
Поєдинок між Брафом, редактором Hlas-у Narod-a а молодоческим послом Подлипним не відбувся, бо Браф заявив, що не писав клеветливої статейки в Hlas-ї. Підлипний виточив процес о клевету Hlas-ови.
Нова жниварка. На виставі парискій виставлена нова жниварка вигадки Іос. Ливчака, Галичанина і тепер професора в Вильнї. П. Ливчак вславився вже неодним винайденєм, а коли-б ся єго жниварка показалася практичною, то міг-би він тим много причинитися до розвитку рільництва. Жниварка есть призначена для селян, має вид малого візка, до котрого потреба сили лиш одного коня. Також і ціна єї невелика, бо лиш 15—20 рублїв.
Дрібні вісти. Дня 10 н. ст. падолиста відбудеся в Мишинї під Коломиєю вінчанє доньки тамошного приходника панни Михалини Кобриньскої з п. Илар. Гарасимовичем, управителем "Гуцульскои спілки промислової" в Коломиї. — В Долинї помер дня 17 (29) жовтня кс. Франц Бервид, лат. парох і почет. крилошанин в 86 році житя; покійний був членом долиньскої ради повітової і громадскої. — Емиль Золя має старатися о крїсло в парискій академії, опорожнене по смерти Ем. Ожіє. — З Томска в Сибири доносять, що переїздив тамтуди з Иркутска член дипломатичного корпусу австрійского кн. Сапіга, котрий по довшім побутї в Индіях і Хинах вертає до Европи. 