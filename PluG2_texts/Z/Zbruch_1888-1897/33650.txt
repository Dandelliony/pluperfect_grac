◦ ◦ ◦ ◦ ◦ ◦ ◦ ◦ ◦ ◦

Архікнязь Леопольд Сальватор виїхав разом з женою, дамою двору і адютантом вчера пополудни поїздом курієрским зі Львова до Відня. З Відня, прибравши собі більшу дружину, вибересь архікнязь до Италії. На львівскім двірци зелізничім не було нїякого офіціяльного пращаня, лиш появились в уніформах: директор руху зелїзницї Кароля Людвика Слядковскій, начальник стації Лянґ і комісар поліції Майдінґер.
Аванс професорів шкіл середних. Міністерство просвіти, на предложенє краєвої ради шкільної, дозволило перенести 30 професорів шкіл середних в Галичинї до осьмої ранґи з днем 1 вересня с. р.
Львівске товариство задаткове відбуло вчера свої загальні збори. Чистий дохід за 1889 р. виносив 14.352 зр. і роздїлено єго на удїли, тантієму для урядників і на фонд евентуальних страт. Директором товариства на дальші три роки вибраний д-р Чижевич.
Жидівскі рукодїльники львівскі згромадились вчера вечером в біжници на Жовківскім на наради. Головною точкою нарад був закон з 1885 р. о святкованє недїлї. Головний референт зазначивши, що жидівскі рукодїльники строго святкують суботу а тепер ще після згаданого закона примусово недїлю, підупадають матеріяльно — внїс, що жиди мусять доконче старати ся, щоби ухилити сей закон з р. 1885. Збори приняли одноголосно ту резолюцію а до переведеня єї вибрано комітет львівскій; також мають заводити ся такі комітети по цїлій Галичинї, вносити громадні петиції до ради державної а при виборах на посла до ради державної мають жиди голосувати лиш на таких кандидатів, котрі приречуть, що будуть стара ти ся о зміну сего закона.
Дрібні вісти. До повітової ради стрийскої з більших посїлостей при доповняючих виборах вибраний ґр. Юліян Бруницкій. — П. Адольф Розмарин, родом з Підгаєць, кандидат адвокатскій, одержав степень доктора прав в львівскім університетї. — Підчас вчерашного представленя пополудневого в львівскім театрі занедужав нагло 72-лїтний обоіст п. Іос. Кольбе. Недужого перенесли до комнати инспекційної, явив ся лїкар театральний д-р Ріґер, але по дуже коротких судорогах віддав Кольбе духа. Кольбе був 51 лїт членом музики театральної. — В Сколїм помер тамошний аптикар Валерій Лукасевич. — В Чернівцях лютить ся і дальше пятнистий тиф. 