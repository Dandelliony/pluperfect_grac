Язик руский в університетї львівськім.

У Львові дня 25 н. ст. сїчня 1893.
У вчерашнім числї "Дѣла" подали ми в дописи з Відня автентичну відповідь міністра просвіти, д-ра Ґавча, на домаганє пос. Романчука в комісії буджетовій, щоби Русинам галицким дано катедри рускі на засновуючім ся факультетї медичнім в універсітетї львівскім, як і щоби взагалї, й на других факультетах, були постепенно відкривані катедри з язиком викладовим руским. Правительство — як виходить з відповіди — в засадї не противить ся справедливому домаганю руского народу, застановить ся докладно над тими жаданями, але при тім буде вижидати і предложеня компетентної сторони в Галичинї.
Рускій нарід певно приймив з вдоволенєм вість, що голова клюбу руского в радї державній упоминаєсь о усуненє довголїтного покривдженя Русинів в універсітетї львівскім, не даючого им можности розвивати науку в своїм язицї в найвисшій школї краєвій. Русини й не раді толкувати собі уємно слів відповіди міністра просвіти, — нехай би і питав поперед компетентну сторону о єї погляд в тім дїлї. Але думаємо, що тепер пора і самим Русинам піддержати жаданє посла Романчука в комісії буджетовій і в тім взглядї "Народна Рада", котра вже поперед внесла меморіял до міністерства просвіти, повинна, в порозуміню з послами, обдумати і постановити відповідні способи.
Край наш потребує ще богато лїкарских сил. Гіґієнічна сторона краю нашого дуже занедбана. Статистика показує, що Галичина підпадає що року найрізнороднїйшим пошестям і епідеміям. Тяжкі недуги панують у нас кождого року епідемічно і забирають значне число жертв також за-для недостатку сил лїкарских. Вже й сойм краєвий звернув перед трема роками увагу на ті сумні відносини санітарні в краю і ухвалив закон о заведеню лїкарів окружних. Край чує потребу помноженя сил лїкарских і що року значна часть молодежи записуєсь на факультети медичні. Польска молодїж находить ся під сим взглядом в користнїйшім положеню, маючи для себе факультет медичний в універсітетї краківскім. Руска молодїж з Галичини всхідної мусить на студії медичні з конечности удаватись або до Кракова, або до Відня, і ми бачимо від давна богато Русинів на факультетах медичних в Кракові [до 60 слухателїв] і у Відни. Не кождого стати на средства до образованя далеко від краю — і ми бачимо, що богато руских студентів медицини мусить підчас студій брати запомоги на те, щоби по скінченю затягнути ся у войскову службу лїкарску, звичайно далеко від краю, в чужих провінціях. З того і виходить, що наколи-б руска молодїж мала можність слухати медицини у Львові і то також в язицї рускім, вийшло би се тілько на користь відносин санітарних, именно у всхідній, рускій части Галичини.
Се один важний мотив.
Другій мотив єсть політичної натури. Поминувши, що сама справедливість і огляд на державні закони основні вимагає, щоби правительство при засновуючім ся факультетї медичнім у Львові показало ся супротив Русинів льояльним, — відкритє руских катедр причинилось би до вдоволеня невдоволених Русинів галицких і скріпило би звязи між народом руским а державою. Ми нераз указували вже на вагу народу руского для Австрії, именно, на случай евентуальної потреби держави нашої. Не годить ся чей-же легковажити і того, що й по-за границями Австрії бачно назирають, як живе ся Русинам в тій, — як там каже ся, — нїмецкій Австрії і о скілько елємент рускій дізнає тут опіки в розвою своїм національнім. В міру, як Русини галицкі діставали би ширші услівя до того розвою росла-б і слава Австрії, а то дїло не малої ваги. Чим більше зросте національна сила Русинів австрійских, тим менше небезпечною буде ставатись для Австрії і для народів славяньских система звістного нездорового "обєдиненія", змагаючого до винародовлюваня слабших племен славяньских. Наколи розвиватись буде народність руска, то тим самим і марнїти будуть змаганя звістної централізації і нівельованя. Отже і політичні моменти промовляють за тим, щоби міністерство просвіти дїйстно докладно і зріло застановилось над потребами народу руского в державі австрійскій, заким приступить до орґанізації факультету медичного в університетї львівскім.
Против введеня руских катедр, коли Русини сю справу тілько порушили, виступила дуже злобно Gazeta Narodowa, а другі орґани праси польскої загадочно мовчали. Однакож Поляки не мають найменшої причини то й не повинні противитись утраквізмови львівского універсітету. Хто з них бачить скорий розвій духа руского в краю нашім, той зрозуміє, що Русини мусять з часом дійти до всїх катедр універсітету львівского. Як не тепер, то в четвер прийдесь зробити то; що вийде з конечности. Справа рівноправности чи нерівноправности Русинів в універсітетї львівскім була розбирана в роцї 1870-ім з нагоди внесеня тогдїшного віцемаршалка Юліяна Лаврівского о modus vivendi між обома народами в краю. Видїл краєвий як звістно зібрав тогдї анкету для скодіфікованя якого-такого закона о народностях в Галичинї. На порядку дневнім нарад т. зв. "угодової" анкети стояло тогдї і питанє язикового утраквізму універсітету львівского. З-разу деякі з-посеред Поляків члени анкети [именно в комісіях] не були прихильно настроєні для катедр руских. Противились сему справедливому дїлу головно — Поляки з табору так званих "поступовцїв" котрим проводив під той час пізнїйшій міністер Земялковскій. Комісії предкладали лише маленькі уступства в користь Русинів. Годжено ся на деяку катедру на факультетї юридичнім, там знов давано якусь суплєнтуру на факультетї фільософічнім — взагалї предкладано окрушини рівноправности а не саму рівноправність. Русини засїдаючі в тій анкетї, явились длятого з великим недовірієм на повнім засїданю, на котрім питанє се мало рішатись наконечно. Але на тім повнім засїданю сталась несподїванка. Член анкети проф. Н. Вахнянин внїс, щоби відкинути всї недостаточні предложеня поодиноких комісій в тім взглядї, а натомість щоби всї катедри всїх факультетів узнати утраквістичними. Мотив був той, що Русини галицкі раді би університет львівскій зробити осередком руского духового національного житя не лиш Галичини і Буковини але всеї Руси-України в границях етноґрафічних. І всї члени анкети, зібраної під проводом пок. ґр. Володислава Баденього [вітця нинїшного намістника] приняли се внесенє однодушно. За внесенєм був і пок. д-р Кабат, знаменитшій сторонник табору "поступовцїв", а промовляли за ним горячо пос. Пашковскій (з Кракова), жиючій ще писатель Штаркель і другі.
Отже гадка — дати язикови рускому в університетї львівскім повну рівноправність, не єсть чимсь новим, а перед двацятьма роками сталась була навіть популярною серед Поляків. Тим популярнїйшою повинна она бути нинї, коли оба народи зрозуміли, що один другому не уступить, а оба мусять розвиватись поруч себе. Треба тілько дивитись троха дальше по-за звичайну буденщину... 