Цїсарь Фридрих помер – Берлин – Мадрит – Рим

Почдам. Цїсарь Фридрих помер нинї перед полуднем о 11 годинї. Так отже закінчив житє многострадальний чоловік, що був покликаний управляти великою державою в найтяжших єї хвилях в пору, коли сам, боровся з смертею і вже одною ногою стояв над своєю могилою. Три місяцї тому назад подавала вся европейска праса біографію покійного а нинї приходиться їй писати ему посмертну згадку. Хоч як коротке було панованє покійного цїсаря, то все-ж таки лишає оно слїди по собі і вказує на чоловіка великого духа, чоловіка справедливого і люблячого пошанувати волю народу, котрому однакож до переведеня не ставало сили. По єго смерти найшлась Нїмеччина може ще в гіршім положеню, як по смерти цїсаря Вильгельма І., бо до запутанин в заграничній политицї прилучився ще і внутрїшний розлад в самій Нїмеччинї, головно же в королевстві прускім, викликаний димисією одного з найбільших реакціонерів, мин. Путкамера. Покійний цїсарь видїв добре, де зло лежить і розпочав єго викорїняти, але судьба не дозволила єму перевести вповнї свого пляну і так лишив він по собі лиш розстрій в державі. Цїсарь Фридрих вступив на престол зараз по смерти свого батька дня 9 марта с. p., но фактично датуєся єго папованє від часу оголошеня першого манифесту дня 12 марта. Цїсарь Фридрих родився дня 18 жовтня 1831 в Почдамі і там також помер.
Берлин. Цїла цїсарска родина перебувала сеї ночи аж до пізна в королевскій палатї в Фридрихскрон. Цїсарева була вже від 4 год. рано при постели умираючого. — Цїсарь припоручив був кн. Бисмаркови, щоби переговорював з гр. Цедлицом в справі обнятя теки министерства по Путкамерї.
Мадрит. Новий кабинет уконституовався під предсїдательством Саґасти. Новий кабянет єсть більше демократичний як попередний.
Рим. Король виїхав з Больонії і має після ,,Tribuna“ виїхати з Монци инкоґнито до Берлина. 