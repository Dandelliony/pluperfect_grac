Про вибори до ради повітової.

З Підгаєччини.   Вибори до ради повітової в Підгайцях з курії селяньскої розписано, як відомо, на 14 н. ст. грудня 1896. Курія селяньска має вибирати 12, більша посїлість 11 а місточка 3. Хоч термін тих виборів уже дуже короткій, хоч институція рад повітових для наших громад і взагалї для економічного і культурного розвою повіту вельми важна, — то з нашої рускої сторони і взагалї селяньскої не слїдно якої роботи підготовляючої до тих виборів, а бодай я доси не чув про нїякі наради і орґанізацію між народом. Все спить сном блаженних, а яка була робота, такій буде і успіх. Опісля не поможуть через шість лїт наріканя і жалї на господарку повітову, котра нїколи не була, не кажу, взірцева, але бодай добра; тим менше поможуть петиції вношені до сойму о скасованє рад повітових.   Инакше поступають наші противники, а особливо знана кліка повітова. Они вже довго перед розписанєм виборів, бо єще в вересни 1896 р., відбули нараду одну і другу, уложити лісту радних повітових з курії хлопскої, бо в курії паньскій і міскій суть самі свої і не грозить им жадна небезпечність, і за тою лістою вже третій місяць аґітують. Найдїяльнїйшим в тім ремеслї єсть люстратор повітовий п. Жубр, збанкрутований посесор, вічний патріотник, котрий не уміючи господарювати на своїм і стративши все, виавансував на люстратора повітового, котрого обовязком повинно бути поучати громади, як они не повинні публичним добром орудувати. Тойже п. Жубр замість повнити свій обовязок, до котрого установлений, вже по раз другій обїздить громади і обрабляє війтів, просить і грозить, щоби лише на лісту повітової кліки голосували. Чиста иронія і нещастє наших відносин автономічних а властиво повітових! На тій лістї між иншими поміщено також п. Литиньского, властителя Литвинова, теперішного презеса ради повітової, для котрого аж надто єсть місця в курії обшарників, котра, як сказано 11 радних повітових вибирають, а правду сказавши, богато відповідних кандидатів між собою не посїдають, — і адвоката Павликовского, для котрого відповіднїйшій був би мандат з курії міскої або навіть більшої посїлости, як з курії хлопскої. По що-ж отже пхати ся тим панам між селян, котрі повинні вибрати своїх заступників, що их справи розуміють.   Однак без огляду на се, як надходячі вибори до тутешної ради повітової випадуть, першим обовязком репрезентантів селяньства в теперішній чи будучій радї повітовій повинно бути: зажадати безпроволочно усуненя п. Жубра з посади люстратора повітового, до чого зовсїм не надає ся, а оплачувати єго, яко рутинованого аґітатора при всяких виборах з фондів повітових, се противить ся законам і интересам селяньства.   Селянин.   Дѣло 