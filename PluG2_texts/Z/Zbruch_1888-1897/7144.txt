Книжка Булянжера — З Букарешту 

Сими днями появився першій зошит популярної книжки Булянжера о нїмецко-францускій війнї з 1870 р., до котрої долучено такожь письмо Булянжера „до народу“. В письмі тім висказує Булянжер свій погляд на ревизію конституціи. Він каже, що короткозорі мужі державні старалися ширити в краю понятье, що войско не має иншого призначеня, як лишь мовчати і битися. Позаяк однакожь войско нинї не єсть нїчо иншого як лишь сам нарід, то на вояків не можна вкладати той обовязок розпуки, бути лишь нїмими свідками похибок і нездалости і в хвили небезпечности даватися добровільно убивати. Компетенція парляменту мусить бути длятого обмежена на справи внутрїшні і законодавство администраційне, а в справах заграничних мають в будучности рїшати лишь официри. Кажуть, що Булянже одержав за сю книжку від предприємцїв книгарских 200.000 франків. — Бесїда Криспіого на интерпеляцію в италійскім парляментї викликала в Франціи велике невдоволенне. — В переведених недавно 361 виборах муниципальних мають републикане більшість в 206, а консерватисти в 16 місцевостях.
З Букарешту доносять, що розвязанє теперїшної палати послів має наступити при кінци серпня і в тій порї збереся парлямент на коротку сесію, щоби приняти до відомости королевскій приказ в сїй справі. За два місяцї опісля мають відбутися нові вибори, а в три місяцї потім, отже около кінця падолиста має зібратися новий парлямент на засїданя. Позаяк після конституціи звичайна сесія парляменту розпочинаєся з днем 27 ст. ст. падолиста, то засїданя нового парляменту припадуть разом з початком нової сесіи парляментарної. 