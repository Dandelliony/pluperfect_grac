Справи соймові. — Наука, штука і література.

Справи соймові.
Комісія шкільна приняла на своїм послїднім засїданю справозданє ректора Закревского о справозданю краєвої ради шкільної що-до стану шкіл середних в рр. 1888 і 1889. — Відтак порішила комісія резолюції до правительства, котрі мають предложитись соймові до порішеня. Резолюції ті суть: Взиває ся правительство, щоби як найскорше предложило соймові до порішеня проєкт реорґанізації шкіл реальних, а тепер вже управильнило плян наук, згідних з тою цїлею; — щоби отвираючи нові ґімназії, перед всїм з истнуючих вже кляс рівнорядних у Львові і Кракові утворило самостійні ґімназії; — щоби всюди, де в ґімназіях истнують стало кляси рівнорядні, именувало сталих учителїв надетатових, що найменше по однім на кожді дві кляси рівнорядні; — щоби побільшило число місць учителїв для язика нїмецкого; — щоби як найскорше завело в середних школах галицких відповідне умундурованє учеників. — Крім того порішила комісія внесенє: Поручає ся видїлови краєвому, щоби порозумівшись з видїлами фільософічними обох краєвих університетів і з краєвою радою шкільною, зорґанізував роздачу стипендій в сей спосіб, щоби тим способом запевнити правильне побільшенє сил учительских для ґімназій. Наука, штука і література.
"Учитель", орґан Руского товариства педагогичного, містить в двох остатних числах (19-ім і 20-ім) богатий матеріял для нашого учительства — матеріял поучаючій і информаційний. Там знаходимо продовженє статьї "Начерк економії практичної" (після Мавр. Бльока пише В. Т.); "Де-що про спів" Іосифа Тан.; "Дїленє дробами звичайними"; "Потік", препарація, нап. Стеф. Ковалїв; Справи Руского товариства педаґоґічного: Загальні збори Рус. тов. педаґоґічного у Львові; Загальні збори філії Рус. тов. педаґ. в Щирци: Відозва Галицкого товариства для огородництва і пчільництва у Львові; Новинки; Шкільні вісти (конкурси, именованя) і т. д. Адміністрація "Учителя" просить своїх предплатників о вирівнанє залеглостей, котрі виносять до 600 зр. Ми з своєї сторони поручаємо сю одиноку руску часопись педаґоґічну увазї нашої патріотичної публики.
"Зеркало" мабуть з поміж всїх ґазет руских має найбільше щастє бути конфіскованим ц. к. прокураторією державною. і остатний (20) нумер стрітила тота доля: найпікантнїйші статейки ("Finale з оперетки Ojciec gwałtonomii") "Вісти з проїздки Ексцеленції" і "Автономія без границь") упали жертвою. Однакож позаяк "Зеркало" цїле цїкаве, то остало ся ще досить статеєк интересних, повних гумору чи сатири, а перше місце між ними займають: вступний стих Амана Мардохея "Растїте і множіте ся партії руски!" та "З хроніки львівского університету". Четверту сторону "Зеркала" здобить дуже удачна илюстрація: "Коломийки з образками".
"Святий Боже", мужескій хор. Партитура враз з поодинокими голосами. Памяти Володислава Кузика, богослова II. р. і питомца гр. кат. дух. семінарії у Львові. Музику уложив О. Нижанківскій. Цїна 25 кр. Дістати можна в книгарни Ставропиґійского Института.   