Питання анкетї ґімназіяльній. — Школа гірнича в Галичинї.

Анкетї ґімназіяльній, котра зібрала ся на наради у Відни, предложило правительство отсі питаня: І. Чи з огляду на опити, які зроблено з наслїдків розпорядженя міністеріяльного з р. 1879, котрим дозволено увільняти абітурієнтів ґімназіяльних при испитї зрілости від испитів з исторії і фізики, а именно з огляду на успішність науки тих двох предметів і на вартість испитів зрілости взагалї — годилось би порушити і дальше задержанє повисшого розпорядженя? А на случай запереченя сего питаня: які годилось би замість сего розпорядженя ввести средства, чи то при испитї зрілости, чи то при испитах в роцї шкільнім з згаданих двох предметів, щоби в тих именно предметах досягнути не лиш властивої цїли шкільної науки, але надто також відповідне підготовленє учеників до студій в висших заведенях наукових? II. Чи пожелана була би зміна як в сущнім змістї матеріялу наукового і під взглядом єго подїлу, так і що-до методи научаня в ґеоґрафії і исторії, в математицї, в исторії природній і в фізицї в низших клясах ґімназіяльних? а на случай притакненя cего питаня якого рода мають бути ті зміни?
Школа гірнича в Галичинї. В половинї мин. року видїл краєвий порушив перед правительством справу основаня в Кракові окремої школи гірничої і гутничої. Видїл краєвий піднїс, що від двацяти лїт гірництво в Галичинї значно розширилось, бо по при копальнї угля камінного, руди цинкової, сїрки і соли прийшли ще вздовж цїлих Карпат копальнї нафти і воску земного, а для дуже много підприємств хибує уздібнених управителїв. Загальною єсть гадка, що галицке гірництво не підносить ся відповідно до засобів краю для браку укваліфікованих управителїв і що академія в Леобен та Пшибрам не можуть их доставити за для коштів, яких вимагають студії учеників в тих заведенях наукових. Видїл краєвий звернув увагу правительства, що потреба устроєня окремої школи гірничої і гутничої в Галичинї стаєсь наглою, бо продукція мінеральна і число робітників в тім промислї збільшають ся, а не можна видержати заграничної конкуренції, де уживають улїпшених машин і де техніка промислова значно поступила наперед. В тій справі надійшла відповідь правительства. Міністер рільництва признав мотиви видїлу краєвого відповідними лиш о стілько, о скілько відносять ся до нафтового гірництва, бо инші галузи промислу гірничого в Галичинї не лише не виказують після дат статистичних знатнїйшого розвитку, але навіть по части і упадок. В таких условіях можна говорити що найбільше о більшій потребі урядників технічних для гірництва нафтового. А для виобразованя таких урядників вистане проєктоване устроєнє спеціяльних доцентур в школї політехнічній у Львові. Потреба в Галичинї урядників, цїлком виобразованих в гірництві, зовсїм не збільшила ся, бо на се доказом постійна фреквенція студентів з Галичини в академіях гірничих в Леобен і Пшибрам. Вправдї може би і збільшила ся та фреквенція, коли би отворено в Галичинї окреме заведенє наукове що-до гірництва, але все таки не було би так значної фреквенції, щоби аж покрили ся кошти устроєня самостійної школи гірничої і гутничої в Кракові. З тих то причин міністерство рільництва не може увзгляднити жаданя видїлу краєвого. 