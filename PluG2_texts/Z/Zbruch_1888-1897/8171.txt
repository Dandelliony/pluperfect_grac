Нові церкви — Карабинова митралієза Максима. — Правосудіє на Всходї. — Як шах перскій дає собі зуб вирвати 

Нові церкви починають або будуть будуватися після плянів п. Василя Нагірного : муровані в Гусакові коло Перемишля, в Брідках коло Львова і в Хороснї коло Щирця, — а деревляна в Банюнинї коло Милятина.
Карабинова митралієза Максима. Так називаєсь ново-винайдений карабин американьского електротехника Гираша Максима. В арсеналї віденьскім роблено проби і они випали так вдоволяючо, що мабуть заведуть в австрійскій армії сей новий карабин. Головна вага сего винайденя лежить в тім, що при митралієзї не треба при кождім вистрїлї послугуватись рукою, бо зужитковано силу вистрїлу до того, щоби дати новий вистрїл. В сей спосіб повстає неустанний огонь і можна дати десять вистрїлів на секунду, отже 600 вистрїлів на минуту. При тім в дуже штучний спосіб не допускаєсь до надто великого розігрїтя цївки, котра в такім огни могла-б ажь до білости розпалитись. При цївцї єсть знаряд остуджуючій, в котрім пів литра води вистає на 1000 вистрїлов, щоби карабин удержати в відповіднім дїланю. — На засїданях послїдних делигацій вспільних запитували министра війни о тій митралієзї і тогдї признав п. министер єї за цїлком невідповідну для войска.
Правосудіє на Всходї. В Багдадї засуджено слугу Мустафу на 15 лїт тяжкої вязницї за то, що убив свого пана, купця. Против того засуду зголосила відклик одинока донька купця і жадала на пімщенє „голови“ убійцї. Султаньскій ферман порїшив, що убійця має просити доньку о прощенє, а єсли не одержить, то мають єму стяти голову. Але, що панночка нї говорити собі не дала о якім прощеню, мусїли власти забиратись до екзекуції. На жаданє доньки приковано убійцю до муру в сей спосіб, щоби сам собі не міг відобрати житя і так вистояв він три днї. На ката згодили якогось Курда за 50 зр. Доконанє засуду відбулось на майданї, котрий заповнився великим здвигом цїкавих, особливо молодими женщинами, бо на Всходї єсть повіріє, що котра з женщин бачить таку екзекуцію, вскорї буде могла назватись матерію. Деликвента, до половини розодїтого, привязали до низького пенька і кат принявся за своє дїло. Пару разів вдарив топором, але не удалось ему віддїлити голови від тїла. Тодї, щоби набрати відваги, замачав палець в крови деликвента і помазавши нею свої губи, замахнувся ще раз — голова покотилась. Сейчас кинулась донька купця з своїми крівними і знакомими до тїла, почали мачати в крови свої пальцї і мазати „на пімщенє“ свої губи. Коли они відправляли сю звірску церемонію, на майданї завалилась трибуна, в котрій були многі зрїтелї і деякі з них поубивались на смерть.
Як шах перскій дає собі зуб вирвати ? Подозрїлій розвазї і нарадї з своїми министрами і лїкарями порїшив шах дати собі вирвати зуб, котрий вже довшій час доскуляв. Сесю операцію, котра мала вигляд якого акту державного, мав доконати надворний дентист, європеєць. Він занимає досить знатне становище на дворї шаха, має рангу оберста і єсть ханом. Шах засїдає в фотели, довкола него всї висші урядники а з далека стоїть лїкарь з своїми знарядами до вириваня зубів. Остро і грізно кличе шах лїкаря і він підходить. Король зажмурює очи, з сеї нагоди користає першій министер та повзаючи кладе у ніг свого володїтеля мошонку повну золотих дукачїв. Всї інші достойники роблять те саме і вскорї у ніг шаха накопичене золото. Все те, щоб злагодити біль самодержця. Одна хвиля, одно шарпненє і зуб витягнений видять всї поміжь клїщами дентиста. Браво, кричуть достойники і складають свої благожеланя так королеви як і лїкареви. Шах посягає рукою до своїх ніг і подає в дарї одну мошонку золота та дорогій шовковий шаль лїкареви. Відтак дає в дарунку вирваний зуб одному з достойників а сам тїшиться нагромадженими у єго ніг ознаками льояльности і преданности вірних підданих. 