◦ ◦ ◦ ◦ ◦ ◦ ◦ ◦ ◦ ◦

Розправа карна против редактора "Народа" п. Ивана Франка, видавця п. Михайла Павлика і управителя друкарнї п. Валентія Годака, відбула ся дня 1 н. ст. серпня. Всїх трех обжалувала прокураторія о розширюванє руского перекладу наукової брошури Фрідріха Енґелса "Соціялізм утопійний і науковий", котрої польскій переклад сконфіскувала в 1882 роцї прокураторія краківска, хоч оріґінал в нїмецкім язицї не сконфіскований і можна єго продавати. До розправи станув п. Франко і управитель друкарнї; п. Михайло Павлик, перебуваючій тепер в Коломиї, надіслав до трибуналу лист. Помимо оборони д-ра Лілієна і п. Франка засудив суд всїх трех обжалованих на кару 10 зр. і 24 годин арешту. Засуджені внесли відклик против важности засуду.
З Косова пишуть, що кілька громад сусїдуючих з селом Москалївкою коло Косова, вислало було свого часу жалобу до станиславівскої консисторії на мешканцїв Москалївки за их пяньство. В наслїдок сеї жалоби приказала консисторія устроїти в Москалївцї місію тверезости, котра відбула ся там-же дня 26 н. ст. червня. При тій нагодї посвячено нагробний камінь на могилї бувшого пароха Москалївки бл. п. о. Алексея Заклиньского, ревного ширителя тверезости. На місію прибуло дуже богато народа, але з Москалївчан присягли на тверезість лише чотири.
Фундація учителя народного. Маєр Штайншнайдер, довголїтний учитель школи жидівскої в Тернополи, дарував сїм десятих частей свого маєтку, около 22.000 зр., на добродїйні цїли віроисповідній громадї жидівскій. До того намовив єго управитель школи рабін д-р Тавбелес. Акт фундаційний списано в присутности зверхности жидівского збору і кількох инших личностей.
Вибух гарматної кулї. В околици Нового Торгу відбували ся сими днями вправи артилєрії. До стріляня визначено місце в одномилевім промени, а зі сторони войскових властей заряджено всякі средства осторожности, щоби при стріляню не зайшов якій нещастний случай. Навіть священики остерігали в проповідях нарід. Часом лучає ся що кулї з пушок не пукають від разу, але вбивають ся цїлі в землю. Отже таку кулю найшов один селянин і сховав єї дома. Дїти витягнули єї на ринок в Новім Торзї і бавили ся нею. Між тим куля діткнула ся розжареного вугля і нагле експльодувала та ранила кілька осіб. Одній з них відорвала ноги а другій випалила очи.
Однорочні охотники. Міністерство війни зарядило, що однорочні охотники, котрі служать при віддїлах адміністраційних, не можуть бути именовані титулярними підофіцирами, за-для того, що за короткій час (всего 8 тижднїв) вправляють ся в войсковій екзерцирцї, натомість однорочники, о котрих можна сподївати ся, що зложать испит на офіцирів резервових, можуть бути именовані титулярними "цуґсфірерами".
Дрібні вісти. Управу староства в Чешанові поручено секретареви намістництва Ант. Голодиньскому, де він має заняти ся приготовленями до принятя цїсаря. — В Горлицях відбуде ся дня 6 н. ст. вересня доповняючій вибір одного члена ради повітової з ґрупи громад міских. — Оногди відбули ся у Львові в льокали сторожі огневої проби з трема новими сикавками, спровадженими з віденьскої фабрики Кнавста по цїнї 1700 зр. за штуку. 