◦ ◦ ◦ ◦ ◦ ◦ ◦ ◦ ◦ ◦

Львівскій головний дворець зелїзничій має бути реконструований коштом около мініона зр. Цїлий будинок буде вигіднїйше і величавійше устроєний і буде призначений для руху особового. Для товарового руху буде відданий до ужитку дворець черновецкої зелїзницї. Справу будови двірця центрального в містї залишено, бо закупно ґрунтів під будову і будова сама коштувала би около 6 міліонів зр.
З Підгаєць доносять, що дня 14 н. ст. липня лютила ся в околици місточка страшна туча. Римо-католицкій костел, збудований ще Яковом, воєводою бучацким, упав жертвою тучі, бо грім ударив в вежу костельну і помимо сильного дощу і ратунку спалив дах і дві вежі. Шкода виносить 12.000 зр. Дах був асекурований в краківском товаристві на 6000 зр. — Туча наробила величезної шкоди в цїлій околици. В Носовї, Гнильчи, Рудниках і Горожанцї повибивав град засїви; в Товстобабах запалив грім шопу Фаєрштайна, де згоріло около 100 сягів дерева опалового; в Завалові ударив грім в шопу одного господаря і спалив 3 будинки; в Новосїлцї і Сїлци спалив грім по одному будинкови, а в Яблонівцї і Бзовицях по два полукіпки жита в поли, в лїсї-ж під Лисою розторощив величезного дуба.
Родинна драма. Перед кількома тижднями застрілився в Кракові Франц Забагло, возьний адміністрації Nowo-ї Reform-и. Тепер виявило ся, що Марія Кравчик, котра, арештована полиціянтом у Львові підрізала собі горло, була женою Забагли, бо она під назвищем Малкевичівної вийшла в Кракові за него замуж. Отже сподївана кара за переступство була причиною смерти двоїх людей.
Фальшівник грошей. В Коломиї прихоплено сими днями фальшівника срібних ґульденів, зелїзничого слюсаря з Сопова, що прийшовши до склепу, хотїв заплатити закуплений товар фальшивим ґульденом. Купець задержав слюсаря і дав знати поліції, котра при ревізії в домі слюсаря найшла машину для вибиваня срібних ґульденів.
Рада міска у Львові именувала на своїм довірочнім засїданю з дня 18 н. ст. липня: Іос. Пюркевича директором школи им. Сташица, а Ром. Винницкого, Мих. Бандуровича, Ром. Цїшевского і Кар. Яновского, дїйстними учителями шкіл міских.
При льосованю премій для ремісників з фундації Винкентія Пониньского, котре відбувало ся вчера в товаристві Skała, витягнув першу премію 858 зр. столяр Михайло Войтович, другу премію 715 зр. швець Иван Семчишин, третю премію 572 зр. швець Иван Яримович, четверту премію 429 зр. муляр Володислав Сикора. Льосованє тревало від 10½ години до години 7-ої вечером.
Дрібні вісти. Цїсар дарував громадї Суходіл, в повітї бобрецкім, 50 зр. на реставрацію церкви. — Архикнязь Вільгельм, ґенеральний инспектор артилєрії, прибув оногди на инспекцію до Кракова і забавить там кілька днїв — Намістник ґр. Бадені приїхав передвчера на короткій час до Львова. — В Лїську помер в 73-ім роцї житя вислужений податковий контрольор Антін Максимович. — Між залогою в Станиславові появив ся тиф. — Дня 21 н. ст. липня відбуде ся вінчанє п. I. Стефанчука окінченого богослова з п. Іовиною Богачевскою в Горожанцї великій, стація Щирець-місто. 