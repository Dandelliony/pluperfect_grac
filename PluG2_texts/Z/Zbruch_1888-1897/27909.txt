Справи краєві.

[Нагляд видїлу краєвого над господарством що до маєтку громад і повітів. — Ваги і міри на торгах і ярмарках.]
В справозданю за час від 1 липня 1888 до кінця червня 1889 подав видїл краєвий дати, дотикаючі господарства громадскими і повітовими фондами. В тім часї держав видїл краєвий в належитій евиденції справи ухвалюваня буджетів, приписуваня громадских додатків до податків, списуваня инвентарїв і справджуваня громадских рахунків при участи делегатів рад повітових.
В деяких случаях мусїв видїл краєвий виступати активно, а то або длятого, що узнавав сили видїлів повітових за слабі або на прошенє самих видїлів повітових. З першої причини вислав видїл краєвий комисію до видїлів повітових в Калуши, Підгайцях, Снятинї і Турці, котра мала розслїдити сумнїви і неправильности в деяких рахунках і завести там відповідний лад. На прошенє видїлів повітових в Коломиї, Новім Санчи, Золочеві і Збаражи перевів видїл краєвий люстрації громадсках господарств в Коломиї, Новім Санчи, Старім Санчи, Пивничній, Золочеві і Чернихівцях, а де викрив неправильности або надужитя, постарався сейчас их усунути. На прошенє видїлів повітових в Чешанові і Стрию перевів видїл краєвий люстрацію всїх фондів тих повітів і пересвідчився, що веденє рахунків і книг касових єсть всюди зовсїм відповідне. На жаданє видїлу повітового в Долинї перевів видїл краєвий люстрацію фондів громадских і шконтру каси в містї Долинї і віддав результат тої люстрації тамошному видїлови повітовому для виданя рїшеня. На прошенє зверхностей громадских в Підгайцях і Тарнобжегу удїлено им инжинерскої помочи за-для регуляції улиць і відповідної инструкції до відбудованя знищених огнем домів.
Що-до двох рад громадских, а именно в Ярославли і Жовкви, мусїв видїл краєвий поставити внесенє на розвязанє. В Ярославі зарядив він на внесенє тамошного видїлу повітового люстрацію господарства міского і швонтру каси громадских фондів. Результат того доходженя удїлено намістництву з внесенєм на розвязанє. Намістництво розвязало дїйстно тую раду і установило заряд громада в особі ц. к. комисаря Павликовского. Так само і в Жовкви перевів видїл краєвий на внесенє тамошного видїлу повітового ще в р. 1887 люстрацію рахунків що-до громадских фондів. Результат єї був дуже некористний, бо показались дуже великі непорядки і надужитя спроваджені недбалостею так самої ради як і зверхности єї. В наслїдок того віднїсся видїл краєвий ще в р. 1887 до намістництва з внесенєм на розвязанє ради громадскої, але розвязанє то з причини, що тогдї як раз переводились вибори, заряджено доперва тепер і доручено управу громади ц. к. концепистови намістництва Чермакови.
Комитет краківского товариства рільничого звернув увагу видїлу краєвого на брак відповідних мір і ваг в місцях публичних там, де відбуваються ярмарки і торги на худобу. Наш селянин продає і купує худобу "на око" a не могучи тим способом докладно оцінити єї вартости, терпить часто значні страти. Щоби тому запобігти радить комитет товариства рільничого завести обовязково ваги на худобу в місцях, в котрих відбуваються торги і ярмарки, що можна тим лекше перевести, позаяк після §. 27 зак. гром. належить нагляд полиційний над мірами, вагами і торгами до власного обєму дїланя громади, котрий знов підданий єсть контроли видїлів повітових.
В наслїдок того предложеня віднїсся видїл краєвий до всїх видїлів повітових а також до Товариства господарского у Львові, дирекція висших шкіл рільничих в Дублянах, дирекція школи ветеринарскої у Львові, Товариства ветеринарского у Львові і референта ветеринарії в намістництві д-ра Литтиха з завізванєм, щоби висказали свою опинію в тій справі. Згадані чотири фахові институції як також і референт ветеринарскій при намістництві заявились згодно за заведенєм публичних ваг до важеня худоби на торгах і ярмарках і за установленєм за то дрібної оплати від интересованих сторін. Референт намістництва проектує не брати окремої оплати за вагу, лиш збільшену оплату за пляцове на торзї, в котрій містили-би-ся вже і оплати за вагу. Він залучив також видїлови краєвому проєкт торгового регулямину, якій виготовляє і має завести намістництво. Позаяк в справі тій переважна часть видїлів повітових не внесла до видїлу краєвого нї якого заявленя, для того видїл краєвий не ставить в тім предметї на тепер ще нїякого законодательного внесеня. 