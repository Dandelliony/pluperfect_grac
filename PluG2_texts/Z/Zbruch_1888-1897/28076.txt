Справа Деґена і товаришів (два місяці, як увязнено п. Франка). — З Коломиї.

Справа Деґена і товаришів.
Сов. п. Маєвскій, судья слїдчій в справі Деґена і товаришів, виїхав був — як ми свого часу доносили — на якісь розслїди на ойківске підгорє, і з-відтам уже повернув. Тепер з Черновець приходять вісти, що сими днями в Чернівцях переслухувано яко свідків Русинів: совітника черновецкого суду краєвого Винницкого, пароха черновецкого о. Келестина Костецкого і сотрудника о. Николая Огоновского. О що ходило при переслухуваню тих осіб, — годї вгадати. Русини черновецкі знають лише тілько, що в Чернівцях підчас вакацій гостив коротко кіевскій академик Кистяковскій, а о. Костецкій запросив єго був на обід. На тім обідї були також сов. Винницкій і о. Огоновскій. — Куди сов. Маєвскій бував і кого переслухував, — поки-що не знати. — Увязнені мужчини і женщини всї усе ще сидять у вязницях в краєвім львівскім судї карнім. Від часу увязненя Деґенів минуло вже два місяці. Як довго ще потреває слїдство, нїхто не знає і не може у нїкого довідатись. Панї генералова Деґенова все мешкає у Львові, недужа, більше лежить, як на ногах, — лїчить єї д-р Яна. Зараз по приїздї до Львова взяла адвоката, щоби старався о єї дїтей, але адвокат, д-р Дулемба, тілько міг доси порадити, що она сама: минає вже від того часу півтора місяця, а адвокат нїчого не знає: кілько ще потреває слїдство, чим властиво увязнені провинилися, і взагалї: коли і якій конець буде справі? Бодай тілько відради має тут у Львові панї Деґенова, що в Кієві другого єї сина і судженого єї увязненої тут старшої дочки, Арабажина, пущено, по кількатиждневім вязненю, на волю. — Межи увязненими в львівскім судї карнім єсть кількоро людей слабовитих: молодша панна Деґенівна (кілька разів западала на запаленє легких), Павлик, Скородиньскій, Франко і Кистяковскій. — Нинї як-раз минає два місяці, як увязнено п. Франка. Жену п. Франка з двоїма дрібними дітьми полишено на воли. Пан Франко, відомо, жив з пера, а у вязници, після вязничного порядку, писати єму не вільно. По инчих державах буває инакше: н. пр. Крашевскій, вязнений в Нїмеччинї за головну зраду, дістав був дозвіл писати, і в вязници писав так само, як на воли, за що очевидно діставав звичайний свій гонорар авторскій. — Всї увязнені сидять по казнях вкупі з звичайними злочинцями (злодїями, розбійниками і т. п.), бо в Австрії нема такого порядку, щоби між политичними виновниками а звичайними роблено в тім дїлї яку різницю. З Коломиї. [Вечерок Академического Кружка".]
Вичитавши в "Дѣлї" допис из Станиславова про тамошний вечерок, устроєний членами "Академического Кружка", побачили ми, що тутешний вечерок, устроєний тими-ж молодцями, був цілком копією вечерка станиславівского. З великою неохотою приходиться менї се констатувати, а однакож треба для информації людей доброї волї.
Ще перед трема місяцями віднїсся був видїл "Академического Кружка" до кількох виднїйших Русинів коломийских з повідомленєм, що "Академическій Кружок" наміряє устроїти в Коломиї "вечеринки" а з відси удатись на села до читалень. Тутешні Русини дуже недовірчиво приняли се повідомленє і остерегли видїл "Ак. Кружка", що він не може числити на успіх. Але в серпни "Акад. Кружок" прислав заявленє, що члени єго таки приїдуть до Коломиї і устроять "вечеринки" на дохід коломийскої бурси рускої. Для святого супокою і щоби придбати де-що гроша для бурси, Русини пристали.
В два тижднї перед 24-им вереснем розіслані були запрошеня на ті "вечеринки", виписані дивоглядним "язичієм". Настав і день вечерка. Як звичайно, люде из сел, чуючи про вечерок у містї, їдуть, особливо з молодежею за-для забави. Минула 7-а година, гостї зібрались — і вижидають "привітственної рїчи". Однакож нїхто з коломийских одномишленників "Кружка" не хотїв витати членів "Кружка" — і перша точка програми відпала. Тогдї виступив член "Кружка" п. Дорожиньскій і почав говорити о "Кружку" яко "єдинственном многонадеждном обществі русских студентов во Львові". Публика сидїла мов на турецкім казаню. Кромі тої бесїди були дві деклямації, як по грудї. Одні хори випали добре. Гри на цитрї не було, а о грї на скрипках нема що і згадувати. Найлучше пійшло з танцями — гуляли до год. 5½ рано.
Про поведенє загостивших до Коломиї членів "Академического Кружка" не хочемо говорити, — знеслось неодно, щоби придбати якій шеляг для бідної молодежи шкільної в бурсї. Але що ж показалося? Доходу з вечерка було brutto до 135 зр. а 20 зр. добровільних датків на бурсу. Не богато, але по відшибненю видатків на вечерок та принятє пп. співаків в сумі 115 злр., все таки лишилося 40 злр. чистого доходу. Як на сей тяжкій рік — і се благодать для бідних школяриків. Та ба! З тих 40 зр. скористали не школярики коломийскої бурси, бо панове з "Академического Кружка" в додатку до угощеня их, забрали і тих 40 злр. — і повандрували. Повторилася исторія з Станиславова, де они так само заповіли були, що "половина доходу опредїлена в ползу фонда на пріукрашеніе гр. кат. храма кафедрального в Станиславові", а забрали тую половину (17 зр. 50 кр.) і не лишивши на призначену ціль анї крейцаря, повандрували до Коломиї... "для познанія народа" (як говорили про ціль своєї вандрівки).
У о. Тита К. Блоневого, — написавшого в "Черв. Руси" про гостину членів "Академического Кружка" в Коломиї, гостина тая лишила "самое отрадное впечатлїніе..." она переконала о. Блонского, що "твердая Русь ростет, ростет..." Може-би о. Блонскій по тім своїм "отрадном впечатлїнію" зложив на украшенє храму в Станиславові 17 зр. 50 кр., а для коломийскої бурси рускої 40 зр. або бодай тих 20 зр., що були добровільними датками на бурсу?
[Прим. Редакції "Дѣла": Як попередно, при дописи зї Станиславова, так і тепер, при сїй дописи з Коломиї, мусимо замітити, що з великою прикростію приходиться нам містити дописи в подібних як отся, справах. Але-ж годї! Докір най трафляє того, хто викликує такі дописи. Фактів таких, як не полишенє чистого доходу з вечерків призначеного на добродїйні ціли в Станиславові і Коломиї, годї промовчати. Доси чогось подібного у нас не бувало.] 