Процес прасовий. 

  Дня 30-ого і 31-ого мая відбувала ся перед судом присяжних в Чернівцях розправа карна против Яківа Гута, редактора Bukowiner Rundschau і Бернарда Ерліха та Клєменса Колаковского, редакторів Gazet-и Polsk-ої.   Першій з них обжалований о се, що в своїй часописи остро скритикував поступованє 28-ох жандармів, котрі були призначені до береженя порядку підчас виборів посла до ради державної в Чернівцях, та що подав ширену в Чернівцях поголоску, "неначе би один висшій войсковий, звістний в краю, а опісля стаціонований в однім з стратеґічних міст ґарнізонових, був арештований під закидом продажи плянів фортифікаційних за цїну міліона зр. і неначе би в ту справу більше инших осіб було втягнених".   Другі два редактори польскі обжаловані за се, що повторили ту поголоску в Gazet-і Polsk-ій. Прокуратор в своїм обжалованю закидав, що обжаловані мали на гадцї в занотованій поголосцї фельдмаршалка Серачина, і сею клеветою хотїли здескридитувати єго, яко товариша бар. Мустаци, і тим самим вплинути некористно на вибір бар. Мустаци послом до ради державної.   Редактор Як. Гут подав свідків на поступованє жандармів а що-до поданої поголоски о ґенералї, заявив, що мав на гадцї одного россійского ґенерала в Одесї, — противно редактор Колаковскій, передруковуючи з Bukowiner Rundschau поголоску думав, що тут йде о капітана француского Драйфуса, тим більше, позаяк Драйфус мав в Чернівцях шваґра, котрий тримав каварню.   По переслуханю свідків і вдалих промовах оборонцїв, судьї присяжні заперечили поставлені им питаня і на тій підставі трибунал увільнив всїх обжалованих від вини.   Дѣло   