◦ ◦ ◦ ◦ ◦ ◦ ◦ ◦ ◦ ◦

Посвяченє церкви в Монастирисках відбуде ся в недїлю дня 22-ого с. м. а не як було подано в передидучім числї нашої часописи дня 20-ого с. м. Архієрей і гостї приїзджають на се торжество до Монастириск в Суботу полудневим поїздом.   Холєра в Галичинї. Після донесеня Gazet-и Lwowsk-ої захорувала в Тернополи дня 13-ого вересня одна особа; в лїченю позістає в Тернополи пять осіб, а в Березовици одна особа. — В еєктах особи помершої в Буцневі повіта тернопільского дослїджено бактеріольоґічно холєру азійску.   Увязненє адюнкта судового. Перед кількома днями подано до часописей, що в Кутах вибух огонь в будинку судовім і знищив велику часть актів і документів судових. Тепер з віродостойного жерела доносять з відтам, що комісія зіслана з окружного суду в Коломиї до Кут наказала увязнити тамошного адюнкта судового Ив. Остермана [сина бувшого старости станиславівского], яко підозрілого о се підпаленє. Жандармерія відставила увязненого до суду слїдчого в Коломиї. Говорять що цїлею підпаленя мало бути знищенє актів-дісціплінарних адюнкта Остермана. В сїй справі арештовано також двох писарів.   Огнї. В Бродах вибух дня 13-ого с. м. в ночи страшний огонь в ринку в одноповерховій каменици, в котрій був уміщений склад оливи в бочках і окола 8 сяжнїв порубаного дерева. Завдяки енерґічній помочи сторожи огневої і войска удало ся щасливо огонь угасити. — В Олеську повіта золочівского знищив огонь дня 11-ого с. м. фільварок латиньского пробоства враз зі всїма будинками господарскими і цїлим припасом зборів. В огни згинули 4 конї і 5 штук безрог. Шкода 6.000 зр. в части убезпечена.   Дрібні вісти. Дня 17 н. ст. вересня відбуде ся вінчанє п. М. Чирняньского, окінченого питомця, з п-ою Цецилією Козаневичівною, донькою пароха в Містковичах коло Самбора. — Дня 24 н. ст. вересня відбуде ся у Валяві (стація Журавиця коло Перемишля) вінчанє п. Гр. Романця, богослова, з п-ою Ольгою Козаневичівною, донькою місцевого пароха. — Дня 1 жовтня відбуде ся в Самборі вінчанє Евг. Козаневича, окінченого питомця, з п-ою Оленою Гмитриківною, донькою катихита ґімназіяльного в Самборі. — У Львові помер оногди фундатор заведеня невилїчимих Антін Билиньскій в 85-ім роцї житя.   Дѣло 