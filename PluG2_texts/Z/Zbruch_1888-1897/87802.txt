◦ ◦ ◦ ◦ ◦ ◦ ◦ ◦ ◦ ◦

В справі будови зелїзницї льокальної з Підборець до Винник доносять з Відня, що на просьби представителїв з громади міста Львова і палати торговельно-промислової у Львові, обіцяло правительство відступити від сеї будови, щоби не стояти в дорозї безпосередному полученю Львова з Винниками.   Рада міста Львова радила на вчерашнім своїм засїданю головно над справою удїленя консенсу підприємцеви Сідольому на цирк. Над сею справою вивязала ся горяча і довга дискусія, а то головно з тої причини, що директор львівского театру, Шмід, внїс до ради міскої прозьбу, щобы не удїлювано Сідольому концесії з огляду на театр і на виставу краєву, від котрих відтягав би цирк публику. Рада міска ухвалила вкінци дати Сідольому дозвіл на три місяцї т. є. від 1 н. ст. червня до 1 н. ст. жовтня с. р. за оплатою 6000 зр. чиншу і 1000 зр. на убогих. Цирк має станути на площи Францішканьскій.   Також педаґоґія. Одна львівска ґазета пише: Як довідуємо ся, в однім тутешнім висшім заведеню науковім, що стоїть під наглядом краєвої ради шкільної, лучила ся дуже прикра пригода. Именно один з професорів побив так сильно ученика з першої кляси, що директор заведеня мусїв занедужавшого від побоїв хлопця відвезти фіякром до дому.   З Підволочиск доносять, що між тамошними купцями збіжа настав великій переполох, а то в наслїдок одного зарядженя дирекції зелїзниць. Як звістно, головний вивіз россійского збіжа з Бесарабії иде на Підволочиска в той спосіб, що россійскі ваґони з товаром приходять аж до граничної стації в Волочисках, де пересипує ся збіже до ваґонів австрійских, в котрих приходить оно до Підволочиск. Часть сего збіжа йде просто до Нїмеччини, а проча часть призначена для тутешної торговлї, лишає ся в ваґонах зелїзничих, де два днї єсть вільна від складових оплат, по чім або продає ся і висилає ся дальше, або складає ся в приватних складах. Так було доси і таке поступованє користне о стілько для купцїв, що не потрібуючи зсипати збіжа в мішки, не платили від них цла і не купували их. Тепер же дирекція зелїзниць потрібуючи велику скількість ваґонів [бо по договорі торговельнім з Нїмеччиною піднїс ся дуже вивіз збіжа], видала зарядженє, що на будуще буде висилати свої ваґони до Волочиск лише по се збіже, що иде просто до Нїмеччини всяке-ж инше збіже, призначене до тутешної торговлї приходить до Підволочиск в россійских ваґонах, тут має зараз зсипати ся до мішків і мусить бути зложене до приватного маґазину або вислане дальше. — В наслїдок сего зарядженя хотять підволочискі купцї удати ся з жалобою просто до міністра торговлї.   Нещастна пригода на зелїзници. Дирекція зелїзниць державних доносить: Поїзд особовий ч. 312 зіткнув ся дня 15 н. ст. марта при виїздї до стації в Снятинї з машиною пересуваючою поїзду товарового ч. 391, в наслїдок чого чотирох зі служби поїзду, трех функціонарів почтових і пятьох подорожних утерпіли легкі скалїченя. Обі машини і три вози ушкоджені. Усуненє перешкід наступить найпізнїйше до вечірного поїзду і до того часу подорожні будуть пересїдати в Снятинї.   В Римі пробувають тепер дві видатні галицко-польскі духовні особы: епископ Пузина зі Львова і монсіньоре кс. Стан. Стояловскій. Еп. Пузина, звістний орґанізатор цїлої нинїшної латинізаційної акції на галицкій Руси мавъ дня 5 с. м. авдієнцію у папи і то цїлком окрему й довірочну... А кс. Стояловскій приїхав до Риму процесувати ся з латиньским епископатом галицким, що видав против него окружне посланіє. Кс. Стояловскій завірює, що він певно справу виграє в Римі. Vederemo!   Для учеників огородництва. Маґістрат міста Львова розписав конкурс на три стіпендії з міскої фундації в школї огородничій при огородї ботанічнім. Поданя о стіпендії треба вносити до 15 н. ст. цвітня. Патенти мають выказати ся, що суть законними дїтьми, по родичах або по вітци сироти, убогі, приналежні до громади міста Львова, в віцї не більше як 18 лїт, сильної і здорової будови тїла, та що покінчили 4-ту клясу в публичній школї народній. Курс науки стіпендиста треває звичайно чотири роки, в котрих одержує ученик безплатно мешканє, харч і одїж в заведеню.   Порох стрільничій в нашій артилєрії. Вже від довшого часу роздумувано в кругах войскових над справою заведеня бездимного пороху в нашій артилєрії. Однако заходила тут одна трудність, а именно та, що бездимный порох заведений до ужитку при карабінах і в артилєрії чужих держав вивязує при запаленю дуже велику теплоту, шкідну для австрійских бронзових пушок. Отже тепер доносять з Відня, що удало ся винайти такій бездимний порох, що може бути без шкоди ужитий до стріляня з австрійских пушок Ухація. Роблені у Відни і в инших місцевостях проби виказали дуже добрі результати.   Новий баціль. Лїкар нїмецкій д-р Максим Шулєр оголошує в одній з нїмецких часописей, що відкрив баціля гістця. Ся заразина гнїдить ся в суставах осіб недужих на хронічний гостець суставний. Д-р Шулєр витворив штучні бацілї тої заразини на буліонї, желятинї і бараболях при теплотї 25° і при цїлковитій темнотї.   Дрібні вісти. У Львові арештовано вчера небезпечного злодїя Людв. Лишкевича, що недавно напав був на маляря Попеля въ єго мешканю і небезпечно єго ранив. — В Рісній польскій під Львовом украдено вчера в ночи селянинови Дмитрови Шахови пару коней вартости 150 зр. з замкненої стайнї. — Консерватором секції передисторичних памятників і розкопів в західній Галичинї именований на місце помершого д-ра Лепковскаго професор д-р Стан. Смолька.   Дѣло 