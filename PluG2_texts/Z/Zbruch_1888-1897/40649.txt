Огнї. — Процес селянина против комісаря повітового.

Огнї. 
З-під Устрик пишуть: Дня 5. н. ст. серпня погоріли в Угерцях мінеральних коло Лїська 4 селяньскі хати з всїм зібраним збіжем. Церков і приходскі будинки були в небезнечности. — В перших днях сего місяця погоріла в Ясени коло Устрик жидівска коршма зі всїми будинками господарскими і зі збіжем. В огни погиб 13-лїтний жидок. — В Мостисках погоріло в пятницю в полудне 6 селяньских загород. Причиною огню були дїти, полишені без надзору. При огни не було великого ратунку бо люде порозходились на Кальварію. — В селї Замостю коло Глинян погоріли в ночи з суботи на недїлю три селяньскі хати. З-під Скалату пишуть: Дня 14 н. ст. серпня о годинї пів до семої вечером займив ся в Фащівцї, пов. скалатского, огонь в будинках господарских тамошного начальника громади. Хоч не було нї найменшого вітру, огонь розширив ся скоро і за кілька мінут засяг господарств селяньских та знищив всї сегорічні припаси, котрі були зложені або в будинках або в стогах на вільнім місци. Ратувати було тяжко, бо будинки стояли близько побіч себе. В огни одної з горючих хат найшла смерть 70-лїтна Агафія Гаврилишин. Вбігла она до горючої хати, щоби виратувати сховані гроші, але заки их знайшла та змогла з ними вибігчи, звалила ся на ню горюча стеля і зруб даху. Всяка поміч людей не здалась на нїчо і нещасна погибла в огни. Коли огонь пригас, почали глядати за тїлом, але не можна було єго віднайти. Аж на другій день рано найдено тїло під погорівшим до тла ліжком. Вид був страшний. Тїло лежало лицем до землї, обі ноги повисше колінь, одна рука і верх голови погоріли на попіл. Лиця не можна було розпізнати. Коли відвернено тіло, побачили, що нещасна в затисненій судорожно жмені другої руки притисненої до груди держала 170 зр. в банкнотах і сріблї. Огонь був мабуть підложений. Жандармерія слїдить за злочинцями. На ратунок прибули громади Турівка і Лука мала з сикавками. Всї будинки були убезпечені, але збіже нї. Шкода велика, бо погоріло до 300 кіп збіжа і всї знаряди домові і господарскі. — Дня 18 с. м. з незнаної причини повстав огонь в Кирници коло Городка під Львовом котрий в протягу одної години знищив 8 домів і 13 селяньских стоділ разом з цїлим сегорічним добутком збіжевим. Одинацять родин остало без стрілахи і хлїба, та лиш завдяки церковному сторожеви і місцевому парохови, о. Черепашиньскому, що хоть з житєм спасли ся, бо за-для першого сну і святочного дня всї спали твердо вже під огнем, а лиш через енерґічні стараня священика удалось их побудити в послідній хвили, так що змогли вийти та випровадити і повиносити дїти. Шкоди є близько на 10.000 зр. Під проводом о. Черепашиньского завязав ся комітет, щоби нести поміч нещасливим. Процес селянина против комісаря повітового.
Дня 14 н. ст. серпня відбулась в куликівскім судї карна розправа в справі сина Василя Бойка з Кошелева против повітового комісаря з з Жовкви, Шелиговского. Розходилось о обиду молодого Бойка комісарем Шелиговским дня 10 (22) липня в Кошелеві. В неприсутности Василя Бойка предприняв Шелиговскій в єго домі ревізію і при тій нагодї вхопив він молодого Бойка за волосє та кричав: Ту złodzieju, ty taкі moskal, jaki twój ojciec! По переведеню розправи і переслуханю свідків, судья — як доносить "Черв. Русь" — увільнив комісаря від вини, а Бойко зголосив відклик до висшого суду. Свідків переслуханих судьєю в тій справі, було двох: жінка Василя Бойка а мати обжаловуючого, і начальник Кошелева Максим Палюх. Сей послїдний свідок заявив Вас. Бойкови по розправі, що бояв ся зізнати правду, бо був би стягнув на себе гнїв зі сторони комісаря. Додати ще треба, що Палюха взивали на день перед розправою до староства в Жовкви. Коли при розправі запитав судья свідка Палюха, чи чув він, як комісар кричав на молодого Бойка: Złodzieju, ty taki Moskal, jak i twój ojciec! і чи бачив, як комісар тягав молодого Бойка за волосє — відповів Палюх, що чув лиш слово "москаль", а слова złodzieju ні, та що видїв, як комісар рукою засяг волосє молодого Бойка, але чи єго тягав і рвав за волосє та чи се болїло Бойка, сего він не знає. На то заявив комісар, що він, правда, положив руку синови Бойка на голову, але єго не тягав; він лиш поучив єго, щоби утримував свій войсковий пашпорт в порядку. Другій свідок, жінка Василя Бойка, зізнала під присягою, що комісар обидив єї сина словами і рвав єго за валосє, та що она і єї син плакали з тої причини. При тім заявила она, що комісар приїхав "мов би на розбій". Коли комісар почув ті слова, крикнув до функціонера прокураторії: Panie prokuratorze, proszę ją zamknąć! Розуміє ся, що тому бажаню комісарскому не вдоволено. — В два днї по розправі, с. є. в суботу вибрав ся слїдчій судья з Куликова разом з жандармами до Кошелева, щоби по раз третій перевести у Бойка ревізію. Переглянули всї закутки, але не найшли нїчого, а папери, які найшов возьний судовий за стодолою та в своїй ревности предложив судьї, казали назад викинути за стодолу. На відхіднім питав судья жінку Бойка, чи не говорить він дещо о православію і о Россії. Від Бойка забралась комісія до єго шваґра Ивана Хомяка, бо було донесенє, що у того чоловіка були сховані "московскі" письма Бойка. Там також переглянули докладно всї закутки, а навіть перекидали снопи из засїка, перетрясли стіжки збіжа а на конець вирвали з помосту в хатї кільканацять дощок. Але і там не найдено нїчого, а судья з писарем, возьним і жандармами вернув до Куликова. 