Чудо.

З Равскаго.
Не більше як пів години ходу з Диниск — лежить на другій бік кордону, на сторонї россійскій, село Юрів. Старі люде оповідають, ще за их памяти належав Юрів до Диниск в характері дочерної церкви, хоч оставав під забором россійским. Границя стояла отвором, тож і не зборонювано зносин з одної і другої сторони. Деякі мужики динискі навіть і вінчали ся в юрівскій церкві. Але згодом стали сторожити границї острійше, а комунікація зовсїм перервала ся, коли по тамтім боції введено православіє. Одні лише пачкарі забігали крадькома до коршми або горальнї динискої і переносили горівку в міхурах на тамтой бік. Се дїяло ся ще до недавна, именно до часу, коли то у нас подорожала горівка, а відтак коли горальнї втратили право дрібної продажі — два чи три роки тому в-зад.
І тихо було би, і кождий їв би свій хлїб та нарікав на високі податки, — аж ось в навечеріє св. О. Николая, на водах юрівского ручаю, туй саме під селом — явила ся Матїр Божа! Хто був тим блаженним, що першій побачив "чудо" — годї дізнати ся. Досить, за кордоном підняли крик і гамір такій, що аж залунало на сей бік. На "чудове" місце прибули попи православні, за нами тисячі народу, побудували памятник і стали відправляти молебни, акафисти і т. д. та приймати жертви на Боже. Поплили побожні богомольцї і від нас. Навіть из-за десятої милї збирали ся люде, кидали роботу дома, і йшли на богомілє. На граници не стрічали нїяких перепон, бо сторожу відтягнено далеко по-за село. Яка сила перейшла богомольних — годї дочислитись. А всї, звичайне, вибирала ся під вечір, особливо з подальших сторін, хоч і у днину переходило богато. На "святе" місце звезли ся проворні торговцї россійскі, счинив ся торг, особливо стали торгувати солониною. Та вже мабуть не треба додавати, що і трунок найшов ся на покріпленє грішної душі і тїла. А душі то справдї грішні, коли богомольцям не доводилось бачити "чуда". Що нї вдивлювали ся в воду, що нї молили ся, що нї жертв принесли — "чудо" не хотїло явити ся, — хоч і лучають ся такі, що голосять, мов-би они єго видїли. Одна баба, вертаючи з богоміля присягала ся, що бачила як "Матінка Божа" пливала по водї. Друга знов замість Матери Божої бачила св. О. Николая. Процент тих блаженних дуже малий, либонь чи не один на двіста удостоюєсь бачити "чудо". А ті, що не мали щастя нїчого видїти, ходять по два, три й більше разів на "святе" місце. і так розсмакували ся в богомілю, що нїяким чином не можна их відклонити від сего. Що хто заробить — тащить туди!
Попи православні стрічають наших людей дужо ввічливо, особливо грамотним заявляють свою "снисходительность". Навіть книжками, чи радше молитовниками обдаровують их. Менї нагодило ся говорити з одним грамотним канотником. Вертав "з чуда", — і що ж, — питаю — бачили чудо? — "Де там бачив!" — каже — "я нї, але другі бачили. Та хоч не видїв чуда — повідає — але переконав ся, що віра москаля справедливійша нїж наша." — А то чому? — питаю. — "От тому — каже — бо ми зле віруємо. Ми говоримо в Вірує воплотившаго ся от Духа Свята і Марії Дїви вочеловічшаго ся... а то зле, бо Духа св. ще не було, як Христос народив ся, доперва при хрещеню показав ся." — Е, а ви де набрали ся такої фільософії? — "Так має бути — каже — так менї розяснив за границею священик." А на документ менї книжку в руки, — ось маєте! — каже.
Цїле то "чудо" нагнало ц. к. староству равскому великого страху. Туй-туй що не візвано войска. Але страх минув, лишили ся постерунки ц. к. жандармерії. І ті одержали наказ ловити, чи красше занотовувати побожних богомольцїв. Що жандарм занотує, — староство карточку пришле. І як перше на "чудо", так тепер плили богомольцї до ц. к. староства, а все те тягнуло на 31 липня. Зійшли ся "чудаки" в Раву, постояли в старостві і стали невесело відходити домів. Невесело, ба навіть дуже сумовито відходили, бо пан староста велїв всїм богомольцям вертатись незадовго назад, щоби відсидїти пяти-дневний арешт...
На додаток цїкаво замінити, що наші — передовсїм динискі дипльомати добачують в тім "чудї" політичний маневр Россії... Прошу не страхати ся дуже, бо се лиш динискі Бісмарки так резонують... Перевороту не буде...
П. Кк. 