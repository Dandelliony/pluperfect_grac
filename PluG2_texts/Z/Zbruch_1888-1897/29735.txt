Вісти з Станиславова.

Передовсїм випадає менї спростувати деякі неправдиві відомости, які появилися остатними часами в часописях.
Ото неправдою єсть, мов-би в Станиславові панувала епидемично віспа і дифтерія. Був вправдї один випадок віспи (у тутешного протоколянта консисторіяльного Дубини), але сего випадку годї генерализувати на місто з такою великою людностію, тим радше, що про сі епидемично нїби пануючі хороби нї магистрат, нї лїкарї, нї аптики не знають.
Друга неправдива вістка була, немов-то станиславівскій владика їздив на зїзд епископів до Відня. Еп. Пелеш від лїта не виїздив нїкуди, нї на заповіджену визиту каноничну в гусятиньскій деканат, нї навіть на сесію соймову. Відсутність владики на сесії соймовій, на котрій наші посли борються о права для нашого народу, вразила всїх нас дуже немило, тим більше, що нїчого не стояло владиці на перешкодї. Владика наш здоровий, визитацію деканату гусятиньского відложив — отже чому було не поїхати на сесію соймову?
По таких фактичних спростованях — котрі очевидно не подібні до того рода спростовань, як то пробувався п. Арсеній Дорожиньскій в справі доходів з вечерків,— хочу Вам написати, що у вас чувати нового.
Ото, бачите, станиславівскі Єзуїти втягають молодїж шкіл гимназіяльних і реальних до якогось bractwa і, подававши їй відзнаки в кокардах, велять стояти з свічками в тутешнім костелї вірменьскім, в котрім Єзуїти панами, і виконувати різні практики религійні. Не знаємо, чи о тім знають власти шкільні, а передовсїм директори гимназії і школи реальної в Станиславові, та чи супротив постанови, що ученикам не вільно належати до нїяких звязків чи товариств, хоч-би они звались bractwa, думають сему придивлятись спокійно?
У нас готовиться нарід до нових виборів до ради міста. Русини очевидно легковажать собі тую справу і не розпочинають нїяких заходів, щоби прецінь з своєї "среди" впровадити до ради елемент трохи живійшій, а не такій, що тілько сидить та, не застановляючись, підносить руки до голосованя... Взагалї між Русинами тутешними не видно нїякого житя: всї неначе поховались в нори мишачі і благоденьствують... Між тутешними висшими духовними гуторять ту о різних змінах в єрархії церковній, котрі нїби мають наступити. Кажуть именно, що крил. Куйловскій невдовзї вже на певно відходить до Перемишля на суфраґана, а крил. Литвинович до Львова на пароха при святоюрскій церкви, так що крил. Фацієвич має стати архипресвитером. Про ті сподївані зміни може невдовзї почуємо щось близшого, або вичитаємо в епископскім "Шематизмі", котрий, як запевняють, уже почав друкуватись. При сїй нагодї звертаємо увагу, до кого то належить, щоби і cего року не подано в Шематизмі поперекручуваних на польскій лад назв руских сел і місточок, як се сталося минувшого року, чим доставлено гарний матеріял "Зеркалу", — а також, щоби не опускано систематично "ô" та не псовано мови, як се також сталося в минувшім році. Отже коректи не належить віддавати в руки язикословів a la Гринджола.
В тутешнім Kurjer-ї Stanisławowsk-ім з 24 с. м. вичитали ми вістку, що наш рускій народний театр зїзджає до Станиславова з початком грудня на ряд представлень, котрі давати-ме в сади товариства Gwiazda. Не треба й казати, що ся вістка утїшила нас чимало. Але Русини станиславівскі о приїздї театру, котрий підпирати єсть их виключним обовязком, повинні знати передше, а не довідуватись из Kurjera. Чей обовязком дирекції було их о тім повідомити і запросити до завязаня комитету, котрий би опікувався рідним театром в часї єго побуту...
У нас тут тепер самі вечерки і самі концерти. Ось і д. 27 падолиста уряджує тутешне товариство miłośników muzyki вечер, на котрім співати-муть і по руски, але твори не Лисенка (про котрого товариство мабуть і не зває, бо нїколи єго творів не виконує), Вербицкого, Воробкевича і т. и., — а Енґельсберґа, Лассена і Шумана! Чи руских композиторів твори не заслугують на виконанє их на концертах?!
На нинї досить.
Семен Несеменів.  