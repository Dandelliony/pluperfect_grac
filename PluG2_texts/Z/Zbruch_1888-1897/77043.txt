◦ ◦ ◦ ◦ ◦ ◦ ◦ ◦ ◦ ◦

Дальшій виклад для женщин відбуде ся завтра дня 26 н. ст. лютого в комнатах "Рускої Бесїди" о 3-ій годинї з полудня. Викладати буде проф. Володимир Коцовскій з исторії літератури рускої.
Львівскі дорожкарі будуть мусїли від тепер їздити лише двома кіньми і носити мундур однакової краски і крою. Так рішила сими днями анкета, зложена з представителїв поліції, маґістрату і властителїв фіякрів. Хоч фіякри будуть тепер двокінні, то цїна за звичайну їзду в містї буде лише о 5 кр. більша.
Новий будинок дирекції зелїзниць державних має небавом станути у Львові а єго будова розпічне ся вже на весну. Справа вибору місця під сей будинок ще не порішена, хоч внесено з многих сторін оферти. Дирекція руху єсть за площею галицкою, де тепер сидять бойки. Се найгарнїйше місце під таку будову у Львові, але оно призначене під будинок товариства штук красних і товариства музичного. Також взято під розвагу ще два инші місця, а то ріг улиць Жигмунтовскої і Мицкевича та місце, де тепер стоїть готель Куна і Келлєра при улици Кароля Людвика.
Міскі податки у Львові. Щоби покрити недобір в доходах міста Львова, рішила рада міска наложити і побирати в окрузї міста Львова в 1893 роцї такі додатки до безпосередних державних податків: 1) 3% додатку до податку ґрунтового; 2) 3% додатку до податку домово-чиншового від реальностей або будинків, з виїмкою тих, котрі в цїлости або в части увільнені часово від згаданого податку; 3) 3% додатку до заробкового податку; 4) 20% додатку до податку доходового взагалї, як також до податку доходового від будинків, увільнених на час в цїлости або в части з причини нової будови від домово-чиншового податку, єсли вимір річної належитости в державнім податку разом з надзвичайним додатком переходить суму 500 зр. або 5) 30% додатку доходового, єсли вимір річної належитости в державнім податку з надзвичайним додатком не перевисшає 500 зр. До побору наведених громадских додатково, треба призволеня видїлу краєвого.
На позавчерашнім засїданю видїлу товариства "Просвіта" предложив д-р Григорій Величко, професор исторії і ґеоґрафії в львівскій семинарії учительскій, уже виготовлену етноґрафічну карту цїлої України-Руси. Розмір [масштаб] карти 1:1,680.000. Карта метр і 20 цтм. довга а 80 цмт. висока. Племя україньско-руске як і всї чужі племена [кольонії на теріторії нашого народу і народи сусїдні] відзначені красками, взглядно красками і штрафами. Всїх зазначених племен єсть около 20. П. Гр. Величко потрудив ся над виготовленєм карти довшій час, старанно позбирав всї потрібні до своєї роботи матеріяли картоґрафічні народописні, тож карта єго вийшла докладна, точна, при тім легко розглядна, і здобула собі у видїлу "Просвіти" загальне признанє.
Клясифікація учеників в брідскій ґімназії випала, як в многих инших галицких ґімназіях, дуже лихо. На 120 учеників Русинів одержало 46 злу клясу, а з тих 9 з одного предмету. До такого лихого результату причинило ся головно незнанє нїмецкої мови.
Депутацію до міністрів просвіти скарбу і судівництва рішило вислати "коло" польске у Відни, а то з жаданєм полекші для міст Самбора і Дрогобича в оплатах на удержанє ґімназій та скорого полагодженя справи будови будинку судового в Стрию. До сеї депутації вибрано послів: Яворского, Щепановского і Рошковского.
Намірене самоубійство. Мойсей Штурм, столяр у Львові, доведений до роспуки тяжкою недугою намірив відобрати собі житє і підрізав собі горло ножем. Хоч тяжко себе покалїчив надїють ся лїкарі удержати єго при житю. Штурм має 61 лїт і вже давнїйше віднято єму одну хору ногу.
Дефравдація. Служачій есконтового банку в Празї, Зельнера, здефравдував 55.000 зр., котрі мав надати на почтї. До куверт, де мали бути гроші вложив він окравки паперу. Коли крадїж виявила ся, підрізав собі Зельнер горло і зараз умер. Всї здефравдовані гроші найшов шваґер Зельнера у него ненарушені і віддав их назад банкови.
Дрібні вісти. Золоте весїлє обходив дня 21 н. ст. лютого о. декан і крилошанин Петро Витошиньскій греко-кат. парох в Болозві. 