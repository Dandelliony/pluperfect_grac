◦ ◦ ◦ ◦ ◦ ◦ ◦ ◦ ◦ ◦

Дирекція товариства взаїмних обезпечень "Днїстер" у Львові подає до відомости всїх интересованих, що листи удїлові фонду основного того-ж товариства уже виготовлені і можуть бути кождої хвилї відобрані разом з приналежними купонами в канцелярії Дирекції (ул. Театральна ч. 8) за зворотом відповідних квітів тимчасових. Хто з по-за Львова бажає одержати свій лист удїловий через почту, зводить надіслати квіт тимчасовий і марку листову на 20 кр. з докладним означенєм своєї теперішної адреси, в цїли висилки дотичних листів.
"Православна Буковина". Під таким заголовком почала виходити у Відни нова часопись для народа в язицї россійскім. Сам "Галичанин", подаючи звістку про "Православну Буковину", признає, що язик сеї часописи буде для буковиньского народа цїлком незрозумілий. Загальний напрям сеї часописи єсть фанатично-реліґійний в дусї православнім, неприязнім для уніятів.
Нові стіпендії. Перед кільканацятьма лїтами помер у Львові пенсіонований совітник скарбовий Андрій Шукевич і єго жена Тересія і обоє записали Институтови Ставропигійскому домок при улици Гончарскій у Львові, в цїнї около 5000 зр., під услівєм, що Институт, продавши реальність, оснує дві стіпендії для рускої шкільної молодежи. Ставропигія адмініструвала якійсь час домом і виреставрувавши єго продала за суму около 6000 зр. Від того часу зріс сей капітал на 10.200 зр. в цїнних паперах і 15 зр. 81 кр. готівки. З процентів того капіталу рішив сими днями Институт Ставропигійскій утворити три стіпендії имени Андрія і Тересії Шукевичів, кожду по 115 зр., призначені для рускої молодежи шкіл середних і висших, а полишаючу ся квоту з відсоток уживати на адміністраційні видатки в справі тих-же стіпендій і на основанє четвертої стіпендії, або на побільшенє згаданих трех стіпендій. Фундаційні грамоти вже виготовлені і подані до намістництва до потвердженя. Єсли потвердженє наступить скоро то вже з слїдуючим шкільним роком будуть стіпендії роздані.
Барон д-р Мунді, звістний філянтроп, основатель віденьского охотничого товариства ратункового, перебуває тепер у Львові. Приїзд єго до Львова має на цїли зорґанізованє у нас товариства ратункового на взір віденьского, подібно як він се зробив перед двома лїтами в Кракові. Зараз по своїм приїздї оглянув д-р Мунді призначений на стацію ратункову льокаль в ратуши і заявив, що всї прибори для стації, як: мішки, ноші, торби з инструментами і т. ин. прибудуть завтра до Львова і тогдї розпічне ся внутрішне устроєнє льокалю. Вчера відбула ся в тій справі конференція у презідента міста п. Мохнацкого.
Фальшівники грошей. Оногди відбула ся перед трибуналом судьїв присяжних у Львові карна розправа против Ив. Стан. Янкевича, родом з Окни, 23-лїтного дієтарія і Анни Немецової, вдови по вахмайстрі матери 3-их дїтей, за те, що Янкевич в послїдних місяцях минувшого року підроблював у Львові одноґульденові ноти, а Анна Немецова доставляла єму знарядів до фальшованя грошей і пускала их в обіг. Ревізія переведена в мешканю Немецової, де Янкевич мешкав, викрила богато машинового паперу, різні пера до рисованя, люпи, рильце, таріль з водою закрашеною на синьо, плиту літоґрафічну, хемікалії і 14 штук фальсифікатів ще не викінчених. Кілько фальсифікатів пустили обжаловані в обіг не можна сконстатувати. Доси заквестіоновано 37 штук. Фальсифікати виглядають досить лихо. Янкевич не хотїв при розправі складати нїяких зізнань і удавав божевільного. Однако візвані до розправи психіятри сконстатували, що Янкевич цїлком здоровий, хоч пригноблений своїм процесом. Немецова признала ся цїлковито до вини. По переведеній розправі засудив трибунал Янкевича на 4 роки тяжкої вязницї, а Немецову на 3 роки.
Каналізація в містї Станиславові. На порученє ради міста Станиславова, виготовив проф. Єґерман пляни каналізації в тім містї. Сїть каналів буде на 5.000 метрів довга, а кошти побудованя их винесуть до 100.000 зр. На покритє тих видатків має місто затягнути позичку.
Нещастна пригода. Оногди вечером утопив ся у Львові сторож каменичний Володислав Бенгард в кирници при ул. Зрудляній під ч. 8, набираючи з неї води. Бенгард упав до кирницї имовірно в наслїдок власної неосторожности, бо був налоговим піяком. Тїло єго перевезено до шпиталю.
Щедрі записи. В Швайцарії в Ромон помер знаний в цїлій Галичинї бувшій, львівскій цукорник Ротлєндер (він називав ся властиво Ролянд) і записав свій значний маєток на всїлякі добродїйні цїли у Львові, і так: для заведеня св. Лазаря у Львові 2.000 зр.; на віднову костела Марії Снїжної у Львові 5.000 зр.; на убогих христіян у Львові 4.000 зр.; на удержанє кіпця Унії люблиньскої 8.000 зр.; на посаги для 4 бідних дївчат 10.000 зр.; на шість стіпендій для учеників і учениць семинарій учительских 26.000 зр. і т. д. Тїло великодушного покійника мають перевезти зі Швайцарії до Львова.
Важне винайденє. В друкарстві заносить ся на переворот, а то з причини винайденя способу розпускати дерево так як металї. Винаходчики инжинєр Бізонар і друкар Леонар, оба Французи, мають надїю примінити нове винайденє до відливаня черенок друкарских. При даних услівях, без доступу воздуха, дерево топить ся при розмірно низькій теплотї. Одержана маса значно твердша від матеріялів, уживаних доси до відливаня черенок, а що найважнїйше можна до сеї фабрикації ужити трачиня. 