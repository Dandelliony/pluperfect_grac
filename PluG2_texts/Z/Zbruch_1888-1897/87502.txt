Хто кого "uciska"?

  Письмо з-під Топорова яко матеріял для руских послів.   Місточко Топорів, числяче по-над 2000 Русинів а до 800 душ латинників, котрі майже виключно рускої уживають бесїди розговірної єсть так щасливе, що не знати на якій підставі в тамошній двоклясовій школї заведено викладовий язик польскій.   До 1-ого вересня 1893 р. трактовано сю безправну, Русинів кривдячу практику в той спосіб, що викладано в спосіб утраквістичний. Від 1-ого вересня 1893 року — зі зміною давних учителїв змінено і виклади в школї на цїлковито польскі.   Учитель і учителька школи покликують ся на окружного инспектора п. Токарского з Бродів, яко-би він орік, що в школї топорівскій єсть викладовим язиком язик польскій. Цїкава річ: на якій підставі п. Токарскій міг дати таке ореченє? Може би виказав ся ухвалою топорівскої ради громадскої або яким законом шкільним, котрий би дозволяв самовільно впроваджувати виклади польскі в громади рускі? Не викаже ся! — а чи для 2000 Русинів руского обряду для 800 Русинів латиньского обряду єсть річію справедливою заводити польскій язик викладовий? — се п. инспектор яко интеліґентний чоловік повинен уміти розсудити.   Від 1-ого вересня 1893 р. надіслано до топорівскої школи на учительку панну Анєлю Модес [за протекцією п. Барановского ц. к. инспектора краєвого, бодай сама учителька тою протекцією величає ся]. Ми й допускаємо якусь протекцію, бо та панна учителька без протекції не могла би в цїлій всхідній Галичинї дістати посади, бо, скінчивши видїлову школу, по руски анї читати, анї писати а навіть слова сказати не вміє. Тая протеґована панна учителька, обнявши науку в топорівскій школї, анї не розуміє дїтей, анї дїти єї не розуміють, а уважаючи, що школа для неї а не она для школи, жадає від початкових дїтей "роprawnego wysławiania sie po polssku". Дитина, не розуміючи, хоч ріж єї, по польски, не поступає і не може поступати в науцї, а позаяк учителька в своїм подвигу польщеня руских дїтей, рада "osiagnac swietne rezultaty", то в роспуцї добирає ся инших способів, щоби руску дитину силоміць перепустити через свій млинок польскій.   "Хлопска дитина все витримає" — гадає собі панна цивілізаторка, а хоч кари тїлесні давно знесені, то однак — на гадку сеї панни учительки — для руских дїтей, для котрих jure caduco введено польскій язик викладовий, "najlepszym środkiem do przyswojenia tego języka" єсть шкільний метр, тож тим вітром немилосердно обкладає дїти... І доробив ся ти, рускій хлопе! Вимурував хорошу школу, утримуєш єї, платиш учителїв, а зато маєш для своїх дїтей wykładowy język polski... а в наслїдках і збиткованє над ними!   Сею дописею не хочу нїкого кривдити, але мушу подати єї яко добрий матеріял для зужиткованя нашим послам, особливо-ж послови з нашого брідского повіта, котрий не лиш єсть послом до ради державної і до сойму, але в додатку єсть і членом краєвої ради шкільної. Чей-же схоче він постарати ся, щоби — по вислуханю жаданя топорівскої єго громади — був унормований язик викладовий в громадї на правних підставах і щоби ц. к. краєва рада шкільна відкликала учительку панну Анєлю Модес яко неспосібну, а заступила єї місце учителькою кваліфікованою, котра би знала язик рускій.   Вкінци годить ся нам звернутись і до п. намістника, котрий при закритю остатної сесії сойму краєвого сказав, що все, що для розвою народу руского буде потрібне зробить навіть без руских послів, аби зволив сю справу розслїдити і поручив підвладним орґанам шкільним, щоб не насилали до руских повітів і громад учительок, котрі анї читати анї писати а навіть говорити по руски не вміють!   Один за всїх.   Дѣло 