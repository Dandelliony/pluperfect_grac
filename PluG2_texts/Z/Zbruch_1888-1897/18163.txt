Святкованя в "Руской Бесїдї".

В товаристві "Рускій Бесїдї" у Львові (улиця Вірменьска ч. 27) відбудеся в суботу дня 26 н. ст. сїчня першій вечерок з танцями. Вечерками на "Рускій Бесїдї" займатись буде комитет з членів "Академичного Братства", як се бувало і давнїйшими роками. Не потребуємо аж пригадувати Русинам і Русинкам львівским, кілько то приятних хвиль на давнїйших вечерках в "Рускій Бесїдї" провели они серед невимушеної, сердечної, так сказати-б домашної-родинної забави, в товаристві дібранім, запрошенім. Тож сподїваємося, згідно з комитетом, що вечерки в "Рускій Бесїдї", як тамтими роками так і сих мясниць, будуть численно навіщувані, оживлені і веселі. Залежати буде се очевидно в першій мірї від пань і панночок наших, тож єще з-окрема им кладемо на серце вечерки в "Рускій Бесїдї". Стрій на вечерки народний або вечерковий, а вступ на салю 50 кр. від особи. Карт вступу можна набути в день вечерка в товаристві "Академичне Братство" (ул. Калїча ч. 1) а у вечер при касї в "Рускій Бесїдї".
Руска Бесїда в Тернополи устроює в своїх комнатах вечерки з танцями в днях 3, 14 і 24 н. ст. лютого с. р. Вступ від особи 1 зр., для родин 3 зр. Початок забави о 8. годинї вечером. Вечерки "Рускої Бесїди" в Тернополи мають за собою красну традицію з лїт давнїйших, а хотяй щось там хтось говорив, що Тернопільщину в остатних роках дуже обрабувало з красавиць немилосердне племя женихів, то все таки ми маємо то пересвідченє, що на тім вечерки в Тернополи нїчо не потерпять, бо на буйнім Поділю скоро підростають нові красавиці, а впрочім чи молодиці — вже не красавиці? і погуляти на рускім вечерку їм би мало бути не вільно? То вже була-би "неволя жінок", супротив котрої навіть мужчини станули би як физики... без аргументів.
І Руска Бесїда в Перемишли — читатель певно здогадуєсь, що і в той Бесїдї будуть якіся вечерки з танцями... Нї, не про того рода танець в Рускій Бесїдї в Перемишли хочемо отсє говорити. Там недавно відбувся инакшій танець, при котрім не було навіть і тої одної дами, що була на балю касина в Ярославли. В Рускій Бесїдї в Перемишли був танець мужчин — загальні збори членів Бесїди. І на тих зборах, як плаче одна львівска "Червоная" дама, “часть членів Бесїди, так зовимиї сепаратисти, возникшії в Перемишлї с откритієм русской паралельной кляси, наміривши очаг русской общественной жизни сдїлати политическою ареною, чего до сих пор не било"... вибрали до видїлу Бесїди "большинство своїх", бо "членов Бесїди признающих историческую Русь і держащихся консервативних начал" було на зборах менче. Не потїшило львівскої "Червоної" дами навіть то, що як сама признає, "предсїдателем Бесїди опять избран наш неустрашимий... д-р Николай Антоневич", але глядячи на цілий світ очима мародуючої старої панни, кличе патетично, здаєся в спазмах: "Таким образом русскії паралельниї кляси принесли в Перемишль розєдиненіє, которого до сих пор там не било!" Ну, ми від себе, на успокоєнє спазматичної "Червоної", скажемо, що, після наших информацій, ситуація в перемискій Бесїдї не така невиносима, щоби аж верещати "на ґвавт". Правда, патріоти перемискі, для відродженя нидїючої через довгі лїта Рускої Бесїди, відновили видїл людьми живійшими, але не мали при тім нїякої тенденції сепаратистичної, а найлучшим доказом то, що хотяй в новім видїлї засїдає більшість народовців, головою товариства зістав таки "неустрашимий д-р Антоневич". То зовсїм инакше виглядає, як на примір в "Народнім Домі", де щирого Русина-народовця не то не виберуть до видїлу, але не приймуть навіть в члени... З того виходить, що не клеветати і кидатись на руску паралельку в Перемишли, а радше похвалити випадало-би толеранцію народовців, котра, дай Боже, щоби була така у "консервативних", а справа руска стояла-би у нас далеко красше і ми не горювали-би так, як сегодня, на своїй прадїдній земли...  