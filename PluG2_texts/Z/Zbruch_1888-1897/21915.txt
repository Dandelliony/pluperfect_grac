 ◦ ◦ ◦ ◦ ◦ ◦ ◦ ◦ ◦ ◦

Краєва комисія промислова в меморіялї до министерства просить удїлити їй загальної субвенції 5888 зр. для доповняючих шкіл промислових, а то в Бережанах 385 зр., Дрогобичи 510 зр., Ярославли 632 зр., Коломиї 682 зр, Львові 395 зр., Перемишли 594 зр., Станиславові 682, Новім Санчи 595 зр., Ряшеві 595 зр. і Тарнові 818 зр.
В каплици митрополичій відбулося вчера вінчанє судьї з Манастириск п. Ф. Сембратовича. Між гостей вмішався якійсь панок, прилично одягнений, а по актї вінчаня, користаючи з того, що гостї вийшли з каплиці а служба якось була занята, потягнув два канделябри вартости 120 зр. і заховав их під полу пальта. Тілько-ж штука єму не удалася: часть одного канделябра, слабо прикріплена, урвалася і з-під поли випала на землю. Панка зараз служба схопила, придержала, а прикликана полиція забрала єго на склад до "Иванової хати".
В справі академика Дверницкого, увязненого властями россійскими, висилає львівска "Читальня Академична" до кола польского у Відни письмо з підписами кількасот академиків, щоби власти австрійскі енергично взялись до интервенції за підданим австрійским. 