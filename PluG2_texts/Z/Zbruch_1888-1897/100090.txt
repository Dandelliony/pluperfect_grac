◦ ◦ ◦ ◦ ◦ ◦ ◦ ◦ ◦ ◦

Холєра в Галичинї. Дня 3-ого с. м. сконстатовано в Тернополи 14 випадків занедужаня на холєру азійску, а з тих 2 скінчили ся смертію. Умер оден пекар, жид, маючій до 40 лїт, сильної будови тїла, і одна жидівка. Прочі хорі остають під опікою лїкарскою. Нинї захорував робітник занятий при апаратї десинфекційнім; відставлено єго до бараків холєричних. Дотеперішні випадки холєри азійскої лучали ся виключно між жидами; однак нинї захорувало вже і 4 христіян мешкаючих в жидівскій части міста.   Д-р Володимир Милькович затверджений міністерством просвіти яко доцент для середновічної і нової исторії в черновецкім університетї.   Нові именованя в обсягу правильної служби инспекційної для промислу суть наслїдком затвердженої цїсарскою постановою нової системізації етату особового в инспекторатї промислу, після котрої етат того инспекторату на будуче буде складати ся з одного центрального инспектора промислу, з більшого числа старших инспекторів промислових в VI-ій клясї ранґи урядників державних, відтак з инспекторів промислових першої кляси, до котрої то катеґорії зачислено всїх дотеперішних инспекторів промислових в VII-ій клясї ранґи, і з инспекторів промислових другої кляси в VIII-ій клясї ранґи, а вкінци з якогось числа асистентів инспекторів в ІХ-ій клясї ранґи.   Обман на яких 50.000 зр., котрого допустив ся Абрамко Флітер і єго спільник А. Шпіґель єсть предметом розправи судьїв присяжних у Львові. А річ єсть така: Флітер, кельнер в реставрації против касарень війскових, постановив зробити маєток. Супружество, в котре увійшов, не принесло єму сего, бо дістав всего 300 зр. за жінкою, то не було чим зачинати интересу. В часї своєї служби кельнерскої часто сходив ся з війсковими і набрав пересвідченя, що офіцири — то знаменитий предмет для лихваря, отже постановив опертись на них. Увійшов в зносини з цїлою громадою пявок лихварів і старав ся в их очех уходити за чоловіка богатого і такого, котрий має всякі зносини з висшими офіцирами. Операція удала ся і лихварі-павуки дали ся половити, тим більше, що Флітер обіцював им великі проценти. Від того часу за три роки Флітер за помочію фальшивих векслїв писаних Шпіґлем [Флітер не вмів писати] вимантив від львівских лихварів яких 50.000 зр. Сфальшовані векслї подавав все лихварям в замкненій кувертї, на котрій був написаний лише день заплати а того Флітер все дотримував, платив великі проценти та зискував новий кредит. Сей ґешефт був би хто знає як довго провадив ся, сли би не один випадок, в котрім Флітер зробленого интересу з одним з лихварів не міг розвязати. Показало ся, що скрипт довжний, відданий тому спільникови, був сфальшований, бо заосмотрений підробленим підписом одного дуже високого офіцира. Зробив ся великій рейвах між спільниками Флітера, котрих було кільканацять. Зачали годити ся, а коли Флітер не міг дати кільканацять тисяч, котрих від него жадали, віддано справу до суду.   Екзамінаторами при испитах вступних на медицинї у Львові именував управитель міністерства просвіти в порозуміню з міністром справ внутрішних: з фізики надзвичайної професора д-ра Игн. Закшевского, з ботаніки звичайної професора д-ра Теофіля Цесельского, з хемії загальної звичайної професора д-ра Бронислава Радзишевского.   Убійство. В Луцї повіта кіцманьского, на Буковинї, найдено в корчах надгниле тїло місцевого селянина Гната Антонюка. На тїлї видко було численні побої. Переведене жандармерією слїдство виказало, що Антонюка убила власна єго жінка Парашка при помочи дочки Аницї. Жінки признали ся, що дня 11-ого серпня в часї суперечки кинули ся на Антонюка і так єго побили, що той-же погиб на місци. Хотячи укрити убійство, затягнули тїло в корчі, де єго случайно найшли. Обі злочинницї арештовано.   Небезпечности елєктрики. Коли освітленє елєктричне і уживанє елєктричности взагалї хоронить нас від тих небезпечностей, якими нам грозить ґаз бо не викликує вибухів, то однако доводить до инших нещасть, так само сумних в наслїдках, а дуже незвичайних що-до форми. Між иншими лучило ся н. пр. в Ню Йорцї, що на одній улици була комунікація цїлком перервана, бо в наслїдок якихсь неправильностей між підземними дротами елєктричними утворила ся т. зв. елєктрична полоса, котрої не можна було перейти. Кождим, хто хотїв вийти на улицю, трясла якась невидима сила. То тревало кілька годин, доки не надійшли заосмотрені в ґумові рукавички і ґумову обуву робітники з елєктричної стації і не довели дротів до порядку. В Чікаґо знов в однім готели елєктричність розгосподарювала ся в такій чудачний спосіб, що нїхто не міг пояснити, що з нею стало ся. Здавало ся, що цїлий готель переповнений елєктричностію як фляшка лейдейска. Люди не могли рушити ся, щоби их щось не товкнуло, а з під их ніг вискакували искри. Один з готелевих гостей, війшовши до купелї, дізнав чувства, як коли би єго кололи тисячі шпильок; на єго крик збігла ся служба, виломила двері і увільнила бідолаху від примусової елєктричної купелї; однако хто лише війшов до купелевої комнати, діставав сильний удар в лице. Едісон на питанє окремої комісії якій найпростїйшій і найпевнїйшій спосіб убити чоловіка елєктричностію, порадив, щоби засудженого віддати яко робітника до котрої небудь фабрики елєктричности. Се майже певний спосіб убити чоловіка, бо ті робітники стають з часом такі необережні на небезпечність, яка грозить, що цїлком не стережуть ся і часто спроваджують самі на себе смерть. Одному з них, котрий дуже неосторожно обходив ся з лямпою о силї 12.000 свічок, згоріло цїле лице на вуголь, при чім очивидно упав трупом на місци.   Баба з воза коням лекше! Так подумав собі слуга громадскій в Крумендорфі Генрик Пайлі, коли покинула єго жінка, та помістив в часописи Zullichauer Nachrichten таке оголошенє: "В четвер по полудни заподїла ся десь моя жінка. Хто єї знайде, буде ласкав задержати єї собі, бо я не міг з нею дійти до ладу".   Дрібні вісти. В другій половинї вересня с. р. має скликати міністерство просвіти анкету в справі реформи студій ветеринарских. — Віцепрезідент міста Львова д-р Здислав Мархвицкій виїхав вчера до Відня. — Освітленє елєктричне має завести у себе також місто Ряшів.   Дѣло 