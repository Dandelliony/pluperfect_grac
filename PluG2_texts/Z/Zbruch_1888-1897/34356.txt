◦ ◦ ◦ ◦ ◦ ◦ ◦ ◦ ◦ ◦

Ґр. Артур Потоцкій помер дня 26 н. ст. марта в Кшешовицях під Краковом в 42 р. житя, за-для довголїтної недуги, котра навела розклад цїлого орґанізму. Був він послом з громад сїльских в Хшанівскім до сойму, членом палати панів і ординатом. Ординація переходить на молодшого брата Андрія, котрий єсть доктором прав і служить в австрійскій дипльоматії.
З львівскої поліції. П. Св. зі Щирця одержав перед кількома днями лист зі Львова з погрозою, що буде обжалований за якесь злочиньство, коли не заплатить в означенім речинци 25 зр., котрі має прислати пишучому сей лист до Львова під адресою Р. R. poste restante. П. Св. не почуваючи ся до нїякого злочиньства, повідомив о тім львівску поліцію, котра і придержала передвчора автора cего листу, 16-лїтного І. С., в хвили, коли відбирав на почтї відповідь листовну п. Св. а ще і другій лист від п. Лисця, до котрого рівнож удав ся з такою погрозою. Придержаного віддано до суду. — Поліція вислїдила Луця Карплюка, паробка з Суходолу, два рази караного за крадїж а гляданого судом в Бродах, бо підпалив в 1887 р. в Боратинї хату селянки Марії Глухенко, при чім украв їй 500 зр. готівкою і инші річи. В тім огни погоріли ще дві другі хати сусідів. Карплюк проживав від того часу у Львові під прізвищем Іосифа Сьолка, маючи книжочку службову на таке прозвище. Карплюка відставлено до карного суду.
Наука аеронавтики для войскових буде отворена дня 15 цвітня с. р. у Відни. Курс устроєний після взірця подібних шкіл, від давна истнуючих в Нїмеччинї і Франції. В курсї возьмуть участь: 20 рядовиків, 6 підофіцирів і один надпоручник. Управляти курсом буде підполковник Гернес.
Доповняючій вибір посла до ради державної з міст Дрогобич-Самбір-Стрий на місце пок. Гавзнера розписаний на 17 н. ст. цвітня с. р.
Збіже з Россії для голодуючих селян всхідної Галичини находить ся в теперішну пору на пограничних урядах митових 20.000 пудів, с. є. понад 8000 кірцїв. Се збіже призначене до розпорядимости руского комітету ратункового, але що доси не дав видїл краєвий дозволу, щоби се збіже впущено до Галичини без оплати мита, то і неможливим єсть єго довіз до Галичини, бо мито виносило би около 5000 зр. В виду того віднїс ся рускій комітет ратунковий до видїлу краєвого і віднесе ся ще раз до намістника, щоби не роблено нїяких трудностій в тім напрямі.
Ц. к. краєва рада здоровля на засїданю 4 н. ст. марта рішила: Дозволено отворити фабрику оцту в Стрию під означеними близше условіями; — заявлено ся за отворенєм нової аптики в Мединичах, пов. дрогобицкого, під условієм, єсли там поселить ся лікар; — заявлено ся против заложеня окописка в Динові на означенім грунтї, але і признано потребу замкнути старе окописко; — заявлено ся зі становища санітарно-поліційного против переведеня шляху для парового трамваю по-при жидівскій шпиталь львівскій; — уложено проєкт, як треба поступати, щоби спинити ширенє заразливих недуг в краєвих місцях купелевих. 