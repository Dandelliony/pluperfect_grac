◦ ◦ ◦ ◦ ◦ ◦ ◦ ◦ ◦ ◦

  В справі задуманої рускої Бурси в Золочеві. На домаганя многих дооколичних Русинів-патріотів, щоби відкрити в Золочеві давно задуману Бурсу під покровом св. о. Николая, звертає ся підписаний видїл з сердечним запрошенєм до всїх прихильників убогої рускої молодежи, щоб зводили численно вступати в члени нашого товариства і тим уможливили наконечне утворенє давно задуманої Бурси. Се залежить єдино від громадної участи всїх Русинів наших сторін. Збори скличуть ся найпізнїйше в першій половинї лютого с. р. а дефінітивний речинець скликаня подасть ся пізнїйше до прилюдної відомости. Заявленє приступленя в члени і всякі лепти на цїли товариства просимо надсилати на имя підписаного предсїдателя товариства. — Від видїлу Братства і Бурси св. о. Николая, в Золочеві дня 29 грудня 1894. Алекс. Чемериньскій парох і предсїдатель. Сидор Єзерскій секретар.   На дохід проєктованого Института дївочого в Станиславові відбуде ся під протекторатом Преосв. станиславівского епископа Юліяна — в четвер 24 н. ст. сїчня с. р. в сали касина міщаньского в Станиславові великій вечер з танцями при музицї 95. полку піхоти заходом товариства Руских Женщин в Станиславові. На вечер сей уклінно запрошує комітет Вп. Земляків з близших і дальших сторін. Початок о годинї 8 вечером. Стрій для пань вечерковий, для панів балевий. Цїна вступу 1 зр., не тамуючи доброчинности. — В имени комітету: І. Кокорудзова предсїдателька О. Зарицка секретарка.   Нова льокальна зелїзниця. Віденьска Presse доносить, що правительство удїлило концесію на будову нової льокальної зелїзницї, що має ити зі Львова на Клепарів до Янова.   Головна трафіка при улици Галицкій у Львові, котрої дотеперішна властителька Бжежанова, як ми вже доносили, померла недавно у Відни, дістане ся вже сими днями иншому властителеви. Публичну ліцитацію на сю трафіку розписав презідент краєвої дирекції скарбу на день 16 н. ст. сїчня.   Вовк у Львові. Дня 7 н. ст. сїчня появив ся на улици "Під дубом" у Львові вовк і добирав ся до кіньскої стайнї. Сполошений псами і людьми, утїк рідкій гість в напрямі до Голоска. Видко, не гаразд живе ся "сватови", коли відважив ся заглянути аж до міста.   З армії. Дневник войскових законів і розпоряджень подає до відомости, що офіцири в чинній службі і войскові урядники, котрі пробувають в висших наукових заведенях цивільних, технічних, зелїзничих або телєґрафічних, можуть підчас побуту в тих заведенях убирати ся по цивільному.   Дрібні вісти. Міністер просвіти д-р Мадейскій виїхав вчера з Відня до Львова, щоби взяти участь в соймових нарадах. — В Раві рускій посвящено новий польскій монастир Домініканок, заснований там коштом князя Ад. Сапіги. — На коломийских льокальних зелїзницях привернено вчера рух поїздів. — В Берлинї помер дня 7 н. ст. січня Ґустав Ґреф, один з найвизначнїйших сучасних малярів нїмецких.   Дѣло 