Вість про смерть цісаревича Рудольфа. — Видавництво польских книжок.

Вість про смерть цісаревича Рудольфа стала звістною у Львові вчера перед вечером і всїх дуже вразила. А що не надійшли ще були близші вісти, в якій спосіб цісаревич закінчив житє, то загально думано, що мусїла лучитись єму яка нещаслива пригода підчас ловів. Доперва нинї рано наспіли нетерпеливо ожидані вісти. На многих будинках публичних у Львові повівають жалобні чорні хоругви. Представленє в театрї гр. Скарбка вчера відкликано. Архикнязь Рудольф уродився дня 21. серпня 1858 р., отже не дожив навіть 31 лїт. Повінчаний був дня 10 мая 1881 р. з архикнягинею Стефанією, дочкою короля Бельгіяї. Полишив сиротою 6-лїтну донечку Єлисавету.
Видавництво польских книжок для шкіл народних в Галичинї віддало министерство заведеню им. Оссолиньских, а що минувшого року кінчилася надана концесія, тому загадав книгар краківскій, жид Гиммельбляв, взяти се предприємство в свої руки. До помочи прибрав собі кс. Слотвиньского і розголосив, що заведенє им. Оссолиньских а взглядно заступник куратора д-р Мадецкій допускаєсь великих неправильностей та що Гиммельбляв зможе видати лїпші і дешевші книжки. Д-р Малецкій внїс жалобу на клеветників до львівского суду міско-делегованого, і кс. Слотвиньского засуджено на 100 зр. кари а Гиммельблява увільнено. Против сего засуду відкликались прокуратор і д-р Малецкій до висшого суду, і перед двома днями відбулась розправа апеляційна. Трибунал засудив сим разом кс. Слотвиньского і Гиммельблява на три тижднї вязниці без зміни сеї кари на гроші. Против сего засуду вже не можна відкликатись.  