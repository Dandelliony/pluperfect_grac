◦ ◦ ◦ ◦ ◦ ◦ ◦ ◦ ◦ ◦

Міскі школи народні у Львові. На тайнім засїданю Львівскої ради міскої в середу нараджувалися над обсадою осьми місць дїйстних учительок при міских школах женьских. При голосованю лиш шість учительок одержало більшість голосів, а то Борачкова, Пйотровска, Шатковска, Ванчоровска, Ґура і Паклерска, пять инших: Щуровска, Бронєвска, Мрозовицка, Фрухтман і Косовска одержали меншість голосів і нинї прийде до тїснїйшого голосованя над обсадою двох місць. — Окружна рада шкільна міска у Львові подає до відомости, що сего року значно збільшилося число молодежи шкільної в міских школах народних і тому побільшено число кляс в поодиноких школах, а то им. Чацкого, св. Анни, св. Марії Магдалини, св. Антонія, св. Мартина і им. Kонарского. Загальне число ново-отворених кляс з початком нового року шкільного 1889/90 виносить 12. В двох минувших лїтах побільшились були кляси так само як в сїм році. З того видно, що в народних школах львівских прибуває майже що року 500 дїтей більше по-над стан записів з минувшого року. В тім оповіщеню не подибуємо згадки про школу им М. Шашкевича; мабуть львівским Русинам байдуже про их питому школу!
Екрасит. В Кракові роблено проби з новою матерією експльодуючою, т. зв. екраситом; проби відбувалис на бальках і стовпах деревляних, на шинах і плитах зелїзних та на насипах з землї. Набої важили 1,50 і 0.75 кильограмів. Пересвідченося, що екрасит має о много більшу силу від динамиту.
Поєдинок. Редактор Браф, що обидив в статьї, поміщеній в Hlas-ї Naroda, молодоческого посла Подлипного, приняв єго візванє на поєдинок. Секундантами Подлипного суть посли Едвард Грегр і Енгель.
Дрібні вісти. Громада Рясна польска, пов. львівского, одержала 100 зр. підпомоги на будову школи. — Село Верхрату, пов. равского, купив гр. Людв. Дембицкій, співредактор Czas-y, від баронової Оттокрон, проживаючої в Чехії. — Бар. Гирш, звістний миліонер, продав свої добра Тушлїв над Вислою п. Здисл. Влодкови. — В околици Велички лучилися два случаї рабунку, а то напав хтось селянина і жида і зрабував им гроші; жандармерія викрила злочинців, а були ними селяне з околиці Ґдова. 