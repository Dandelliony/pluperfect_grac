◦ ◦ ◦ ◦ ◦ ◦ ◦ ◦ ◦ ◦

На бенефіс п. Андрія Стечиньского, артиста драматичного, виставить руско-народний театр в Жовкви ві второк, дня 21 н. ст. жовтня, народну оперетку комічну "Чорноморцї" в актах Старицкого, музика М. Лисенка. Закінчить "Козак" в 4 пари. Заслуги п. Стечиньского на рускій сценї великі і загально звістні, а симпатія, якою сей артист тїшить ся у рускої публики, повинна і сим разом згромадити значне число публики ві второк на представленє театральне.
Ремісниче товариство руске "Зоря" вислало вчера депутацію до предсїдателя "Народного Дому" о. д-ра Делькевича з просьбою о відступленє для товариства ширшого льокалю, позаяк дотеперішний льокаль з огляду на число членів сходячих ся що вечера, на канцелярію і инші конечні потреби показав ся за малий. Д-р Делькевич приняв депутацію, — з пп. Нагірного, Мартинова і Федуня, — дуже ласкаво і обіцяв их просьбу в совітї підперти.
Еміґрація селян. Краківскі ґазети подають, що оногди рано придержано на двірци зелїзничім в Кракові 45 селян, походячих з Кривого, пов. камінецкого. Селяне, заохочені голошеними в их околици вістями о добробитї в Бразилії і піддурені, що без нїяких коштів від границї прускої дістануть ся аж до моря, лишили свої оселї, щоби виеміґрувати до Бразилії. З тих еміґрантів відослано пятьох до суду карного за провину з §.45 зак. войскового, дві родини, що не мали нїяких фондів, уміщено в краківскім маґістратї, щоби их відставити опісля шупасом, а решту завенено зараз до Кривого. Рівночасно зарядила поліція доходженя против обманьщиків в повітї камінецкім.
Краєва рада санітарна на шіснацятім засїданю, 7 н. ст. жовтня с. р. полагодила отсі важнїйші справи: 1. Видано опінію в справі способів дезінфекції шмат в папірни в Побочи. 2. Видано опінію в справі способу освітленя фабрики столярскої братів Вчеляків у Львові. 3. Розбирано справу замкненя части кладовища в Підгайцях, також справу гробницї на тім кладовищи. 4. Видано опінію в справі шкідности для здоровля робітників в дестилярни нафти в Глиньску маріямпольскім. 5. Предложено опінію в справі потреби окремого павільону по-при шпиталю на поміщенє спорадичних случаїв недуг заразливих у Львові 6. Видано ореченє що-до способу виробу сподіюм у фабрицї в Домбю. 7. Предложено опінію в справі хиб санітарно-поліційних в дестилярни нафти в Коломиї.
Експльозія бензини лучилась вчера в пивници купця Кречмера в Кракові. Кречмер і два хлопцї, Диґа і Борковскій, переливали бензину з більшого скляного посуда до баньок, в тім наступила експльозія бензини, а ґаз, що світив ся в пивници, загас і почав уходити, збільшуючи тим небезпечність нової експльозії. Сторожа огнева прибула на ратунок, але що і приступ до пивницї був злий і при такій пригодї не можна уживати світла, то і ратунок був дуже трудний. Пожарники мусїли кілька разів спускатись до пивницї, при чім самі млїли і кров бухала им устами, аж вкінци добули тих двох хлопцїв ще живих але тяжко попарених, а властителя торговлї Кречмера вже мертвого.
Секта Толстого. Відомо, що звістний автор "Крейцерової сонати", ґр. Лев Толстой, веде селяньскій спосіб житя: одягає ся як послїдний зарібник, мешкає в хатї, сам ope, сїє, косить і т. п., відмовляючи собі всяких приємностей людского житя. Найшов він досить числених між интеліґенцією приклонників, котрі завязали рід секти і основали в окрузї Вижного Володска свою кольонію. Лїкарі, фельчери і фельчерки, учителї та учительки, "працюють в потї чола" на кусник хлїба, орючи, сїючи на спосіб ґр. Толстого. Поліція звернула свою увагу на сю нову кольонію.
Дрібні вісти. Громада Монастирець, пов. Дрогобицького, одержала від цїсаря 50 зр. підпомоги на будову школи. — В околици Гадікфальва на Буковинї появились вовки і роблять великі шкоди між худобою. — Оногди заручив ся кн. Павло Сапіга, третій син Ад. Сапіги, з ґраф. Браницкою, донькою властителя Білоцеркви на Українї. 