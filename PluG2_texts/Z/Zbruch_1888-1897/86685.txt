◦ ◦ ◦ ◦ ◦ ◦ ◦ ◦ ◦ ◦

В рускій ґімназії у Львові системізовано, як звістно, з початком сего року катедру язика польского. Учителем того язика именований п. Фр. Конарскій. Тепер, по роздачи свідоцтв, довідуємо ся, що п. Конарскій попідписував ся на всїх свідоцтвах не по руски лише по польски. Не маємо нїчого против того, що п. Конарскій не хотїв написати свого имени на рускім свідоцтві по руски, підносимо лише сей факт для відомости і для приміру учителїв руского язика по польских ґімназіях — нехай і они роблять так як п. Конарскій і підписують ся по руски, бо що вільно Полякови-учителеви в ґімназіи рускій се чейже буде вільно і Русинови в польскій ґімназії.   Крадїж в забудованях св. Юра. Оногди закрали ся якісь злодїї до пивницї під митрополичою палатою і забрали звідтам на шкоду оо. М. і П. по однім кірци бараболь і яблок.   З Грималова доносять: Дня 28 і 29 н. ст. сїчня зїхало ся до Грималова кілька тисяч жидів з цїлої охрестности а навіть з дуже далеких громад, а всї склепи були позамикані. Причина того громадного зїзду була смерть грималівского рабіна Якова Вайденфельда, що мав велику славу між жидами не лише в Галичинї, але навіть і в инших частях світа. Він уходив за першорядного знатока талмуду. Отже й удавали ся до него в справах талмудичних по раду навіть з Африки і Палестини. Ореченя Вайденфельда були святими для сусїдних рабінів, а всї замотані справи розводові умів лиш він рішати. Похорон відбув ся дуже величаво, взяло в нїм участь яких 10.000 жидів. Похоронні бесїди виголосили рабіни: Файбусь Рогатин з Золочева і зять Вайденфельда рабін Яков Рубин з Товстого.   Положенє урядників державних. Першій загальний союз урядників австро-угорскої монархії (Beamtenverein) виготовив послїдними часами петицію, в котрій покликуючись на давнїйші петиції того рода, зазначує ся, що союз урядників обстає вповнї за бажанями висказаними в тих петиціях, именно за управильненєм загальної норми платнї, за додатками активальними, за праґматикою службовою і т. п., а перед всїм просить ся правительство о управильненє пенсій чотирох низших ранґ, від 8-ої до 11-ої та о безпроволочне прискоренє полїпшеня пенсій вдів і сиріт по урядниках. Відтак предкладаєсь в петиції проєкт, щоби в тім переходовім часї, коли ще не будуть полїпшені платнї в чотирох низших ранґах, признати для них додатки до пенсії. Сю петицію доручила окрема депутація всїм міністрам і презідентови найвисшого трибуналу обрахункового, ґр. Гогенвартови. Депутацію принято всюди дуже прихильно. Кн. Віндішґрец прирік занятись цїлою справою; міністер Плєнер признав, що доконче треба щось зробити для урядників, хоч з другої сторони найлїпша єго воля вязана границями можности виповненя; ґр. Гогенварт прирік причинитись до зреалізованя домагань урядників; міністер Яворскій обіцяв свою поміч в кругах парляментарних.   Засуд лихваря. В понедїлок відбула ся перед львівским карним судом розправа против Шмуля Ротберґа, лихваря з Угнова, що вів свої операції між селянами тамошної околицї. Акт обжалованя закидає Ротберґови нарушенє §.1 закона з дня 28 мая 1881, що удїляв в 1888–1892 рр. різним селянам грошеві позички на незвичайно високі проценти бо від 100—200%. По переведеній розправі засуджено Шмуля Ротберґа на 5 місяцїв вязницї і на заплату кари грошевої в висотї 700 зр. Крім того признано всї єго умови, заключені з селянами неважними.   В рускім женьскім воспиталищи у Львові уміщені в сїм роцї на кошт Народного Дому чотири вихованицї, а то три сироти по священиках і одна дочка приватного офіціяліста. З цих три, Марія Кесович, Юлія Назаревич і Єл. Гамчикевич скінчили першій піврік шкільний з добрим успіхом, одна з недостаточним.   Самоубійства в войску. Оногди в Ярослави вискочив з другого поверха касарнї артилєрійскої вояк і убив ся на місци. — Вистрілом з карабіна позбавив себе житя М. В., жандарм стаціонований в Порохнику. Причиною самоубійства мав бути страх перед карою за службову провину.   Надмірне число зубів. Gazeta lekarska доносить про случай, в котрім виймлено 12-лїтному хлопцеви з обох щок 120 до 150 зубів. Півтора року пізнїйше горішна щока з правої сторони і цїла щока долїшна знов сильно згрубіли. Коли лїкарі розтяли щоку, виймили з відтам около 150 збитих в купки зубів, а крім того найдено в мягкій тканинї ще дуже богато зародків зубових.   Дрібні вісти. Сими днями помер у Львові Як. Ліль, адвокат краєвий, в 47-ім роцї житя. — Ґр. Клим. Дїдушицкий вибраний всїми голосами членом ради повітової в Рогатинї.   Дѣло 