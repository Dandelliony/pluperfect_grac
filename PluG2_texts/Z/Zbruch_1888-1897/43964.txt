Справи соймові.

Интерпеляція до правительства, внесена на засїданю сойму дня 12 н. ст. падолиста 1890 р. пос. Рожанковским і товарищами в справі арештовань селян.
В послїдних часах переводили ц. к. власти і орґани політичні чи то самі, чи при помочи ц. к. сторожи фінансової або жандармерії арештованя спокійних селян і міщан в такій спосіб, мов-би артикул основного закона державного з дня 21 грудня 1867 р. ч. 142 В. з. д. і закон з дня 27 вересня 1862 р. ч. 87 В. з. д. в Галичинї вже не истнували. Доказом сего наводимо слїдуючі факти:
1) Дня 5 серпня 1890 арештувала ц. к. жандармерія Теодора Туза, міщанина з Глинян, і Онуфрія Кухарского, селянина з Ляцкого, идучих дорогою з Поповець до Підкаменя, і відставила их до ц. к. староства в Бродах, котре передержало в арештах бродского ц. к. суду повітового: Кухарского 5 днїв а Туза 19 днїв і послїднього засудило на 8 днїв за те, що ходив без леґітімації.
2) Дня 28 серпня 1890 р. арештувала ц. к. сторожа фінансова Ивана Білоруского, господаря з Глинян, в часї, коли він, наміряючи удати ся за границю в Россію до своєї родини за уліями, переїзджав так звану Радзивилівску рогачку за Бродами, відобрала єму виданий правильно пашпорт з ц. к. староства перемишляньского, обревідувала всесторонне єго особу і єго річи, та й відставила єго до ц. к. староства в Бродах, котре придержало єго в арештах бродского ц. к. суду повітового аж до дня 20 вересня 1890 р., т. є. 23 днїв. Через цїлий час того арешту не міг Білорускій на свої питаня дізнати ся, за що єго арештували. Єго випитували лише, куда і в якій цїли хотїв він їхати в Россії, а навіть не позволили єму написати письма до адвоката о правну поміч. При увільненю сказано єму лише слова: Jesteś pan wolny.
3) Дня 4 вересня 1890 р. арештував ц. к. поліційний урядник в Бродах в асистенції жандармерії Михайла Ґолембйовского, господаря з Княжого, і Гринька Мурина, господаря з Ляцкого, в часї, коли они, полагодивши в Бродах свої орудки, з білетама їзди в руках мали всїдати до ваґону на брідскім зелїзничім двірци, щоби вернути домів; они хотїли їхати зелїзницею до Ожидова, а потім власною підводою з Ожидова до себе. Бродске староство передержало Ґолембйовского і Мурена в арештах ц. к. суду повітового в Бродах до дня 6 вересня 1890 р., того-ж дня відставлено их під ескортою жандарма до ц. к. староства в Золочеві, куди прибули дня 7 вересня 1890 р. рано. Золочівске ц. к. староство пустило Ґолембйовского зараз по переслуханю на волю, а Мурина, котрий підчас випитів стратив холоднокровність і поспитав: яким чолом можна єго було арештувати? — зараз по відсидженю кари 10-дневого арешту, якій наложило на него староство рішенєм з дня 9 вересня ч. 218. на підставі цїсарского розпорядженя з дня 20 цвітня 1854 ч. 96 В. з. д.
4) Дня 7 вересня 1890 р. арештував ц. к. комендант стації жандармерії в Дунаєві Илію Немировского, господаря і промисловця-мелника в Дунаєві, по тій причинї, що Немировскій наміряв удати ся на загальні збори общ. им. Мих. Качковского в Тернополи дня 8 вересня 1890 р., і виразно сказав єму, що по приказу ц. к. староства в Перемишлянах Немировскій має бути арештований і відставлений до ц. к. староства в Перемишлянах, сли хоче виїхати з дому. Немировскій освободив ся лише приреченєм запорученим через місцевого начальника громади, що до Тернополя не поїде.
5) Яков Жовнїр, Яков Сотник, Кузьма Сенютович і Михайло Галан (Юрків), господарі в Глинянах, повернувши дня 9 вересня 1890 р. з відбувших ся дня 8 вересня 1890 загальних зборів им. Мих. Качковского в Тернополи, були зараз дня 10 вересня 1890 р. арештовані і комендантом постерунку ц. к. жандармерії в Глинянах відставлені до ц. к. староства в Перемишлянах. Ц. к. перемишляньске староство випитувало их лише: де они були? що в Тернополи робили і говорили? — і пустило их на свободу аж 15 вересня 1890 р. в полудне.
Майже в кождім тут наведенім при падку зсилали ся интересовані ц. к. староства на приказ ц. к. намістництва. Всї ті арештовані особи, спокійні і примірні господарі, терпіли через своє арештованє окрім встиду ще й ущерб на здоровлю і маєтку; в арештах терпіли голод, єсли хто з них не мав гроша на закупно харчів. По тій то причинї внесли они жалоби до компетентних властей, но результат тих жалоб ще не звістний.
Зваживши, що висше описане поведенє ц. к. властей і орґанів адміністраційних в нашім краю до високої степени занепокоїло і огірчило широкі круги руского населеня;
зваживши заразом, що не лиш особи покривджені арештованєм, но і цїле населенє, мають повне право жадати острого укараня всїх орґанів, котрі наведеними арештованями так разячо нарушили закон, — підписані питають:
І. Як оправдає ц. к. краєве правительство висше наведені вопіючі нарушеня державних законів основних о личній свободї?
ІІ. Чи потягнуло ц. к. правительство відповідні орґани до одвічальности в наслїдок жалоб внесених потерпівшими?
III. Що загадало правительство зробити, щоби на будуче подібні нарушеня закона не лучались?
Комісія шкільна придїлила внесенє поc. Романчука що-до основаня нових ґімназій і семінарій з руским язиком викладовим, а також що-до утвореня рівнорядних кляс з руским язиком викладовим в деяких ґімназіях всхідної Галичини — п. Пілятови до реферату.
Комісія ревізійна ухвалила вже проєкт нової инструкції для видїлу краєвого і порішила ще предложити соймови таку резолюцію: Сойм поручає видїлови краєвому, щоби з огляду на зміни пороблені в "инструкції для видїлу краєвого" піддав подрібній ревізії "Установу служби краєвої" з дня 23 карта 1866 р. разом з всїми приписами, які стоять з нею в звязи, також щоби предложив евентуальні внесеня свої в тій справі соймови на найблизшій сесії. — Референтом того справозданя єсть пос. Мадейскій.
Комісія промислова полагодила після реферату пос. Рутовского справозданє видїлу краєвого о доповняючих школах промислових. Комісія вносить, щоби: а) сойм в-друге завізвав правительство, щоби оно в дорозї конституційній виєднало з державного скарбу, в рівнім відношеню як в инших краях монархії, субвенції для доповняючих шкіл промислових в Галичинї, відповідно до истнуючих потреб, виказаних в меморіялах краєвої комісії петиційної; — б) сойм візвав правительство, щоби оно признало взірцевий статут для доповняючих шкіл промислових, предложений міністерству просвіти дня 19 вересня 1889, за нормальний для доповняючих шкіл промислових в Галичинї; — в) сойм поручив видїлови краєвому, щоби сей порозумівшись з комісією краєвою для справ промислових, обіжниками і иншими средствами старав ся впливати на прискоренє основаня доповняючих шкіл промислових в тих місцевостях, котрі того потребують а в котрих доси місцеві чинники не заняли ся достаточно сею справою.
Комісія дорогова ухвалила після стилізації видїлу краєвого проєкт закона о уживаню публичних доріг не державних до инших цїлей, а именно до будови зелїзниць і веденя на них руху. Референтом тої справи єсть пос. Винк. Гноїньскій. — На послїднім засїданю велись наради над засадами, предложеними видїлом краєвим дотично зміни закона дорогового.
Комісія господарства краєвого полагодила справозданє видїлу краєвого о підпираню культури краєвої що-до будівель водних. Референтом тої справи єсть пос. ґр. Ив. Тарновскій. Комісія вно сить згідно з предложенєм видїлу краєвого, щоби сойм: 1) приняв до відомости справозданє видїлу краєвого; 2) визначив на підпиранє дрібних меліорацій річну дотацію в квотї 5000 зр.; 3) призначив на реґуляцію рік несплавних загально квоту 55.568 зр. Крім того предкладає комісія, щоби сойм: 4) поручив видїлови краєвому як найскорше зарядити виготовленє плянів меліорації багон на притоках Буга і Стира та предложити соймови дотичні проєкти до законів; 5) візвав правительство, щоби після рішень соймових з 17 жовтня 1888 приступило без проволоки до реґуляції рік карпатских і згідно з своїм предложенєм, внесеним в р. 1885 до ради державної, виєднало в дорозї конституційній 60 процентову субвенцію державну на ті реґуляції. 