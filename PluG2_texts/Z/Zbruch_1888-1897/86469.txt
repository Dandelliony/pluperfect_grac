Позичка міста Львова.

Комісія буджетова міскої ради львівскої виготовила внесенє, щоби місто затягнуло міску позичку на суму десять міліонів зр., призначених на управильненє фінансів міста і на ряд инвестицій.   Подрібно роздїлять ся згадані гроші на такі цїли:   1) На устроєнє водопроводів 1,500.000 зр.; 2) на розширенє сїти каналів і реконструкцію старих хибних каналів, дальше закритє Полтви і Пасїки, а також на прилади для вивозу з міста смітя і нечистоти 500.000 зр.; 3) на брукованє улиць 600.000 зр.; 4) на різнї, торговицю худоби і гицлївку 540.000 зр.; 5) на будову двох шкіл 200.000 зр.; 6) на будову притуловища для женщин 32.000 зр.; 7) на фонд для витвореня заставничого заведеня 100.000 зр.; 8) на будову нових касарень 600.000 зр.; 9) на фонд для піднесеня промислу і торговлї 100.000 зр.; 10) на будову нового театру 700.000 зр.; 11) на евентуальне викупно залїзницї елєктричної 700.000 зр.; 12) на розширенє і полїпшенє освітленя (по обнятю заведеня ґазового на власність громади) 250.000 зр.; 13) на переведенє поміру і нівеляції міста, також на управильненє улиць і площ 100.000 зр.; 14) на відновленє ратуша 250.000 зр.; 15) на будову центральної стації для сторожі огневої 70.000 зр.; разом 6,242.000 зр.   Крім того має ся сплатити з нової позички дотеперішні довги міста, що виносять 2,922.635 зр. По ухваленю позички має маґістрат внести просьбу до міністерства скарбу о предложенє радї державній проєкту закона, котрий признавав би позичцї увільненє від податку доходового, від стемпля купонового і від всяких скарбових належитостей і котрий надавав би обліґаціям сей позички безпечність пупилярну. Позичку буде місто сплачувати річними ратами по 445.000 зр.   Дѣло 