◦ ◦ ◦ ◦ ◦ ◦ ◦ ◦ ◦ ◦

З Угнова пишуть нам під днем 28 н. ст. липня: Вчера заарештовано ту Михайла М. Козловского, професора університету з Петербурга, котрий приїхав до своєї матери міщанки угнівскої. Увязненого відставила жандармерія до староства в Раві рускій. Козловскій перебував в Галичинї від довшого часу. До Россії вибрав ся Козловскій хлопцем лїт одинацяти; тепер числить 34—36 лїт.
Намістник, ґр. Бадені, приймати буде желаня при нагодї вінчаня арх. Марії Валерії дня 31 н. ст. липня між годиною 11 а 12-ою перед полуднем.
Дарунок послюбний, т. зв. Morgengabe, арх. Марії Валерії ви носить 2 міліони зр., а крім того віддав цїсар новоженцям до розпорядимости 600.000 зр. на будову власної палати у Відни, єсли би они коли захотїли поселитись у Відни.
Николаїв погорів в понедїлок 28 н. ст. липня. Докладних вістей ще нема, а лиш знаємо, що майже половина Николаєва вигоріла. На ратунок приїхала сторожа пожарна зі Стрия і спинила огонь. Погоріли дві сторони ринку і улиці львівска та стрийска. Взагалї погоріло до 70 домів.
Новий рускій підручник шкільний. Краєва рада шкільна зачислила книжку під заг.: "Мінеральоґія і Ґеольоґія для висших кляс шкіл середних. Переложив на рускій язик Михаил Поляньскій, професор ц. к. акад. ґімназії у Львові. У Львові 1890. Накладом Фонду краєвого — між книжки дозволені до ужитку шкільного в ґімназіях з руским язиком викладови м. Цїна примірника 1 зр.
Кольонії для селян россійских. Помершій в маю с. р. в Кіїві А. Ф. Воронин записав свої добра в кременецкім уїздї на власність россійскої держави під условієм, щоби в тих добрах устроєно кольонії для россійских селян внутрішних ґуберній і рільничу школу з віддїлом ремісничим для дїтей селяньских і бідних дїтей инших станів, але лиш православного віроісповіданя. Виїмку можна зробити — як подає "Черв. Русь" — для галицких селян греко-уніятского віроісповіданя. Добра мають 4.797 десятин (в тім 3.810 дес. лїса). Крім того записав Воронин готівкою 100.000 рублїв на устроєнє згаданої школи. Також і на инші цїли, як стипендії, будову церквей записав покійний значні суми.
Американьска проповідь. В однім місточку північної Америки покидав протестантскій пастор свою громаду і на прощанє сказав таку проповідь: Дорогі! Наша розлука не болить мене, а то з трех причин: не любите мене, не любитесь між собою і Бог вас не любить. Бо єсли би ви мене любили, то заплатили би ви менї мою платню за послїдні два роки. Не любитесь між собою, бо не много пар я повінчав. А Бог вас також не любить, бо численнїйше призивав би вас до себе і я мав би тогдї більше похоронів і поминальних богослужень.
Еміль Золя пише новий роман під заг. l'Argent (Гроші), в котрім має розказатись величина і упадок банку Union Generale. Один соціяліст, так само як Суварин в "Жерміналю", буде виголошувати в тім романї погляди Золї на грошеві справи і відносини. В Парижи зацікавлені всї тим романом, бо раді побачити вірно змальоване житє-бутє біржовиків.
Дрібні вісти. Новий плян науки для 4 і 5-клясових шкіл народних з польским язиком викладовим і для 1-клясових шкіл народних з руским язиком викладовим виготовив Кирило Електорович, учитель з Теребовлї і предложив краєвой раді шкільній до апробати. — У Львові померла Марія з Білецких Пушкарева, властителька реальности при ул. Шептицких, в 64 роцї житя. — Петербургска академія штук, на представленє кіївскої ради міскої, розписала конкурс на проєкт памятника для царя Николая в Кіїві. — В Закопанім помер Мар. Вольскій, комісар повітовий, син львівского нотаря. Помершій оженив ся перед місяцем з пасербицею перемиского старости Горецкого. В подорожи повесїльній до Закопаного набавив ся запаленя кишок і помер. — В берлиньскім товаристві математичнім одною точкою проґрами загальних зборів єсть вибір Vereinseigenthumsverwaltungsdurchsichtsausschusses. 