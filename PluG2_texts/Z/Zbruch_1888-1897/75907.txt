Зі Струсова.

[Ще про вибори до теребовельскої ради повітової.]
Вичитавши в "Дѣлї" о виборах до ради повітової в Теребовли, постановив я й собі де-що написати, як я яко міщанин розумію ту річ, а Вас Впов. паде Редакторе дуже прошу: не відмовте менї в своїй ґазетї трохи місця.
Не знати, чи нам буде коли лїпше, а то длятого, що нема межи нами згоди, і через то не можемо нїколи до нїчого зорґанізувати ся так як инші народи, і трудно що перепровадити та й піднести ся морально і економічно. Але я не хочу нинї о тім писати, а лише де-що донести про вибори до ради повітової в Теребовли.
Коли ц. к. намістництво розписало селяньскі вибори на день 17 н. ст. сїчня, то зараз наше духовеньство внесло поданє до намістництва, що в той день не повинні бути вибори, бо то навечеріє Іорданьске, отже наші священики не могли би за-для відправи в церкві приїхати на вибори. І ц. к. намістництво змінило день виборів з 17-го на 16-го.
І зібрали ся делєґати 1б-го сїчня до Теребовлї. Поляки самі поставили трех священиків руских на кандидатів, — видко з того, що зачинають з нами більше числити ся. Поставили оо.: Билиньского з Илавча, каноника Залуцкого з Теребовлї і Тимуса з Гумниск. А комітет рускій додав на своїх картках ще: о. Ивана Воляньского, знаного цїлому світови орґанізатора американьских Русинів та й дуже прихильного народови в Галичинї, і неменче знаного з прихильности для народу і дїяльного о. Цегельского зі Струсова. І ті люде, знані в цїлій околици, були би легко перейшли, аби був не вмішав ся в тую справу — бодай не казати — попівскій син, котрий тих двох кандидатів де міг то мазав а вписував себе та й другого подібного собі, і через кілька голосів мусїли оба наші апостоли народа упасти. Сам не знаю, що маю на то сказати, хиба слова Исуса Христа: Боже відпусти им, бо самі не знають, що чинять.
І де-ж ми годні до чого дійти, коли одні працюють, а другі тото само псують, а люде не знають: що на то говорити? Ми повинні брати під тим взглядом примір з Поляків, бо ті як поставлять яких кандидатів, то всї тримають ся купи а не дїлять ся на партії, — бодай при виборах селяньских всї вже однако йдуть, не уважають навіть на то, хоч-би кандидат був кому особистий неприятель, — бо де йде о справу народу, там все инше відсуваєсь на бік. А у нас роби що хоч! — як то кажуть: одно тягне до лїса, друге до біса. І через то кожда справа упадає. Ми маємо богато сили і з нами би инакше ще числили ся, як би ми купи тримали ся, бо би видїли, що ми таки щось значимо, а зробити потрафимо для добра наших сел.
Дуже прошу Вас, пане Редакторе помістити в "Дѣлї" тих моїх кілька слів щирої правди.
Г. С. міщанин Струсівскій. 