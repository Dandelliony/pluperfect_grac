Про се і те.

З Молодкова коло Надвірни.
Доки зима тримала ся, то хоч ми добре помогали, а таки не було се конче зле, бо вжеж, щож би то була за зима — кажуть люде — як би чоловік не змерз! А тепер нї зима, нї лїто, нї осїнь. Люде ще пророкують морози і снїг! Знаєте чому? бо уже треба обірник вивезти на поле, а як ще прийде весна, то не буде тілько часу, хоть оно, правду сказавши, було би розумнїйше і користнїйше о много. Кількож то того обірника марно піде з вітрами та зі снїгами!
Та як там уже й буде, ми не журимо ся дуже, коби Бог дав здоровля, зими дуже не боїмо ся, бо сего року маємо чим топити. При кінци минувшого року погодила ся громада наша з дїдичами (фірма Reinhold і сп. у Львові) в справі побору дров опалових з лїса. Що за величезне недбальство було в громадї, що через 28 лїт не прийшло нїкому на гадку заинтабулювати тоє право сервітуту! Від 4 лїт ледво не ледво дало ся громадске начальство до того привести, що справдї взяло ся до обезпеченя права того. А і то аж по переведених в лїтї 1892 р. нових виборах до ради громадскої. Півтора року старе начальство процесувало ся з дїдичами, бо не слухало доброї ради, що лучша соломяна згода, як золотий процес, — а за той час стратила громада яких 200 зр. і вже з угоджених моргів лїса, 5 моргів; рахуючи морг по 100 зр. покаже ся страта до півтора року понад 700 зр. Маємо отже 35 моргів лїса; добре і то, колись давали пани 60, потім 50 грубого лїса, а нинї от що!
Зачуваю, що в Солотвиньскім має бути ще більше сервітутів, неинтабулюваних, тож випадало би пригадати кому належить, щоби чим скорше права свої обезпечили в мирній дорозї, щоби колись не було за пізно жалувати, та щоби дїти не плакали та і не нарікали на недбалих батьків. У нас вкорінило ся тоє переконанє, що Найяснїшій наш Монарха не дозволить нїколи жадної громади скривдити. Повно, що так, алеж годї, як громади не дбають самі о свої права, запропащують их, то як же инакше може бути? Хто не дбає, той не має. Чей же суть закони, треба их знати і стерегти ся на підставі их від шкоди і страти.
Отож кажу, хоть палити, правда, будемо мати чим, а клопіт таки буде з весною новий; зима мине ся, але біда не змерзне! Богато людей у нас і коло нас добувають бараболю, бо померзла; здорову вибирають, щоби хоть на насїнє було, а що будемо їсти? Хлїба Бог має; тож тепер журимо ся. До хто готовив щось і на продаж, а тепер годї і думати о тім. По оден не буде мати крейцара, щоби собі купити якого послїду в містї на паску! Декотрі радять не рухати бараболї з ям, аж на веснї, може відійде, бо в хатї занадто на ню тепло. Підождем здорові та побачимо.
Нагадав я собі той послїд муки, якій люде наші задля дешевости купують у жидів. Торік одна жінка з Гвозда купила пару ґарців муки в Надвірній, та заким ще сама для себе з неї що злїпила, зробила замішку для курей. Що скажете на тоє, всї кури погинули! Она занесли до суду тоту муку, та чув я, що жида укарали, але мука і кури бабині пропали. От що то селянин наш для дешевости купує! Коби Ви знали, якій то хлїб в містї продають! Бо же сохрани! Питай селянина, чому таке купуєте та їсте? А ба, каже, хлїб гіркій, не дасть ся так їсти, а в хатї челядно, то де би чоловік настарчив! Наш селянин не перебирає, їсть, що попаде, не дбає на здоровлє, їсть сплїснїле, стухле, гірке... Нїякі ради не поможуть. Лучше дешево та не спірне — (таке, що не хутко минає ся). Наконець Вам ще одна новина. В понедїлок перед Стрітенієм дня 13 с. м. в Битькові старий, 80-лїтний кажуть дяк, пішов дзвонити на вечірню і там повісив ся. Люде кажуть, що він тому сїм лїт щось був троха з ума зійшов. Видко, що тепер знов до него приступило і так пішов зі світа.
М. С. 