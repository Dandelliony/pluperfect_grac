◦ ◦ ◦ ◦ ◦ ◦ ◦ ◦ ◦ ◦

Рускій народний театр переїхав уже з Тернополя до Стрия; в другім тиждни в понедїлок дня 26 с. м. дана буде в Стрию перша вистава, а именно гарна народна штука, що дуже подобалась у Львові і в Тернополи "Не ходи Грицю". Надїємось, що патріотична стрийска публика не менше щиро прийме нашу народну сцену, як тернопільска місцева й замісцева, без всякої різницї політичних поглядів, що тут з великим признанєм і гордостію констатуємо. Треба ж признати, що наш театр під проводом такого вельми поважаного й сердечного провідника як Вп. п. Ґуляй вповнї заслугує на таку піддержку (знайшло се вираз на комерсї по вечери Шевченка в Тернополи). Управа і режисерія докладають стараня, щоби репертуар все підновляв ся, а гра була старанна. Виставлений в послїднім часї в Тернополи "Пташник з Тиролю" загально подобав ся і давав по кождім представленю (три рази) що раз лїпшу касу; видно було щиру працю так персоналу, як і капельмайстра п. Долісти і скріпленого Тернопільцями хору. Надїємось в скорім часї відновленя "Різдвяної ночи" і вистави "Утопленої" і — "Купала" (за ним вже давно допитуєсь наша публика), бо вже з огляду на краєву виставу треба приготовити сі опери. Про инші нові штуки була вже попередно згадка в "Дѣлї".   До Земляків! Дня 13 лютого попращав ся з житєм дочасним б. п. Впов. Теофіль Мандичевскій, заступник голови комітету будови руского театру, емеритований совітник ц. к. намістицтва. Покійний був оден з найревнїйших і найщирших членів комітету, переповнений гадкою і бажанєм, щоби для фондів будови руского театру придбати як найбільше доходів, робив все, що лиш одиниця зробити може. Він втягав, заохочував і спонукував знакомих, мав обширні зносини по цїлім краю, без різницї народности і віри, устно і письменно до складаня і збираня датків; позаводив пушки у Львові і по-за Львовом в крамницях, торговлях, склепах та реставраціях; провадив при помочи о. Г—ого цїле бюро адміністрації; розсмотрював стан приходу і розходу; розписував кореспонденції і причинив ся много до розбудженя руху і житя у всїх верствах народу, одушевленого нинї идеєю будови руского театру. В покійнім утратив комітет головного помічника і робітника свого, і висказує прилюдно жаль свій. Вічна єму память! Від комітету будови руского театру. У Львові дня 20 марта 1894. Василь Ильницкій, голова.   На посаду греко-кат. катихита при школї народній в Сокали розписує окружна рада шкільна сокалска конкурс з речинцем до 6 тижднїв від дня оголошеня конкурсу. Платня 770 зр.   Благородна жертва. Недавно помер у Львові скоропостижно — як ми про се свого часу згадували — учитель з Печенїжина, Иван Бігун, що приїхав сюди на курс рисунків. Учителї і учительки львівских народних шкіл зложили замість вінця на гріб свого товариша 101 зр. 87 кр. на руки управителя школи им. Мицкевича, п. Фр. Шпетманьского, з бажанєм, щоби тота сума була доручена вдові і сиротам по покійнім Бігунї.   Процес о клевету урядника. Дня 26 н. ст. вересня 1893 р. появила ся в Kurjer-i Lwowsk-ім допись з Косова, в котрій доносив автор, що в тамошнім урядї податковім викрито мальверсації і фальшованє документів та що против підозріних т. є. против тамошного поборця і практиканта податкового заряджено карне слїдство. Рівночасно жалував ся автор, що дирекція скарбова, хоч одержала богато доносів в справі мальверсацій в урядї податковім в Косові, то однако до сеї хвилї мовчить і не робить з них ужитку. Автора тої кореспонденції, п. Д., обжалувала прокураторія державна і поборець податковий з Косова, Вернер, о обиду чести. Акт обжалованя закидав кореспондентови, що видуманою вістею, не навівши фактів, кинув на поборця Франца Вернера підозрінє, що той-же міг мати участь в згаданих непорядках. В суботу відбула ся розправа перед судьями присяжними у Львові. Обжалованого боронив д-р Лисевич, Вернера заступав адвокат Домичек. По переведеній розправі признали судьї присяжні обжалованого винним, а трибунал засудив єго на 2 місяцї вязницї і на оголошенє засуду в Kurjer-i Lwowsk-ім.   Львівским донжуанам бруковим лучила ся немила пригода. Минувшої суботи йшли ученицї одної з львівских шкіл жіночих під проводом учительок і директора до церкви на страстні реколєкції. На хіднику улицї, саме котрою йшли ученицї, уставились три донжуани, а прибравши импертинетско-визиваючу міну, розпочали перегляд дївчат, супроводячи єго своїми дотепами. В оборонї дївчат станув директор школи і в чемний спосіб дав зрозуміти "левикам", що их поведенє невідповідне. Однак ласуни жіночої краси, замість приймити увагу директора, загоріли марсовим гнївом і поставились бунчучно в оборонї своєї мнимо нарушеної чести. Слово по слові прийшло до спору, аж остаточно цїла справа на жаданє честолюбивих донжуанів опинилась перед ц. к. поліцією. Але тут справа взяла зовсїм недожиданий оборот. Комісар розглянувши єї, засудив одного "левика" на кару 15 зр., а взглядно на три днї арешту, двох других на кару 10 зр., евентуально на два днї арешту. Можна собі уявити здивованє і перестрах брукових сердег, котрі прецїнь виступали, яко обжаловуючі. Вправдї они внесли рекурс до намістництва, однак мабуть і ся власть признає поведенє паничів невідповідним і потвердить засуд першої инстанції... на науку всїм бруковим спортовцям.   З міста пишуть нам: Оглядаючи сими днями у Львові твори штуки, замітив я в церкви св. Юра дуже гарно і богато відновлений престол і лавки крилошаньскі. Роботи ті викінчили пп. Чернявскій різьбар і Ткач декоратор. З огляду на тревалість і правдиво артистичну роботу заслугують ті пп. на повне признанє і підпиранє зі сторони Всч. Духовеньства. — Л. С.   Дрібні вісти. Луцї Сороцї, господареви в Толщеві, повіта львівского, украдено оногди з отвертої стайнї коня гнїдого вартости 60 зр. — В Тернополи помер Кароль Нїментовскій, емеритований професор семинарії учительскої. — В Бродах помер Август Радошевскій, ученик VII. кляси ґімназіяльної. — Памятник Мицкевича в Кракові має бути відслонений в липни с. р. — Середове число "Галичанина" сконфіскувала прокураторія за телєґраму з Коломиї, в котрій було кілька різких слів сказаних пос. Окуневским о намістнику ґр. Баденім.   Дѣло   