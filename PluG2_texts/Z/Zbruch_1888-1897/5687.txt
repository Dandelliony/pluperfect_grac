З Россіи — О кризї канцлерскій — Италійске министерство війни — З Букарешту

З Россіи надходять знов якісь глухі вісти о атентатах. Недавно доносили ми, що в Петербурзї арештовано якогось молодого чоловіка на улици, котрий — як кажуть — мав наміренє застрїлити гр. Толстого. До „Times“ доносять теперь з Петербурга, що в помешканю арештованого зроблено ревизію і знайдено множество революційних брошур. Опісля арештовано ще єго брата і кількох других молодих людей. Суть докази, що арештований хотїв застрїлити гр. Толстого, коли той мав вертати з уряду через Большую Морскую улицю, „Siécl“ доносить, що в Петербурзї знайдено у якоїсь дами, котра опісля застрїлилася, богато бомб динамитових. Загально догадуються, що у неї лагодився атентат на царя. — Россійске министерство маринарки зарядило инспекцію великої части чорноморскої фльоти і видало відповідне розпорядженє до всїх тих чорноморских портів, де має відбутися инспекція вісьмох транспортових кораблїв. Головно ходить о то, щоби розслїдити, якій тягар і з якою силою можуть сі кораблї перевозити через море. — Говорять загально, що царь єсть противний одруженю кн. Александра Батенбергского з княгинею Викторією і стоїть в сїй справі по сторонї кн. Бисмарка. О скілько єсть правдою, що англійскій посол в Петербурзї интервеніює в справі кн. Батенберга, доси не звістно. — „Journ. de St. Ptbg.“ пише о сїм проєктї так : Звістні суть причини, за-для котрих кн. Александер стратив довіріє царя і звістна такожь нагана, яку дав єму цїсарь Вильгельм по причинї приключень, котрі виставили були европейскій мир на небезпечність. Хтожь може сказати, що нове високе становище кн. Батенберга не розбудить знов в корифеях болгарскої революціи гадку о реставраціи і мимо противних завірень не нарушить знов мира держав балканьских і мирних відносин держав европейских. Згадана газета припускає, що политика нїмецка зуміє розважити наслїдки сего проєкту і зарадить им. Та-жь сама газета заперечує вість, будьто-би Россія вже заключила угоду з Ватиканом.
О кризї канцлерскій в Нїмеччинї нема все ще нїяких певних вістей а все, що о нїй говорять, єсть більше або меньше догадкою і особистими поглядами деяких журналистів. То лишь видко ясно, що цїла Нїмеччина подїлилась теперь на два ворожі табори, котрі завзято против себе виступають і промовляють або за кн. Бисмарком або против него. „Nord. Allg. Ztg.“ відповідаючи вольнодумній прасї каже так : Киданє підозрїня робить на теперїшнім цїсари таке саме враженє як і на покійнім. Нїхто не сумнївався, що боронить интересів династіи так само рїшучо як і интересів краю. Цїсарь мусїв-би стратити довіріє до канцлера, наколи-б кн. Бисмарк відцурався своїх переконань, або коли-б показався нещирим, чим однакожь не потребує бути так само супротив цїсаря — Фридриха як давнїйше супротив цїсаря Вильгельма. З численних вістей і поголосок о проєктї одруженя годиться занотувати слїдуючі : В берлиньских високих кругах говорять, що розголошенє проєкту одруженя княгинї Викторіи з кн. Александром так скомпромитувало княгиню, що она теперь не могла-би за нїкого більше віддатися, як лишь за кн. Батенберга ; одруженє се сталось отже теперь конечностею. Після вістей наспівших з Берлина до Відня, думають там, що одруженє се таки наступить і то за згодою кн. Бисмарка, лишь кн. Александер буде мусїв торжественно зречися престола болгарського.
В Шарльотенбурзї роблять вже приготовленя на принятье англійскої королевої, котра має приїхати туди дня 24 цвітня. З другої сторони доносять що королева має приїхати вже при кінци слїдуючого тиждня. Вість, бодьто-би королева була противна одруженю кн. Батенберга з кн. Викторією, єсть неправдива. В Берлинї ходить поголоска, що баварскій регент кн. Люитпольд хоче віддати кн. Батенбергови командо одного корпуса, що було-би очевидно манифестацією в користь цїсаря. — Цїсарь именував гр. Ранцава, шурина кн. Бисмарка амбасадором в Монахіюм.
Италійске министерство війни поробило вже перші кроки для перевезеня експедиційного корпуса з Африки. Перевіз розпічнеся незадовго на 14 пароходах. На телеграфичний приказ відплили вже з Неаполя три кораблї до Массави. Остаючій в Массаві корпус буде так зреорганизуваний, щоби міг боронити Массави і укрїплен коло Саати. Здаєся, що Италіянцям прийшло дуже на руку прикре положенє короля абессиньского, в якім він найшовся супротив своїх давних ворогів з Судану. Калиф Абдаллах з Хартуму оголосив теперь святу війну против Абессинцїв і лагодить вже другу армію, з котрою хоче впасти до Абессиніи. Тимчасом посуваються дервишї чим раз більше в глубину Абессиніи а недавно тому побили они навіть полки вицекороля з Ґоґґіям і зловили єго двох синів, котрих ведуть теперь до Хартума, щоби їх там віддати калифови. Забраною провинцією Ґоґґіям управляє вже теперь емир Кулал Дуґру.
З Букарешту доносять, що румуньскій парлямент ухвалив буджет чисто лишь з взглядів опуртунистичних і не думав тимь зовсїм дати кабинетови своє вотум довірія. Коли парлямент буде розвязаний, доси ще не знати. Министер Розетти сказав, що насамперед мусить бути зреформована администрація і мусить настати спокій, що-би відтак можна перевести вибори без всякої пристрасти. Давнїйша партія правительственна заняла теперь неутральне і вижидаюче становище і не мішаєся до нїчого, щоби не довести до нової кризи. Берлиньскі півурядовцї суть вельми вдоволені новим ка- бинетом а особливо министром дїл заграничних Карпом і доказують, що Карп дає всяку поруку, що не видасть краю Россіи. Не треба такожь думати — кажуть они — щоби новий кабинет був перенятий духом француским.
В селї Урсичени — як то коротко доносила недавно наша телеграма — вибухли були міжь селянами розрухи, а до них прилучились були ще і сусїдні села, в наслїдок чого повстав формальний бунт, так що треба було ажь ужити значної сили войска, щоби в збунтованих селах завести знов спокій. Бунт сей мав характер аграрний. Селяне не можуть вже знести тих великих тягарів, які на них накладають властителї більших посїлостей і посесори і длятого бунтуються і жадають роздїленя більшої посїлости міжь селяньство. Румуньскі газети доказують, що в повисшім бунтї грали ролю такожь заграничні агенти. 