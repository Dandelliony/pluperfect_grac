Гіперпродукція интеліґенції.

Під таким заголовком помістив петербургскій Kraj статью надіслану з Кракова, підписану буквами К. Б. Зі способу писаня тої статьї, иронічно сатиричного, можна догадуватись, що автором єї звістний писатель польскій К. Бартошевич. А що цїла статья вельми характеристична і вірно представляє наші відносини галицкі, тож подаємо єї в обширнїйшім змістї:
"Галичина се спеціяльна країна всїлякого рода вигадів і винаходів. В нїй винайдено між иншим "шляхотну денунціяцію", "банк селяньскій", а послїдними часами... "гіперпродукцію интеліґенції". Хто дав житє "гіперпродукції интеліґенції", не можу собі пригадати — пише К. Б., — але знаю лиш се, що она була "високого роду", що до хресту тримали єї знатности політичні і наукові.
Мушу зазначити тут, щодо интеліґенції зачисляю тих, котрі покінчили висші або середні школи — бо австрійскій закон виборчій уважає за интеліґентних: кождого урядника хоч би не покінчив першої кляси ґімназіяльної, особи маючі степень докторів, учителїв шкіл висших і середних, вкінци одвічальних редакторів, котрих деколи бере ся з-поміж людей, що ледви читати знають. Хто покінчив ґімназію або навіть університет без степени докторскої, сей єсли не єсть урядником або учителем, не причисляєсь, після закона, до "интеліґенції".
Я заатакував в тій справі одного з галицких матадорів, котрий вправдї против гіперпродукції интеліґенції не пролив нї одної каплї... чорнила, але безперечно причинив ся до єї здепопуляризованя.
— Мій пане — зачав — ви помішали з собою розум, розсудок і интеліґенцію. Я не хотїв сїяти дурних, лиш опирав ся против надміру патентованої интеліґенції....
— Знаю про се Ексцелєнціє — я відповів. — Розумію добре, що можна покінчити університет, а бути дурнїйшим від селянина, як з другої сторони можна не знати читати а перевисшити здоровим розсудком доктора філософії. Але хоч добра бульба заспокоїть голод і без доданя соли, то однак аж з солею она смачна. Сею солею для вродженого розуму наука — чим менше будемо мати интеліґенції, тим більше будемо їсти бульби без соли. Розум се здібність, талант, а що ж н. пр. з таланту малярского, писательского, єсли не переходить студій, не вчить ся, не образує ся, не довершає ся?
— Ваша теорія, добродїю — сказав — як кожда теорія храмає на брак практичности. Признаю їй в засадї слушність, але скажіть менї по просту, по хлопски, що зробимо зі збільшаючим ся що року числом интеліґенції? На кожду посаду маємо по 10 кандидатів, за рік будемо мати 15, за два 20 і т. д. Половина пропаде, згине або буде мусїла взятись за невідповідне занятє.
— Перепрашаю — я перебив — а що ви уважаєте невідповідним занятєм? Отже чоловік, що покінчив університет або ґімназію, не може бути купцем, промисловцем, посесором, управителем, а хоч би рукодїльником? Отже кождий, що покінчив університет, мусить вчити дїтвору, боронити або судити злодїїв — кождий має пхати ся до урядів?
Єсли би навіть уважати обидою для тих, що н. пр. студіювали економію політичну, заняти ся купецтвом, то чейже у нас не хибне місць, а щорічний приріст интеліґенції не вистає на потреби краю. Бо скілько прибуває що року сеї интеліґенції? З університетів виходить пересїчно 500 молодих людей (вчисляю і тих, що не кінчать студій), ґімназії видають матуристів (високо числю) 700. А позаяк три четверти з них йде до університетів, то що року прибував интеліґенції зі шкіл середних і висших що найвисше 700. Частина єї иде на рілю, частина звільна переїдає майно предків, частина марнїє без причини, частина йде по-за границю Галичини, инша частина глядає хлїба в "неинтеліґентних" званях, частина запевняв собі бит добрим подружем, частина находить приватне занятє або віддає ся штуцї, журналістицї і т. д., частина вкінци переходить ad patres. Отже лишає ся возьмім, 500, що глядить "урядових" звань "интеліґентних". Сто пятьдесять докторів медицини і богословів треба з того відчислити, бо одні і другі находять ложку страви. Отже лишає ся 350 до приміщеня.
Позаяк люде смертельні, то місця опорожняють ся. Число тих місць значне, але все таки не вистало би. Однак суспільности, що розвиває ся, прибувають потреби. Збільшає ся число ґімназій, судів, прибувають уряди адміністраційні, комунікаційні, автономічні. Розвивають ся або повстають институції фінансові, промислові, збільшає ся сїть зелїзнича, телєґрафічна, прибувають телєфони, прибули каси хорих, повстають институції філянтропійні на великі розміри. Всюди треба людей образованих і єсть их не за богато, але за мало.
Матадор назвав всї ті виводи нїсенїтницями супротив дїйстних фактів, а на доказ вичислив много людей интеліґентних, образованих, здібних і трудящих, котрі погибли майже в нуждї.
На се взяв К. Б. до рук ХІ. том "Відомостей статистичних", видаваних видїлом краєвим і сказав:
— "Перегляньте, Ексцелєнціє, табелї де виказаний стан урядників громадских в 37 більших містах Галичини, з вилученєм Львова і Кракова. Признаєте, що посади секретарів, урядників концептових, касієрів і т. д. вимагають интеліґенції. Ото на 46 секретарів і помічників ледви 17 покінчило ґімназію (між ними 10 було на університетї), инші покінчили по кілька кляс ґімназіяльних, а сїм ледви школи народні. Не називаю міста, але єсть таке, що платить 1600 зр. секретареви (з додатками пятилїтними дійде до 2000 зр.,) котрий має матуру... з народної школи. Дальше довідаєте ся, що деякі з урядників, побираючих 600 до 800 зр., були попередно пекарями, служили при "господарстві" або у войску. З урядників рахункових і касових (около 60) в 1888 р., ледви було двох, що покінчили ґімназію, а лиш половина з них поздавала які такі испити з рахунковости.
"Перейдїть тепер Ексцелєнціє, менші місточка, всї уряди автономічні, институції фінансові, заведеня філянтропійні, промислові, комунікаційні і т. д. а пересвідчите ся, що в них майже така сама пропорція що-до людей з покінченим університетом або ґімназіями, а такими, що замолоду щадили своєї голови.
"Тож се, що ваші люде интеліґентні і здібні не найшли відповідного кусника хлїба, треба витолкувати не браком місць, не гіперпродукцією интеліґенції, а гіперпродукцією... протекції.
"Ce головна причина наших анормальних відношень. За-для неї чоловік, що перебив чотири дїланя чисельні і не відкрив ще тайни, чи пише ся chrabia чи hrabia бере верх надь окінченим правником, бо коли сей послїдний має лиш університетскій дипльом, то першій має тїтку або вуйка приятелем брата або стрийної сестри пана презеса або директора.
"Протекція дозваляє рівнож, щоби вислужений урядник, помимо емеритури, дальше оставав на своїм становищи. Протекція вкінци доводить до того, що один і той самий чоловік занимає рівночасно дві, три ба навіть чотири посади платні.
"Єсли переведемо санацію тих правдивих відносин холєричних, то ще много а много води упливе, заки будемо могли сказати: "для людей интеліґентних бракує у нас відповідних місць". А і тогдї ще кождий любячій край, закличе: "учім ся, бо за мало маємо интеліґентних купцїв, рільників, промисловцїв, рукодїльників".
"А чи се було би зле, єсли би в кождій громадї був хоч один селянин, що покінчив цїлу або низшу ґімназію, чи було би зле, єсли би він став війтом а хоронив своїх від визиску громадских писарів, покутних дорадників і тих пявок, що лихвою і горівкою висисають кров народу?"
Вп. консерватист — кінчить К. Б. — не сказав нїчого, але з міни і очей я пересвідчив ся, що я єго нїчого а нїчого не переконав. Ми розстали ся байдужно і не мали найменшої охоти взносити безхосенну діскусію." 