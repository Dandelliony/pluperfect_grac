Сегорічні плодозбори в Австро-Угорщинї.

По замкненю сегорічного торгу збожевого у Відни, о котрім ми вже давнїйше доносили, продуценти і купцї вже бодай можуть зміркувати, які були сегорічні плодозбори, та якими надвишками будуть могли розпоряджати для вивозу по-за границї. Ми не будемо широко розводити ся над результатами самого торгу збіжевого у Відни, а перейдемо лиш деякі загальні дати статистичні для начеркненя загального образка збору збіжевого та потреб і допитів за збіжем на торговельних ринках.
Після справозданя, поданого на збіжевім торзї у Відни, жнива в Австро-Угорщинї були такі:
Пшеницю управляли в Угорщинї і Семиградї на просторі 2,810.382, в Хорватії, Славонії і Пограничу Войсковім на просторі 121.800, разом на просторі країв угорскої корони 3,032.632 гектарів. З того був стан плодів 70% лїпшій нїж середний, 16% середний, а 14% гіршій як середний. Загалом обчисляють сегорічний збір пшеницї на 45 міліонів сотнарів метричних, що в порівнаню до середного збору рівнає ся надвишцї 10 міліонів сотн. метр. Пшеничні збори Хорватії, Славонії і Погранича Войскового обчислюють на 2 міліони метр. сотнарів. Під взглядом якости і ефективної ваги та инчих прикмет зерна, результат виходить задоволяючій. Лише подекуди в околицях надтисаньских, в Семигородї і коло Пешту зерно через ржу не вповнї розвинене.
В Долитаві управляли пшеницю на просторі 1,174.024 гектарів. З того був стан зборів 41% лїпшій нїж середний, а 40% гіршій нїж середний. Весь збір пшеницї обчислюють в Долитаві на 17 міліонів метричних сотнарів, а се рівнає ся відповідно результатами зовсїм доброму урожаєви. Що-до якости зерна, то в порівнаню з краями угорскими пшеници долитавскій богато хибує. В Долїшній Австрії в многих місцях була завіяна, в Австрії Горішній, Сальцбурзї, в Чехії і Моравії утерпіла в наслїдок лихої погоди вже по зібраню, а в Галичинї всхідній і західній ржа повздержала розвиток зерна в богато місцях.
Жито управляли в Угорщинї і Семигородї на просторі 1,082.093, в Хорватії, Славонії і Пограничу на просторі 103.089, а загалом в тих краях на просторі 1,185.182 гектарів. З того був стан плодів 47% лїпшій від середного, 28% середний а 27% гіршій від середного. Що-до зерна, то сегорічний збір єсть оден з найлїпших, які бували в Угорщинї. Результат жнив жита обчисляють на 16½ міл. метр. сотнарів, що рівнає ся в порівнаню до пересїчних зборів 5 міл. метр. сотнарів більше, як передними роками. В Хорватії, Славонії і Пограничу зібрали загалом по-над міл. метр. сотнарів жита. Якість під взглядом ваги і повноти зерна єсть знаменита.
В Долитаві управляли жито на просторі 1,973.292 гектарів. З того був стан плодів 61% лїпшій від середного, 15% середний, a 23% гіршій від середного. Загалом зібрали жита 30 міл. метр. сотнарів, т. є. о 2 міліони метр. сотн. більше, нїж роками середно добрими. За то не дописало зерно, особливо в Австрії Долїшній, Горішній, в Чехії і Мораві. Вага переважно лиха, зерно зібрано переважно вохке; околицї альпейскі і Галичина під тим взглядом були щасливійші.
Ячменю управляли в Угорщинї і Семиградї на просторі 1,006.501, в Хорватії, Славонії і Пограничу на просторі 42.341 гектарів, загалом отже в тих краях угорскої корони на просторі 1,048 842 гектарів. З того був збір 42% лїпшій від середного, 27% середний, а 21% гіршій від середного. Загалом зібрано в Угорщинї і Семиградї 15¾ між. метр. сотн., що в порівнаню з лїтами середного урожаю дає надвишку 3 міл. метр. сотн. В Хорватії, Славонії і Пограничу зібрано не цїлий міліон метр. сотнарів. Що-до якости збір буває різний. Переважують роди тверді.
В Долитаві управляли ячмінь на просторі 1,109.824 гектарів, з чого був стан збору 68% лїпшій від середного, 18% середний, a 14% гіршій від середного. Загалом зібрано 19 міліон. метр. сотн., в порівнаню з лїтами середного урожаю о 2 міл. метр. у сотн. більше. Найлїпше удав ся ячмінь на Мораві, однак не в кождій місцевости.
Овес в Угорщинї і Семиградї управляли на просторі 1,017.823, в Хорватії і Пограничу на просторі 111.550 гектарів, разом на просторі 1,129.373 гектарів. З того припадає 57% на збір лїпшій, 32% на середний а 11% на гіршій від середного. Загалом зібрано 12½ міл. сотн. метр. вівса в Угорщинї і Семигородї a 1½ міл. в инчих землях, належачих до корови угорскої. Урожай про-те слабий; якість зерна вдоволяє що-до барви а що до инчих примет єсть різна.
Єсли збір середний означимо для лїпшого унаочненя цифрою 100, то сегорічний збір представляє ся так: Угорщина: Пшениця 127, жито 138, ячмінь 124, овес 98. Австрія: Пшениця 100, жито 107, ячмінь 111, овес 119. Взявши нормальну консумцію за підставу рахунку, то на вивіз (по увзглядненю власних засобів пшеницї старої і муки з того артикулу) рахують 12 міл. метр. сотнарів пшеницї, 2 міліони жита, 3½ міліона ячменю і солоду а 2 міл. метр. сотнарів вівса.
Так отже представляють ся сегорічні збори в нашій державі. Після урядових справоздань, збіжеві плодозбори в Россії і Румунії суть досить добрі, а сама Россія буде могла вивезти около 400 міліонів гектолітрів пшеницї більше як попередними лїтами, не вчисляючи вивозу жита, котрого зібрано поверх 210 міл. гектолітрів, наколи тамтого року весь збір жита виносив лиш 175 міліонів. З країв европейских, импортуючих збіже, Франція, Анґлія і Голяндія мала сего року гірші збори нїж минувшого року, а Нїмеччина, Швайцарія, Бельґія і Италія троха лїпші, однак не на тілько, щоби відношенє продукції до консумції мало о богато змінити ся. Рішаючим чинником в усталеню цїн збожевих може бути лиш се, о скілько зможуть довозити краї всхідно-европейскі, Америка і Индії. І єсли би побіч добрих результатів сегорічних жнив в краях всхідно-европейских, могли такими самими результатами виказатись Сполучені Держави, Канада та Индії всхідні, то за-для сильної конкуренції настала би велика депресія цїн; але на щастє отсі три грізні суперники не посїдають на стілько засобів, щоби могли провадити побідну війну з европейскими продуктами довозовими. Надвишку вивозу тих трех держав обчислюють на 45 міліонів гектолітрів, ну а се не вистатчить навіть самим анґлійским ринкам, котрі мусять для себе спровадити з заграницї около 52 міліонів гектолітрів пшеницї. 