З Станіславова пишуть нам:

"Рускій пікнік", уряджений "Товариством руских женщин" в суботу 14 н. ст. лютого згромадив численну руску громаду в просторій сали тов. "Gwiazda". Між зібраними бачили ми архіпресвитера крил. Фацієвича, крил. Шанковского, дир. Чачковского і инш. Забава розпочалась нашою коломийкою в 16 пар під провод. суд. Макуха, дальшими танцями проводили проф. Кумановскій і суд. Туркевич, — а котіліоном аранжував проф. Кумановскій. Ну, але-ж і котіліон був такій, якого Ви там, панове, і у Львові певно не бачили... Котиліонови надав наш перворядний станіславівскій аранжер цїху виключно руску. Передовсїм гуляючі утворили дві рускі букви: Р. П. ("Рускій пікнік"). Відтак прийшли кільця. Перше складалось з 8 осіб: риба, рак, петрушка, пастернак, цибуля, чісник, дївчина, козак. І так гулянки ілюстрували слова нашої піснї: "Танцювала риба з раком, а петрушка з пастернаком", а цибуля з чісником, а дівчина з козаком!" Опісля прийшло друге колїсце з 10 осіб, де гуляли: Єремія з Галкою, Данило з Млакою, Марко з Вовчком, Основяненко з Квіткою, а Шевченко з Гребінкою. В третім колїсци гуляли: Галич (Галичина) з Буковиною, Рускій нарід з "Просвітою", "Народний Дім" з "Торговлею", "Дѣло" з "Зорею", "Соймовий клюб рускій" з "Народною Радою", "Романчук" з "Новою ерою" [підчас виголошуваня сеї пари зібрані били "славно!"] "Товариство руских женщин" з "Рускою Бесїдою", і "Ще не вмерла Україна" з "Мир вам братя"! Се зрусченє котіліона на рускім вечерку дуже сподобалось і зібрані рясними оплесками виразили признанє і подяку невтомимому аранжерови, котрий Станіславівцям зробив правдиву несподїванку. — Дальше пійшли инші танцї; до кадриля стануло 26 пар. Число се надто поважне як на забаву в кружку замкненім [запросин не розсилано]. Всїх осіб було над 80. Перед 11 годиною засїли всї до спільної вечері приготовленої дуже смачно членами товариства руских женщин, підчас котрої і опісля підношено тоасти (між иншими п. Т. Стахевич на темат "Ще не вмерла Україна!"; — по виголошеню сего тоасту всї унісоно відспівали сей наш національний гимн в супроводї музики), і співано наші пїснї. Відтак забава протягнулась до 7 рано, по чім гостї почали протягнулась до 7 рано, по чім гостї почали розходитись, дякуючи товариству руских женщин і аранжерам танцїв, особливо-ж проф. Кумановскому за те, що постарались о таку для них приємність. 