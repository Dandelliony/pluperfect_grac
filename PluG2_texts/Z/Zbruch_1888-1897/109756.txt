◦ ◦ ◦ ◦ ◦ ◦ ◦ ◦ ◦ ◦

Народне віче в Варяжи, скликане селянами на 31 грудня 1896., випало дуже добре, як що-до числа участників [понад 500], так і що до самого ходу нарад вічевих. Ширше справозданє з сего віча подамо в однім з найблизших чисел "Дѣла".   Уступленє п. Дейми. Czas доносить: Директор руху державних зелїзниць у Львові, радник двору Дейма, покликаний на місце радника міністерского Кинельта яко управитель (шеф) 5-го департаменту (рух заграничний) міністерства зелїзничого. Се именованє наступило за для увзглядненя обставин, піднесених польскими послами при дискусії буджетовій, що анї один Поляк не займає в міністерстві зелїзничім становиска шефа.   Руске товариство ґімнастичне "Сокіл" у Львові — як ми вже звіщали — устроює вечерок з танцями в недїлю дня 24 н. ст. сїчня 1897. в сали руского Касина "під Чорним Орлом" в Стрию. Дохід з вечерка призначений на будову власного дому "Сокола". Вступ від особи установлено 1 зр. Стрій для пань народний або вечерковий, для панів сокільний або балевий. Вступ тілько за оказанєм запрошеня. Початок о годинї 8-ій вечером.   Завіщанє Альфреда Нобля, винагідника і фабриканта динаміту, як доносять з Штокгольму, вже урядово утворене і містить такі постанови: Цїле майно, що виносить вже по покритю видатків около 35 міліонів корон, має становити фонд зелїзний, від котрого проценти будуть подїлені на пять частей і в сей спосіб роздані: перша часть на найважнїйші відкритя і винаходи з области фізики та на найлїпші відкритя і улїпшеня в хемії, друга часть на найважнїйші винагоди в области фізіольоґії і медицини, третя часть за найлїпші твори літературні, четверта призначена для тих, що найбільше причинили ся для справи удержаня мира. Старати ся о ті нагороди можуть всї труженники без різницї народностей.   Віщованя Фальба на 1897 р. В 1897 р. має бути 25 днїв критичних, а то: 3 і 18 сїчня, 1 і 17 лютого, 3 і 18 марта, 4 і 17 цвітня, 1, 16 і 31 мая, 14 і 30 червня, 14 і 29 липня, 12 і 28 серпня, 11 і 26 вересня, 10 і 25 жовтня, 9 і 24 падолиста та 9 і 23 грудня. Сїчень, після Фальба, буде досить сухій, однак буде значно зимнїйше як в тім місяци с. р. В лютім температура має бути лагідна але мають впасти великі дощі. Марець буде дуже сухій, а цвітень надзвичайно теплий.   Дрібні вісти. Телефони заведено від нового року в Тернополи. — В Делятинї помер адвокат д-р Матїй Кробицкій в 43-ім роцї житя. — Намістництво дозволило комісареви скарбу п. Михайлови Вуйцікови перемінити родове прозвище на "Велєцкій". — У Відни єсть 885 адвокатів. — Кардинал Санфеліче помер в Неаполи.   Дѣло 