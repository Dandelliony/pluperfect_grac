Робота в огородї в мартї.

В мартї появляють ся вже на певно перші віщуни весни з світа ростинного: білий скорозріст, підснїжник, темно сина пралїска лїсова, цвите вже вільха і лїщина, а відтак появляє ся чим раз більше і більше ростин і цвітів, аж наконець і цїла земля вкриває ся свіжою зеленю і всїлякої краски цвітами. Єсть то дуже цїкава і поучаюча річ дивити ся, як то будить ся природа до повного житя і як розвивають ся поодинокі ростини: чим частїйше им приглядаємо ся, тим більше пізнаємо их. Чого не побачимо за першим разом, то впаде нам в очи за другим або третим разом, коли ростина ще більше розвине ся. Пупінки н. пр. не розвивають ся зовсїм рівночасно і длятого маємо завсїгди нагоду порівнувати их з собою. А приглядати ся ростинам та порівнувати их з собою, то річ дуже важна і поучаюча не лиш для кождого господаря але й для кождого хоч би лиш трошки мислячого чоловіка. Тепер як раз пора до того, щоби слїдити за розвоєм ростин, тож звертаємо на се увагу. Хто раз навикне до такого слїдженя, той відтак зможе дуже легко доглянути всїлякі зміни в ростинах, набере великого досвіду о их житю, а се річ особливо для господаря дуже важна. Передовсїм єсть цїкаво і поучаюче приглядати ся, як ростина розвиває ся з зерна аж до насїня або як то н. пр. обтинанє галузей причиняє ся до того, що якась деревина або корчик випускає нові пагони. В міру того, чи більшій чи меншій кусень якої галузи обітнемо, пустить ростина більше або менше пупінків, будуть і нові пагони довші або коротші. Дуже поучаючим єсть пізнїйше придивляти ся, як то ростини запліднюють ся. На тепер звертаємо особливо увагу на розвій пупінків і молодих листочків, а відтак і на цвіти і ті прилади, що служать цвітам і пупінкам до охорони від студени, котра в сїм місяци часто ще досить значна буває.
В сторонах, де удає ся виноград, морелї і брескинї, здоймає ся тепер з них зимову покриву, але все ще треба мати єї під рукою, щоби на случай студени вкрити нею ростини. При сїй нагодї мусимо звернути увагу на то, як мало дбає ся у нас про розмноженє винограду та морель, хоч они в полудневих сторонах нашого краю, именно же в залїщицкім повітї могли би дуже добре удавати ся і приносити господарям без великого видатку немалий хосен. В самих Залїщиках і Добрівлянах під Залїщиками видко навіть, що сего рода садовина аж просить ся, щоби нею більше займати ся, але доси якось не було там кому заняти ся ревнїйше нею і длятого не видко там нїякого поступу; господарі садять там виноград і морелї більше лиш з аматорства і власної приємности, як з розумної господарки і для правдивого хісна.
В тяжкій земли можна тепер пересаджувати дерева овочеві і корчі, але треба то робити, заким ще они стануть випускати листє. Коли в глубинї землї держить ще заморозь, то треба яму, викопану на пересадженє дерева лишити на кілька днїв отвором а замерзлу груду треба добре розбити і не сипати єї на саме корінє. Коли хто хоче тепер сад закладати, то нехай садить лиш кілька родів дерев овочевих а не богато всїляких, бо пізнїйше можна овочі далеко лекше збути. Передовсїм треба при закладаню садів зважати на то, щоби добирати як найлїпші роди овочів і такі, котрі знайдуть як найлекшій покуп. Це зле би також було, щоби у нас звертало ся більше уваги на такі корчі овочеві як нарічки, веприни (аґрест) і малини; коло них малий захід, они не потребують великого капіталу накладового а вже до кількох лїт виплачують ся добре.
Около старших дерев треба тепер також зрушити землю і то бодай на метер далеко доокола пня. Коло молодих дерев треба зіпсовані палики заступити новими, заким ще настануть веснянні вітри і бурі. Свіжо засаджені дерева не треба привязувати до паликів доти, доки они аж не всядуть ся добре в землю; тимчасом треба их лиш легонько привязати. Старі дерева, що не хотять вже родити, або котрі поломані, треба зрубати і викорчувати, а в тих деревах, що потріскали від морозів, треба рани замастити огородничим воском. Наконець треба кожду деревину добре очистити из всїляких хробів і усїлиниць, доки ще дерева не покрили ся листєм і добре видко, де суть гнїзда всяких хробів. 