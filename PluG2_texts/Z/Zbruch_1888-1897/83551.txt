Про енунціяції галицко-польского поета-ювілата Корниля Уєйского.

У Львові, дня 5 н. ст. жовтня 1893.   Нераз ми вже звертали увагу на той виразний серед суспільности польскої у всхідній Галичинї прояв з остатних лїт — горячково винаходити способи, намагаючі до латинщеня і польщеня руского народу.   Звістні нашим читателям горячкові заходи польскої єрархії духовної в спілцї зі шляхтою польскою — щоби в чисто руских сторонах краю чим скорше і як найбільше побудувати костелів, а бодай костеликів латиньских, і то навіть по таких селах де латинників майже зовсїм нема, а в сторонах знов на пограничу руско-мазурскім бачимо на Тучапах зроблений початок перетяганя цїлих громад з обряду руско-католицкого на латиньскій.   Дальше звістна нашим читателям цїль і задача заснованого недавно товариства "Szkoła polska", котре то товариство навіть прилюдно, устами члена видїлу краєвого Тадея Романовича, оголосило, що оно має своїми фондами піддержувати польскій елємент по руских селах, основуючи там навіть окремі школи з польским язиком викладовим. Коли зважити, що провід шкільництва в Галичинї остає в руках польских, та що польскому елєментови в рускій части краю не то не дїєсь нїяка кривда, але польщина ще й велико упривілеєвана в порівнаню з русчиною, — то у Русинів не може чей-же бути нї найменшого сумнїву, що заснованє польского "шульферайну" має на цїли лише польщенє руского народу.   Перед тим ще Поляки оснували товариства "kółek rolniczych" і "oświaty ludowej", котре за терен операції взяло собі всхідну Галичину, сторони рускі, а коли вже до сегодня товариствам тим удало ся заснувати цїлу сїть кружків і читалень, то тепер уже польскі проводирі почали акцію, щоби на другій рік, в часї вистави краєвої, "zespoliс" всї того рода товариства польскі в один напрям — очевидно в напрям польщеня руского народу. Що так єсть, на се маємо найновійшій доказ, а то в енунціяції галицко-польского поета-ювілата Корниля Уєйского, котрого ювілей святкують уже від кількох тижднїв галицкі Поляки, а святкують з небувалими доси в таких випадкак маніфестаціями длятого, бо Корниль Уєйскій єсть поетом доби повстаня з 1863 року, а Поляки не називають єго инакше, як "nasz prorok... nasz Jeremi".   Минувшого місяця виїхала зі Львова депутація до Корниля Уєйского до Стрілиск в повітї бобрецкім і перед тою депутацією виголосив поет-ювілат, коли зійшла бесїда на то "zespolenie" польских товариств "oświaty ludowej", ось-таку замітну річ:   "Полякам — віщав галицко-польскій Єремія — треба розвинути велику чуйність, бо людови польскому грозить дїйстно небезпечність зрусченя. У всхідній Галичинї в школах народних викладовим язиком єсть майже всюда язик рускій, а прецїнь нема майже нї одного села, де би не було бодай кількох родин польских — отже треба взяти их в опіку. Я у себе в Павлові маю сорок родин польских, обряду латиньского. Були они так зрусчені, що навіть дома лише рускої вживали мови. Перед кількома лїтами заложив я читальню — і ото вже єсть там зворот на лучше, бо тепер не лише, що родини ті вживають мови польскої, але єсть там також якесь почутє naródowe. Коли наступить такій звязок товариств oświaty ludowej, то напевне витворить ся один плян поступованя, котрий повинен обіймати конечно також виглядуванє таких громад з мішаною людностію і бранє польских родин в особливу опіку. На мою гадку — се найважнїйша квестія дня, бо не обманюймо ся — згода не з нинїшними проводирами, але в долинї треба єї глядати, а настане она певно, коли люд польскій на Руси буде мати почутє narodowe. Тогдї легко прийде по порозуміня на основі спільности интересів і звязків крови.   Нам здаєть ся, що не можна було отвертїйше відкрити задушевну мрію цїлої польскої т. зв. organiczn-ої praс-и на Руси, як се зробив півець послїдного повстаня польского. Провідна гадка цїлої той ргас-и стає кождому ясно перед очима: Костели треба з поспіхом будувати на Руси, щоби могти перетягати Русинів грецкого обряду на обряд латиньскій, а се, як знаємо, в нинїшних часах, мимо конкордії, вільно... Русин, перетягнений на обряд латиньскій, хотяй навіть говорити по польски не вміє, єсть уже Polakiem нїби длятого, що став латинником. Се перша половина prac-и organiczn-ої. Тепер починаєсь друга половина: Шляхтич при помочи oświaty ludowej витискає руску мову з дому латинника, а натомість вводить польску. Так в Павлові співець послїдного повстаня польского — як сам величає ся — витиснув мову руску з домів сорок родин руских, тілько латиньского обряду. А що може не всюда шляхтич потрафить зробити такій добрий интерес ad majorem gloriam Польщі при нинїшній "niezespolonej" акції т. зв. "oświaty ludowej", то віщун з Павлова накликує до такої єї орґанізації, щоби настав "оден плян поступованя"... Коли се буде, тогдї польщенє руского народу пійде скорим ходом і пропаде небезпечність — risum teneatis! — "zniszczenia ludu polskiego"... Польщенє Русинів-латинників кладе Корниль Уєйскій "яко найважнїйшу квестію дня", сподїваючись від рішеня єї порозуміня польскої шляхти з людом, бо з рускою интеліґенцією — каже він — згоди бути не може.   Ся енунціяція галицко-польского Єремії під нинїшну хвилю мусить Русинам ще більше отворити очи на цїль польскої praс-и organiczn-ої на Руси галицкій і зґальванізувати их до енерґічнїйшого дїланя на всїх полях і у всїх напрямах, — кажемо до дїланя енерґічнїйшого, бо, нїгде правди дїти, що-до енерґії ми позістаємо богато позаду наших сусїдів, придумуючих і переводячих в дїло що-раз нові способи на послабленє руского народу а скріпленє польщини на Руси. Однак при енерґії, завзятости і витревалости нашій в охоронї і оборонї прав Руси з одної сторони, а в виборюваню лучшої народови долї з другої сторони — всї заходи наших сусїдів будуть даремні, розібьють ся в піну тої филї морскої, що ударить собою о тверду скелю...   Дѣло   