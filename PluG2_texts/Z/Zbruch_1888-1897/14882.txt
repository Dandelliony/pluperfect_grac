Библіотека "Народного Дому" збільшиться. — До ради повітової в Долинї. — Оповіщенє. — Дрібні вісти.

Библіотека "Народного Дому" у Львові збільшиться значно. Як уже звістно, пок. архипресвитер перемискої капитули, бл. п. Григорій Шашкевич, записав свою библіотеку, котра обнимає 3342 дїл в 3684 томах, "Народному Домови" — і она має бути вже незадовго перевезена до Львова. Управлячій Совіт "Народного дому” думає також постаратись о перевіз до Львова і тої библіотеки, котру дарував свого часу о. Василь Копитчак, професор і катехит при гимназії в Тернополи. Библіотека, дарована о. Копитчаком, обнимає 2580 дїл в звиш 3500 томах і коштувала до 5000 зр. Так отже збільшиться библіотека "Народного Дому" о 5,922 дїл в більше як 7.184 томах.
До ради повітової в Долинї вибрано з групи міст: о. Лопатиньского, пароха в Долинї, одного міщанина і 3 жидів (з громад сельских, "відомо, вибрано 8 Русинів і 4 Поляків). Вибори з більших посїлостей не відбудуться зовсїм, бо тут єсть лиш тілько управнених до голосованя, кілько припадає членів ради повітової на тую групу. Більшу посїлість репрезентують пп.: Бервид, Закшевскій, Мазараки і Крайсберґ, добра митрополичі, добра камеральні і фундація скарбківска.
Краєва Дирекція скарбу видала оповіщенє о основаню урядів податкових в місцевостях: Бірча, Коросно, Риманів, Сїнява і Щирець.
Дрібні вісти. Цісар удїлив гр.-кат. комитетові парохіяльному в Бовщові, пов. рогатиньского, 50 зр. запомоги на внутрішнє устроєнє церкви. — В Мостарї помер сими днями митрополит Радулович. — Дня 21. с. м. була над Одесою велика буря і починила великі шкоди: поломала дерева і ушкодила криші домів; в містї падав снїг з дощем, а в околицях була справдїшна метелиця снїжна.  