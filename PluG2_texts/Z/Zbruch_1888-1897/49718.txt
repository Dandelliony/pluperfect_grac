Книги літурґічні в Боснї.

Босаньске правительство краєве звернуло свою увагу на літурґічні книги для православних церквей в Боснї і Герцеговинї і рішилось видати такі книги в своїм зарядї і під своїм наглядом. Головним товчком до cего зарядженя була та обставина, що по перше взагалї в Боснї було дуже мало книг літурґічних і по церквах давалась відчувати их недостача, а по друге, що і ті книги, які були в босаньских церквах, були печатані в Россії. Кожде євангеліє, яке прийшло з Петербурга і Москви над Босну і Наренту, безпосередно ширило царославіє і величало могучість і силу россійскої держави. Зараз на першій сторонї, де містить ся заголовок євангелія, випечатане прозвище кождочасного царя, а відтак під тим молитва за сего великодушного добродїя, котрий кождого православного хоронить і боронить. Се могло уходити за турецкого правленя, бо тодї нї правительство, нї згелєнізований патріярхат екуменьскій не журили ся віроисповідними справами своїх горожан, але коли Босна і Герцеговина прийшли під управу австрійску, годї було терпіти таку аномалію. Як довго ще був невеликій припас тих книг літурґічних, котрі випечатали ся в рр. 1850—1856 у віденьскій друкарни державній за иніціятивою міністра Баха і сербского патріярха Раячича, роздавано ті книги церквам в Боснї і Герцеговинї, але вскорі показало ся, що таких книг за мало і босаньске правительство, а именно міністер Калляй рішив випечатати книги літурґічні у власнім зарядї.
Треба було вибрати на взорець якесь одно виданє євангелія, з многих россійских а також печатаних у Відни, Будапештї, Білградї, Венеції (також було одно виданє під заг. "Србляк", печатане в Рамнику в Румунії). Міністер Калляй рішив ся за россійским взірцем, хоч-би вже з того взгляду, що балканьскі Славяне відносять ся до таких видань з якоюсь майже традиційною любвою. Друкарня в Сараєві мусїла цїлком вірно наслїдувати зверхний вигляд россійского виданя, навіть що-до рода черенок, так що сараєвске виданє різнить ся хиба лиш лїшшим папером і переплетом та тим, що замість молитви о царі, єго родинї та синодї, єсть поставлене имя цїсаря Франц Іосифа I. а відтак єсть згадка про трех босаньских митрополитів.
Щоби нїхто не робив закидів що-до тексту сего нового виданя євангелія, поручено нагляд редакційний сараєвскому митрополитови Юрієви Николаєвичеви, котрому були в тім помічні також і два другі митрополити Серафим Перович з Мостару і Денис Илієвич зі Зворника, та консисторія. В червни мин. року на конференції митрополитальній, держаній в формі синода, списано протокол о виданю і всї три митрополити дали свою апробату. Також вислано один примірник царгородскому патріярхови екуменьскому, Діонисієви V., а сей по оцїнцї професорів духовної семінарії вь Калцї та ореченю св. синода, надіслав письмо, в котрім стверджає, що виданє сараєвске не противить ся доґматам православної церкви, і удїляє єму свого благословеня.
Крім євангелія, преступлено ще до виданя апостола і се виданє покінчить ся ще сего року. Відтак возьме ся правительство видавати всї книги церковні, і ся праця розложена вже на довшій час за-для того, що таких книг єсть велике число і се получене з великими коштами.
Що не обійдесь при тім і без аґітації против сего правительственного виданя книг церковних, видно вже хоч-би з того, що зворницкій митрополит Денис Илієвич, котрий підписав протокол конференції в Сараєві, видав на початку лютого с. р. обіжник до духовеньства своєї епархії, в котрім заказує уживати євангелія сараєвского тому, що противить ся канонічним правам.
А мотивує свій заказ тим, що на заголовній картцї нема имени екуменьского патріарха та призволеня св. синоду. Духовеньство зворницкої епархії не дуже послухало наказу свого настоятеля, бо приняло розіслані євангелія сараєвскі. Також вже по обіжнику митрополита Илієвича надіслав патріярх і синод свою апробату євангелія. Урядові ґазети, згадуючи про митр. Илієвича, зазначують, що він єсть родом Болгарин і ще підчас турецкого правленя, яко сараєвскій митрополит, не мав симпатії між краєвим населенєм, — тож і можна догадатись, що босаньске правительство краєве буде знало дати собі раду з упорним митрополитом. 