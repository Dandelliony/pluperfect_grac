◦ ◦ ◦ ◦ ◦ ◦ ◦ ◦ ◦ ◦

Непошанованє руских свят. З під Перемишля пишуть до "Черв. Pyc.": Перемиске староство не уважає на торжественні свята нашої церкви. Доказом сего отсей факт: Щоби провірити спись паробків, маючих явитись до бранки, а також щоби сконстатувати родинні обставини поодиноких реклямантів, виделеговало староство свого комисаря, візвавши начальників громад, щоби они з всїми интересованими явились невідклично дня 6 (18) грудня, с. є. в торжественне свято св. о. Николая в Бабичах. Таким чином не лиш громадскі начальники але і много инших селян з сусїдних сел мусїли залишити богослуженє і явитись перед комисарем в Бабичах. Додаємо, що се не одинокій случай, але що таких случаїв можна би начислити більше. Сим звертаєся увагу перемискої консисторії, щоби она предприняла які кроки против такого поведеня.
Примір для повітової каси хорих в Стрию. На засїданю каси хорих в Перемишли ухвалено (на внесенє члена заряду п. Васюка, підперте членом видїлу і секретарем, аптикарем п. Калицким) одноголосно, щоби вивіску (шільд) виготовити в обох язиках краєвих, рускім і польскім. Додати треба, що перемиска повітова каса хорих розвиваєсь дуже гарно: хорі дізнають без нїяких трудностій совістної опіки. В протягу чотирох місяців на близько 3.000 членів було около 200 рецепт. — Один из членів заряду.
Министер Ґавч приказав телеграфично краєвим радам шкільним зараз замикати школи, коли показалась-би того потреба за-для инфлюенци.
Стенли працює тепер над описом своєї послїдної подорожи в Африці, і книжка появиться найперше в Лондонї накладом одної книгарскої фірми. Рівночасно зголосились до сеї фірми книгарї з різних країв і подають свої оферти, щоби могли також видати згадану книжку. Звичайно подають они в офертах, що тілько а тілько заплатять більше як кождий иншій накладник. Одна американьска фірма з Сполучених Держав предложила два рази більше заплатити як кождий иншій накладник. Лондоньска фірма платить Стенлеєви за право накладу єго опису 40.000 ф. штерлингів.  