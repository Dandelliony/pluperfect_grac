З Янова. Доборолась автономія до самого краю!

Янів — місточко недалеко Львова — славиться послїдными часами не тілько добрим медом до питя, свіжим воздухом, що стягає много гостей зі Львова підчас лїтних місяців, і тим, що при остатнім виборї посла до сойму всї єго виборці, без різниці народности і віроісповіданя, першій раз від часу ери конституційної голосували в Городку на руского кандидата, — але пригодами своєї ради громадскої, розголошеними по дневниках. Тілько ж нїяка з часописей не подала причини розвязаня ради громадскої в Янові, длятого хочу Вп. читателям хід тої справи розповісти.
Нїякі вибори до янівскої ради громадскої не відбулися без протестів та рекурсів. Думав-би може хто, що тут входять в гру интереси народні або интерес обшару двірского. Зовсїм нї! Кождого разу був се тілько поєдинок межи двома потентатами фабрикації меду — межи Ріхтером і Блятом.
Перед трема роками при виборах до ради громадскої побідила партія Блята. На бурмистра вибрано міщанина Ивана Гуньку а на заступника Исаака Блята. Противна партія внесла рекурс до намістництва а потім до Відня. По трох роках истнованя ради громадскої, доки рекурс переходив дорогу то зі Львова до Відня, то з Відня до Львова, бурмистр Гунька з невідомої нїкому причини подякував за свій уряд. Приходилось вибирати нового бурмистра. Вице-бурмистр Блят зажадав на однім засїданю винагороди за вице-бурмистрованє, хотяй при виборї на вице-бурмистра прирїк був, що той уряд сповняти буде безплатно, зажадав винагороди словами: "Я мушу тим способом відобрати свої гроші, котрі ви при виборах пропили!" — то всї радні-христіяне постановили під нїяким условієм не голосувати на Блята. Коли прийшло до вибору, вице-бурмистр понюхавши письмо носом, не явився до вибору з всїма жидами, через те не могло бути комплету і вибору не переведено.
При другім виборї удалося Блятови перетягнути на свою сторону трех чи чотирох радних-христіян і став вибраний бурмистром. Та тогдї члени ради Иван Червиньскій, Михайло Юзьків і Олексей Великопольскій — замість рекурсу подали до суду жалобу на перекупство. Коли ц. к. прокураторія доручила акт обжалованя бурмистрови і єго компанія, поспішила і власть политична з полагодженєм внесеного перед трема роками рекурсу: вибори ради громадскої з перед трех років узвала за незаконні, цілу раду розвязала, а замість неї надала місту Янову комисаря в особі тутешного аптикаря Вічиньского з доданєм прибічної ради, в склад котрої входять оба парохи, греко- і римо-католицкій, два міщане, Русин і Поляк, і два жиди з обох жидівских партій. Епильог до тої драми розігрався з кінцем вересня перед кратами суду у Львові: пан бурмистр Блят дістав 14 днїв, два радні по 7 днїв а один 21 днїв вязниці (той послїдний в причинку за намовлюванє до фальшивого свідоцтва).
Сей засуд нехай послужить за науку всїм тим панам, що при всяких виборах уживають таких средств, яких уживав екс-бурмистрянівскій! 