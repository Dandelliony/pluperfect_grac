Віче австрійских шинкарів. — Нові човни.

Віче австрійских шинкарів у Відни розпочало свої наради дня 27 ц. м. На першій сесії явилося около 600 шинкарів і ухвалено такі резолюції: Концесії на шинки не можна самовільно відпродувати а надавати лише тим, котрі викажуться фаховою здібностею до шинкарства; корінні склепи не мають мати на будуще уповажненя до торгу пивом і вином. П. Бачевскій, делегат зі Львова вносив, щоби продавати пиво на вагу, однак внесеня єго не поперто, а рішено лишити продажу після мір, тілько треба дуже уважати на ретельність виміру посуди. Також була дискусія над §. 56 устави промислової, котрий каже, що вдова по маючім концесію на шинок може єї лиш так довго виконувати, поки не вийде в друге за-муж. Віче отже має постаратись, щоби правительство змінило той параграф так, що вдова по мужу маючім концесію чи вийде за-муж чи нї, має безусловне право на концесію.
Нові човни. Один россійскій салдат винайшов човно з полотна, яким покривають жовнїрскі шатра. Човна такі мали-би бути уживані при переправі войска через ріку. Досвіди з тими човнами роблено в присутності царя і той дав в нагороду винаходчикови золотий годинник і 300 рублїв. Надто винайшов сей салдат котелок, котрий може заступати всякі кухнї при походах і торнистру з маштового полотна, котрі з’єднали єму узнанє спеціялістів. 