Щіпленє віспи і примус шкільний. — Доходи з продажи виробів тютюнових. — Общество руских Дам у Львові.

Щіпленє віспи і примус шкільний.
Инжінер Гоффбавер з Франкфурту н. М. не хотїв щіпити своїх дїтей. Справа пійшла перед суд і найвисшій трибунал орік, що закон не накладає примусу що-до щіпленя віспи. Відтак Гофбавер не хотїв посилати свої нещіплені дїти до публичної школи, а лиш постарав ся о приватну науку дома від учителя публичного. Нараз заказало міністерство просвіти тому учителеви подавати науку, бо дуже легко дїти шкільні можуть заразитись віспи від учителя, котрий вчить нещіплені дїти. В наслїдок того мусїв отець під загрозою кари посилати дїти до публичної школи, але там их власть не приняла, бо не були щіплені. Всї цїкаві, як порішить ся та цїла справа. Доходи з продажи виробів тютюнових
принесли для державного скарбу австрійского в першім півроцї с. р. о один міліон зр. або 2.7 прц. більше анїж в тім самім часї в 1889 р. В тій надвишцї головно займають перше місце три роди сиґар: трабуко, порторіка і мішані сиґара заграничні та папероси, котрих продано о 73 міліонів штук більше. Продажа так давнїйше улюблених сиґар брітаніка, куба по 5 і 6 кр. а навіть вірджінія зменшає ся що раз більше. Сиґар по 2½ кр. продано 25 міліонів штук менше. Общество руских Дам у Львові
мало в минувшім роцї с. є. від 12 грудня 1889 до 12 грудня 1890 доходу 591 зр. 84 кр., а именно члени зложили складок 42 зр. 50 кр., вечерницї і забави принесли 320 зр., добровільні жертви 136 зр., відсотки від цїнних паперів 43 зр. 53 кр., а решта лишилась яко надвишка з минувшого року. Общество роздало на запомоги: для трех дївчат, удержуваних в монастирі в Яворові, 142 зр. 60 кр., для одної сироти у Львові 55 зр., на одноразові запомоги 80 зр. разом 335 зр. 26 кр., — так що надвишку 256 зр. 58 кр. долучено до основаного фонду общества, котрий тепер виносить 2649 зр. 48 кр. і зложений яко депозит в Ставропіґійскім институтї. 