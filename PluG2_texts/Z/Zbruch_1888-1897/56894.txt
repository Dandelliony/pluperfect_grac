Справи краєві.

[Будова нових зелїзниць в Галичинї. — Конференція в справі комасаційного займа.].
Головною задачею будови зелїзницї в Сиготу на Делятин, Коломию, Городенку до Волочиск єсть получити найурожайнїйші обшири Поділя і Покутя з угорскими шляхами в Сиготї і утворити тим способом комунікацію на Пешт з Віднем і дальшими торговицями продажи плодів нашого краю.
Видїл краєвий, признаючи вповнї економічну вагу повисшої задачі, в письмі виготовленім до президії намістництва, висказав пересвідченє, що ся задача дала би ся далеко лекше досягнути полученєм проєктованої від правительства зелїзницї Сигот-Делятин-Станіславів з проєктованою сїтею зелїзниць льокальних у всхідній Галичинї з Тернополя в напрямі Залїщик, Скали і Мільницї, для котрої то сїти сойм ухвалою з 23 падолиста 1889 р. призначив яко субвенцію з краєвого фонду десятилїтну ренту в річній квотї 26.000 зр.
Вже тогдї при ухвалї тої субвенції на основі справозданя комісії адміністраційної надїяв ся сойм, що згадана сїть всхідно-галицких зелїзниць стане ся завязком великої артерії комунікаційної, котра могла би колись через Городенку і Коломию злучити ся з угорскими шляхами в Сиготї. Тепер прийшла — після гадки видїлу краєвого — пора, в котрій гадка проєктованої сїти всхідно-галицких зелїзниць з угорскими шляхами стає ся справою актуальною.
До полученя проєктованої правительством зелїзницї Сигот-Делятин Станіславів з сїтею зелїзницї всхідно-галицкої, а именно з єї головним шляхом Тернопіль-Залїщики, надавала би ся — після гадки краєвого видїлу — найлїпше зелїзниця, ведуча від Делятина на Коломию, Городенку до Залїщик, бо ся зелїзниця відповідала би як економічним интересам цїлої околицї, так интенціям висказуваним нераз соймом. Вже в 1883 р. признав сойм потребу будови зелїзницї, котра би лучила повіти теребовельскій, скалатскій, борщівскій, городеньскій і залїщицкій.
Полученє Залїщик і Городенки з сїтею истнуючих зелїзниць було вже предметом соймової ухвали. Надто узнав сойм будову зелїзницї з Коломиї до Городенки пожиточною і пожаданою а заразом заявив готовість признати матеріяльну поміч для тої зелїзницї, котра, як виходить з розслїдів переведених товариством зелїзницї Львівско-Черновецкої в 1889 р., аж продовженєм єї до Залїщик сталась би рентовною. Повисші ухвали соймові вказують, що для полученя проєктованої сїти льокальних зелїзниць всхідно-галицких з проєктованою правительством зелїзницею Сигот-Делятин-Станіславів, шлях Залїщики-Городенка-Коломия-Делятин представляє найвідповіднїйшій напрям для економічних интересів краю і держави, а соймом не лиш взагалї вказаний, але по більшій части навіть достаточно означений.
На тій підставі видїл краєвий заявив, що по при зелїзницю Сигот-Делятин-Станіславів-Тернопіль уважає будову зелїзницї з Залїщик на Городенку і Коломию до Делятина за дуже пожадану в интересї краю і держави, а просячи, щоби правительство справу будови на зелїзницї взяло як найскорше під розвагу, додав краєвий видїл, що готов представити соймови вже на найблизшій сесії внесенє о признанє на сю цїль відповідної субвенції зі скарбу краєвого під условієм відповідних жертв зі сторони держави. Коли ся справа єсть в тїсній звязи з переведенєм соймової ухвали з 1890 р. дотично будови зелїзницї з Коломиї до Городенки і коли в тім предмет краєвий видѣл, відповідно до порученя заключеного в тій ухвалї, має здати справу соймови на надходячій сесії, тому видїл краєвий просив президію намістництва о як найскорше по можности представленє сеї справи міністерству.
Кілька громад повіту богородчаньского та властителї і предприємцї копалень нафти і воску в Дзвинячи і Майданї внесли до краєвого видїлу просьбу, щоби проєктована зелїзниця з Сиготу через Делятин до Станіславова перетинала Солотвину, Старуню, Богородчани і Лисець. Повисшу просьбу представив краєвий видїл правительству до можливого увзглядненя. 