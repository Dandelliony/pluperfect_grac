◦ ◦ ◦ ◦ ◦ ◦ ◦ ◦ ◦ ◦

    Місточко Нараїв погоріло! Пишуть нам з відтам: В пятницю від полудня зачав горіти Нараїв. Згоріло місто і Лани с. є. по над 300 нумерів. Погорів рускій парох о. Дидик. Церков урятована. Жиди вибрали ся до Бережан, а христіяне плачуть з розпуки на згарищах. На разї годї обчислити шкоди.   Деморалізація учителїв Поляків по руских селах. З Любачівского пишуть нам: В селї Бігалях свято храм, тож і дїти не мають школи, а весь нарід зійшов ся на торжественну відправу в церкві. Тимчасом учитель Поляк Квятковскій, щоби пошанувати чувства реліґійні селян, везе сам о год. 11-тій в часї відправи гній по при саму церков. Розуміє ся, що місцева рада шкільна чейже зробить з тої подїї ужиток, але чи і висші власти скартають сей поступок учителя-деморалізатора, того, ще не знати.   Мирон Кордуба, кандидат фільософії, член і теперішний бібліотекар товариства "Сїч" у Відни, принятий до віденьского "Institut fur osterreichische Geschichtsforschung". Сей институт затрудняє всего пять кандидатів, котрих в 2–3-лїтнім курсї приготовляє на спеціялістів в области исторії всесвітної, исторії штуки і палеоґрафії.   Конфіската урядового документу. Краєва рада шкільна рішила, щоби день 13 с. м. для звеличаня 300-лїтних роковин унії берестейскої обходжено в школах народних і середних торжественно і не було в тім дни науки шкільної. Для виконаня сеї ухвали випечатано обіжник враз з проґрамою торжества, щоби доручити єго дирекціям всїх шкіл. І ось стала ся дивна річ: дирекції шкіл не дістали cего обіжника. Коли-ж краєва рада шкільна довідала ся про се припадково аж дня 12 с. м. в полудне то мусїла повідомити о своїм рішеню дирекції львівских шкіл курсором, передаючи єму одинокій примірник друкований, якій ще віднайдено, бо решта десь пропала. З тої причини не обходили школи торжество ювілейне так як хотїла і рішила краєва рада шкільна. Як могло щось такого стати ся, поки-що не знати.   Жіночі студії в Берлинї. На берлиньскій університет зголосило ся до 40 женщин, переважно з заграницї а найбільше з Америки. Майже всї допущено лише за госпітанток на виклади. Одинока панна Марія Рашке вписана за звичайну слухательку прав.   Дрібні вісти. Краєвий маршалок Стан. ґр. Бадені вернув вчера з Кракова, де їздив робити лад з комітетом памятника для Мицкевича до Львова. — Віцепрезідент краєвої ради шкільної д-р М. Бобжиньскій виїхав вчера на кілька днїв до Кракова. — Новий костел польскій загадали будувати урядники зелїзничі коло двірця в Чернівцях. — За викритє шпігуна Бодека в Майданї [пов. ярославского] дістав Варт. Верні, титуляр. вахмайстер жандармерії срібний хрест з короною. Бодек був стражником поліційним в Майданї і шпігував в користь Pocciї. — Урядник товариства зядаткового в Ланцутї Юл. Рохацкій спроневіривши над 4.000 зр. втїк; за ним розписано гончі листи. — В Дрогобичи лютить ся сильно діфтерія і скарлятина; школи народні вже позамикано а також мають замкнути і ґімназію.   Дѣло 