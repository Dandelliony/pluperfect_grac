Відозва до П. Т. абітурієнтів і академіків руских. — Громада львівска а міністер-родак п. Дунаєвскій.

Відозва до П. Т. абітурієнтів і академіків руских.
Дорогі Братя Товариші!
У Вас тепер пора до кроку рішучого, важкого на цїлу далеку будущину. Доля Ваша близько интересує не лише Вас і Вашу рідню, а кождого, хто лише прихильником загальної справи. Нам треба конечно збільшати ряди неустрашимих юнаків з характером, охотою і силою до серіозного труду та з ясною перед очима метою. Про се ми особливо длятого дбати повинні, що лїта послїдні не виказують у нас, на жаль, того зросту молодих робітників — особливо світских — якого нам потреба з огляду на розлогій перед наши обліг та на мозольну і утруднену єго управу. Коли-б ми обрахували ся, то побачили-б таки, що далеко ще не при кождім загонї могли би поставити гідного свого чоловіка, за котрого не треба соромитись. А се і причина нашого теперішного положеня.
Из стоячих перед Вами, Товариші, університетів виднїє світовий велит, віденьска alma mater. Не лише сама импонуюча столиця держави зі своїми институтами та різного рода рідко подибуваними користями, а і єї університет промовляє за тим, щоби при сприяючих обставинах та рівних условинах перевести молоді лїта в центрі науки і культури. Побут між всесторонно образованими чужинцями додає і нашим землякам заохоти до працї над собою а докладна вправа в нїмецкій бесїдї уможливить им стати поруч чужих борцїв в житю публичнім.
В великім тім городї не найдесь нїхто з Вас, Товариші, чужим і безрадним. Зайдете тут між громадку своїх, скуплених при товаристві "Сїчи", найдете тут щирість як між рідними братьми. Двацять і чотири-лїтна исторія красного розвою русского того товариства, поважне єго становище між другими Славянами та й лише користний з кождого погляду вплив єго на членів — дають нам надїю, що кождий без виїмки з руских, до Відня ново прибуваючих академіків приступить до нас в члени та стане по-при давних членів до спільного труду. Ту виробите собі ясний погляд на кожду справу, привчите ся належно і достойно оцїнювати краєві відносини на те, щоби, повернувши до краю, взятись серіозно до тяжкої народної роботи серед нетямучих та безчисленних національних гермафродитів. Бібліотека "Сїчи", котрій не годно дорівнати жадне тутешне академічне товариство, стане Вам богатим жерелом пізнаня та певним провідником.
Вписи тревають на всїх факультетах до 8-ого (продовжені до 14-ого) н. ст. жовтня с. р., а виклади розпочинають ся пересїчно коло 10 жовтня.
Всякі информації дотично впису, приїзду і т. п. радо удїлить будучим своїм товаришам-членам підписаний видїл товариства (адресувати на руки голови "Сїчи", залучаючи 5 кр. на почтову марку). Повна адреса товариства: Verein "Sic" in Wien, VIII. Laudongasse 49. a. Hochparterre Thür 17.
[Другі ґазети рускі просимо о ласкавий передрук сеї відозви.]
Від віддїлу руского товариства "Сїч" у Відни, в місяци липню 1890.
Д-р Мих. Зобків, т. ч. голова. Д-р Дан. Кулик, т. ч. секретар. Громада львівска а міністер-родак п. Дунаєвскій.
Місто Львів маючи, як відомо, з давних давен право побору копиткового на рогачках, а також право побору додатків громадских від правительственної акцизи, винаймає від трицяти кількох лїт ту державну акцизу з дуже малим зиском, бо головно ходить о се, щоби припильнувати своїх власних доходів, получених з тими державними поборами і щоби дати удержанє кількасот людям, котрі по-при пильнованю доходів з податку консумційного виповняють для міста також поліцію торгову і санітарну. Відновляєсь аренда державної акцизи що три роки в сей спосіб, що сама громада опираючи ся на замкненю рахунків робить правительству відповідне предложенє щодо підвисшеня чиншу за наєм, увзглядняючи і для себе якій малий зиск. В тїм роцї чинш сей виносить 342.000 зр. а в р. 1891 припадає відновленє контракту. Заряд міста, стараючи ся о продовженє винайму, підступив в своїй офертї о 3.600 зр. Фінансова дирекція гадала, що се підступленє за мале і визначила підвишку о 8.000 зр., мотивуючи се перед міністерством зростом міста. Але міністер Дунаєвскій не оглядав ся і на дирекцію, а лиш зажадав від міста підвисшити аренду о 19.000 зр. Місто не могло на се пристати, а президент Мохнацкій, ідучи до Карльсбаду, поступив до Ишлю, щоби особисто представити п. Дунаєвскому цїлу справу і просити о взгляд для міста, котре послїдними роками не може вистатчити на що-раз більші кватирунки войска і на такі школи, котрі властиво само правительство має удержувати. Зачувати однак, що ті стараня остались без успіху, і громада міста буде мусїла виречи ся дальшої аренди податку консумційного а правительство заведе по рогачках своїх стражників і скарбових. 