Повени.

В доповненю вчерашних вістей про повени в нашім краю подаємо ще й отсі:   На вість про повінь в Солотвинї вислало там намістництно инжинера зі Станиславова і кілька понтонів на поміч загроженому населеню. Шкоди величезні. В Пасїчній перервала вода насип дороговий. Ріка Ворона залила передмістє в Тисьменици, а надвірняньска Бистриця порвала три прясла моста під Надвірною, при котрім дерево сплавове з тамошних лїсів нагромадило ся до висоти поруча мостового. Цїла околиця між рікою Вороною а надвірняньскою Бистрицею стоїть з кільканацятьома селами під водою. Комунікація між Тисьменицею а Клубівцями перервана і на шляху зелїзницї Станиславів-Гусятин і на гостинци.   Такі самі вісти надходять з Покутя і з Буковини. Ріки Прут, Черемош, Рібиця позривали мости і позаливали прибережні місцевости. Між иншими стоять під водою Вижниця, Черемошин і Жучка коло Черновець. В тій послїдній місцевости забрала вода 10 домів. Крім хат і різних знарядів домашних і господарских несе Прут тут і там також трупи людскі. Комунікація цїлковито перервана.   З Долинщини доносять, що всї ріки і потоки в повітї повиливали і наробили величезної шкоди. Комунікація зелїзнича і возова всюди перервана. З тартаку Поппера на Вигодї забрала вода 30.000 клеців. Села Гошів і Новоселиця цїлком залиті. В Гошові зірваний міст на Свічи і численні родини ждуть ратунку. Староство і бурмістр Долини зі сторожею огневою і жандармами поспішили на поміч.   То само дїє ся і в Стрийщинї. Ріка Опір вилила, а вода в Стрию прибула так значно, що леда хвиля грозить повенею. Гостинець зі Стрия до Дрогобича перерваний в двох місцях.   Днїстер виступив, також з берегів і залив коло Галича села Поплавники і Ганівцї, а також Довге коло Маріямполя і поодинокі лани численних инших сїл. Залита також долина Днїстра і Стрия коло Жидачева і Журавна. Міст на Свічи під Мельничем коло Журавна загрожений, доїзди до него підмулені.   Сян вилив також, однако поки-що не маємо близших вістей про се.   В Західній Галичинї також повінь. Ріки Дунаєць, Рона, Бяла, Вислока вилили й наробили великих шкід.   Дѣло   