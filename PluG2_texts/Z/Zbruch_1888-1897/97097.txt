◦ ◦ ◦ ◦ ◦ ◦ ◦ ◦ ◦ ◦

Репертоар руского театру в Стрию: четвер 18 н. ст. цвітня оперетка "Пташник з Тиролю"; субота 20-го комедія Судермана "Честь"; недїля 21-го драма Ив. Франка "Украдене щастє"; второк 23-го оперета "Синобородий"; четвер 25-го преміована драма "Мужичка"; субота 27-го оперета "Бідний Іонатан"; недїля 28-го драма зі співами "Нещасне коханє"; второк 30-го опера Лисенка "Утоплена"; четвер 2 мая комедія Ив. Франка "Учитель"; субота 4-го оперета "Мікадо"; недїля 5-го мая на послїдне представленє народна драма зі співами "Хата за селом" або "Циганка Аза".   Посол до ради державної, кс. Л. Пастор просить нас оповістити, що дня 23 цвітня о год. 11-тій перед полуднем буде здавати в Радимнї справу з своєї дїяльности посольскої для виборцїв судового повіту радимняньского.   П. Марко Кропивницкій, знаний наш писатель драматичний і директор україньскої трупи задумує — як читаємо в "Зорі" — вибирати ся сего року з своєю трупою в артистистичну подорож по-за границї Россії. Трупа п. Кропивницкого складає ся з 70 осіб. Подорож за границю забезпечена кількадесятьма тисячами рублїв капіталу біжучого і резервового. П. Кропивницкій має почати з Румунії, відтак задумує загостити до Болгарії і Сербії, опісля до Австрії і до инших західно-европейских держав.   10-коронівки паперові появлять ся небавом в обігу грошевім, а то на місце нинїшних пяток паперових.   Чи нема вже возів на ц. к. державних зелїзницях, щоби в часї свят не було переповненя? На шляху Чернівцї-Львів вози були напхані подорожними, як оселедцями. Бідні вояки, вертаючі зі свят, тиснули ся по платформах та ще деяких місцях, бо в серединї возів не було де не то вже сидїти, але навіть хоч-би стояти.   Студенток в університетах в Швайцарії було в минувшім семестрі зимовім 420 на загальне число 3454 слухателїв. А именно було студенток: в Ціріху 180, в Бернї 98, в Женеві 111, в Базили 13, в Льозанї 9, в Наєрбурґ 5, в Фрайбурзї не було анї одної. На всїх 420 студенток було лише 36 Швайцарок; прочі з-за границї.   Дрібні вісти. Испити клявзурові і устні перед краківскою комісією испитовою для кандидатів на учителїв в школах ґімназіяльних і реальних, розпічнуть ся 15 н. ст. мая с. р.   Дѣло 