◦ ◦ ◦ ◦ ◦ ◦ ◦ ◦ ◦ ◦

Народне віче скликав був на вчера до салї ратушевої комітет, зложений з кількадесяти осіб, переважно ремісників; з Русинів були підписані в комітеті пп. Михайло Павлик і Иван Франко. Плякати, скликуючі на народне віче, були випечатані в язиках рускім, польскім і жидівскім. Головною точкою проґрами сего віча була справа: завести загальне голосованє тайне до всїх тіл законодавчих і автономічних. На віче явилось досить значне число участників, а також і кількадесять пань. Промовляли пп. Гудец, друкар, Ив. Франко, Мих. Павлик, академік Брайтер і п-ї Лєвенштайнова. Віче ухвалило внести на руки посла Кронаветтера резолюцію, в котрій висказано домаганє загального права безпосередного голосованя тайного. На віче надіслано з деяких сторін Галичини привітні письма і телеґрами.
Руско-народний театр переїздить сими днями зі Львова до Перемишля, де дасть обмежене число представлень. Перше представленє дасть театр при кінци сего тиждня. Русини з Перемишля і околицї, котрим лежить на серци розвій нашої рідної сцени мають нагоду заявити сей свій патріотизм численною участію на виставах театральних. Заразом треба додати, що дирекція театру від часу своєї послїдної гостини в Перемишли значно побільшила свій репертуар театральний а у виставах давнійших творів поробила значні зміни в обсадї поодиноких роль і у виведеню тих творів на сцені.
Товариство "Русских дам" вибрало на сегорічних загальних зборах дня грудня новий видїл. Деяких членів навіть не повідомлено о зборах; плян був такій, щоби з давнійшого видїлу, в котрий входили представительки обох руских сторонництв, усунути представительки народного сторонництва, а хиба лиш для ока людского полишити декого з них. Не вибрано до видїлу ані пані Яновскої, ані пані Фалини Огоновскої. В наслїдок того зложили з ново-вибраних членів видїлу се достоїньство пані: Шараневичева, Вахнянинова, Павенцка і довголїтна трудяща секретарка товариства, пані Леонтовичева. Лишились лише панна Клявдія Алексивичівна з панею Лепкою et Comp. Акцію виборів підперто тим, що на самі загальні збори приведено 4 адептки "старої" партії і тим добуто більшість.
Вдови і сироти по священиках, проживаючі в Самборі, загадали завязати товариство, котре займе ся виробом риз церковних. Головну заохоту і першу підпомогу до сего дїла подали самбірскі катихити оо. Гмитрик, Рабій і Ріпецкій. Статути товариства вже зложені і сими днями помістить ся по руских ґазетах зазив до численного приступленя в члени сего товариства. Чистий дохід роздїляєсь на три части: половина припадає до Фонду вдовичого всїх трех епархій, а друга половина роздїлена між вдови і сироти, заняті при виробі риз, та на фонд корінний.
Опришка Вартолома Антонова, про котрого подвиги згадали ми оногди, засудив черновецкій трибунал судовий, по майже одноголоснім притакненю вини зі сторони судьїв присяжних на 10 лїт тяжкої вязницї, заостреної постом що місяця та на заплату коштів процесу.
Листи новорічні. Львівска дирекція почт оповіщує: Щоби листи новорічні у властивім часї доручити, можна тії ж надавати вже від 27 с. м., при чім було би пожаданим, щоби на таких листах, вкинених до скрипки почтової а призначених для місцевих адресатів (у Львові) на адресї уміщений був додаток: "Лист новорічний". Було би також пожаданим, щоби висилаючі для адресатів у Львові більшу скількість таких листів вкладали (розуміє ся по заосмотреню кождого листу відповідною маркою почтовою) всї ті листи під одну переписку або до одної коверти і на переписцї або коверті виписали: "Листи новорічні". Листи ті в часї від 27 до 31 грудня будуть збирані, а 31 грудня с. р. вечером взглядно 1 сїчня 1891 адресатам доручувані.
Дрібні вісти. Громада Скородне, пов. лїського, одержала від цїсаря 100 зр. підпомоги на будову школи. — У Львові помер Павло Шатковскій, учитель співу в учительскій семінарії женьскій і в школї реальній. — Громада Ветлина, пов. лїського, одержала від цїсаря 100 зр. підпомоги на будову школи. 