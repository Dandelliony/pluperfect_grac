Відозва Русинів з Стрийщини.

Достойні Земляки!
Кождому, хто слїдить за проявами нашого народного житя і бажає народови нашому красшої будучности, мусить стати ясно, що першою і найважнїйшою нашою справою народною єсть нинї справа економічного піддвигненя нашого селяньства і маломіщаньства і поміч в єго господарских злиднях, єго пекучих економічних потребах.
Всї політичні наші змаганя, всї подвиги на поли національному остануть без успіху, коли не станемо здорові і сильні на поли економічнім, коло не зуміємо спинити економічної руїни, котра грозить нинї нашому народови з усїх боків, коли не возьмемо ся всїма силами до розумної і постійної працї над піддвигненєм добробиту народу а то передо всїм через економічну орґанізацію переведену у внутрі самої нашої суспільности.
Під окликом такої орґанізації постановили стрийскі Русини приступити до завязаня філії "Просвіти" в Стрию і, користуючись новим статутом сего товариства, розпочати постійну працю в найблизших повітах, орґанізуючи читальнї сполучені з крамницями та спілками господарскими, і взагалї стреміти по силам своїм і по можности до введеня в житє институцій, маючих на цїли господарску поміч для наших селян.
Позаяк почин до такої орґанізації вимагає доконче средств матеріяльних — бо-ж філія наша буде мусїла прийти сама з першою помочію там, де такої помочи з нашого жерела не буде, — порішив комітет oснователїв уже заздалегідь приступити до зібраня фонду економічної помочи стрийскої філії "Просвіти", щоби по введеню в житє сеї філії могла она від-разу розпочати свою діяльність на поли економічному.
В тім змаганю нашім прийшла нам в поміч передо всїм наша сердечна і патріотична молодїж руска, а именно всхідна прогулька "Львівского Бояна", котра порішила чистий дохід зі свого концерту в Стрию, котрий має відбутись в четвер дня 28 н. ст. липня с. р., призначити на дотацію висше згаданого фонду.
Супротив того, коли цїль сего концерту для нас так близька і так многоважна, звертаємо ся з цїлою вірою до всїх наших Достойних Земляків і запрошуємо их сердечно, щоби численною своєю участію в тім вечерку зволили підперти наші змаганя і допомогти нам в самім починї наміреного нами многоважного труду.
Руска суспільність звістна з своєї жертволюбности — і у нас зложено немало гроша на різнородні національні, культурні, просвітні та літературні цїли. Однак при всїм тім нїгде правди дїти, що справи, дотикаючі прямо і безпосередно долї нашого хлїбороба і найблизшої помочи в єго щоденнім господарскім житю, були у нас доси трактовані за холодно і без тої енерґії та запопадливости, на яку заслугують они з огляду на свою велику та перворядну вагу. Час отже тепер сповнити також сей обовязок і длятого відкликуємо ся сим передо всїм до загалу Русинів Стрийщини і сусїдних повітів, на котрі наміряємо розтягнути нашу дїяльність, а відтак до всїх приятелїв народної справи, щоби зволили громадною участію в тім вечерку дати доказ симпатії для сеї так нинї для нас жизненної цїли, при чім замічаємо, що лепти тих Патріотів, котрі за-для віддаленя або перешкод не змогли би прибути лично, будуть приняті комітетом основателїв з повною вдячностію і ужиті на побільшенє фонда економічної помочи нашої філії, котрого фонда будемо здавати прилюдно справу в постійних періодах часу.
Комітет основателїв має певну надїю, що сей єго зазив не прогомонить безслїдно і безуспішно серед рускої суспільности та що ті, котрі так щиро праймають оклик "Русь для Руси" рівно-ж зрозуміють і відчують оклик "Русь — для люду!"
Від комітету основателїв стрийскої філії "Просвіти", в Стрию, в липни 1892.
Андрій Берник, Олекса Бобикевич, Иван Вахнянин, Евгеній Громницкій, Федір Дергало, Стефан Дубравскій, Богдар Кирчів, Теофіль Кобляньскій, Андроник Могильницкій, Д-р Евгеній Олесницкій, Юліянь Федусевич, Иван Хавалка.
Добровільні датки на фонд економічної помочи просимо слати на руки д-ра Олесницкого, адвоката в Стрию. 