Рід презеса і віцепрезеса "кола" польского. — Зїзд историків польских у Львові.

Рід презеса і віцепрезеса "кола" польского.
Не від річи буде познакомити читаючу публику з особами, стоячими в тепер часї на чолї політики польскої, — а може і прислужу ся нашим сусїдам Полякам сею дописею, сли би они схотїли познакомити свою суспільність з походженєм теперішних найбільших політиків — презесів і віце-презесів "кола" польского в радї державній.
Не хочу тим ухибити п. презесови, коли пригадаю коротенько вперед походженє п. віцепрезеса "кола" польского. П. Евсевія Черкавского дїд був дяком коло Moстиск. Той дяк виучив на книшах руского народу двох синів: Тимотей Черкавскій, пізнійшій парох в Тучапах, був вітцем Евсевія Черкавского, — а другій син дяка, Дамян Черкавскій, пізнійше парох в Мостисках, був отцем д-ра Юліяна Черкасского, довголїтного члена ради державної, знаного з пястука, котрим грозив послові Кноцови, коли той згадав о кривдах Русинів від Поляків.
Ну, о Черкавских я нїчо нового не сказав, то вже річ стара, але о родї пана Аполінарія Яворского, презеса "кола" польского, публика руска ймовірно ще не познакомлена, а думає, що се Поляк від рода в рід, і яко від такого нема що надїятись, щоби він не був противником Руси. Але так не єсть. Аполінарій Яворсвій не єсть з польского роду.
Дїд Аполінарія Яворского звав ся Петро Яворскій, придомку Пишкевич, а бабка Тереса з Кропивницких, загонові шляхтичі из Ступницї з-під Самбора. Єсть се рід рускій, котрий не числив нї одного члена Поляка, рід руского обряду, говорив лише рускою бесїдою, руску землю власними руками обрабляв і руским хлїбом жив.
Тому рускому шляхтичеви Петрови Яворскому забагло ся дати найстаршого сина Теодора, родженого 1784 року, до школи до Самбора, а прочі дїти працювали на загонї та достатчували Федеви (як то Теодора звали в родинї) всего, чого потребував у школах. Федьо учив ся, скінчив ґімназію в Самборі а філософію уже у Львові, де то містив ся межи знакомими урядниками из шляхотского походженя з Сїльця, але все Русинами. Так і Федьо був Русином, скінчив права і умістив ся в судї. Але що тогди лише Чехи та Нїмцї мали відкриту карієру, то землякам тяжко ишло з авансом. Наспів рік 1848. Всї, що не Чех та Нїмець, вписували ся в лісту "ґвардії народової". Наш п. Теодор Нишкевич розумів, що він не Поляк а Русин, відказав ся від польскої ґвардії народової, потерпів трохи переслїдуваня від колеґів-Поляків, яко Русин, котрому все терпіти треба, потерпів... Кілька вистрілів из замку Льва — а ґвардії уже не стало... Теодор Яворскій дав ся пізнати, що він не Поляк а Русин — і за то зробив карколомний скок в авансї, бо став совітником апеляційним у Львові. Оженивши ся з дочкою міщанина-різника, властителькою каменицї у Львові, став Теодор Яворскій чоловіком заможним. Пізнїйше каменяцю продав і купив село, а опісля докупив друге село. Мав двоє дїтей: сина Аполінарія, теперішного презеса "кола" польского, і дочку, матїр нинїшного маршалка рогатиньскої ради повітової і члена сойму краєвого, Николая Торосевича. Теодор Яворскій подїлив своє майно так, що Аполінарію дав одно село, а дочцї друге.
Тії пани тепер Поляки чистої крови..
Теодор Яворскій мав брата Яцентія, котрий полишив ся був на батьківскій земли і своїми руками в потї чола працював, щоби було що відвести до Самбора братови Федеви. Внук того Яцентія о. Іосиф Яворскій єсть нинї парохом в Путятинцях, селї п. Николая Торосевича. О. Іосиф Пишкевич Яворскій перенїс ся туди з епархії перемискої, діставши презенту від свого свояка — нинї польского патріотника, хоч отець єго був Вірменином, а мати з вітця-Русина. Тілько-ж о. Іосиф Яворскій не пійшов в слїди потомків Теодора Яворского, єсть характерним честним Русином, любить традицію рускої шляхти і ревно трудить ся для добра руского народу. — Г. Зїзд историків польских у Львові.
В другім дни зїзду, в пятницю, відбувались засїданя в секціях перед полуднем і по полудни, та відчитувано поодинокі реферати. В 1-ій секції відчитав професор Анатоль Левицкій, які працї над исторією XV віку були би найпотрібнійші. В дискусії поклав д-р Папе велику вагу на видавництво жерел руских. Відтак читали свої реферати д-р Кубаля і д-р Бальцер. В II-ій секції велась дискусія над справою консерваторскою памятників историчних. Ґр. Вол. Дїдушицкій домагав ся втягнути до працї консерваторскої видїли повітові і консисторії. Видїли повітові повинні видавати описи повітів і через то можна би звернути увагу на саму консервацію. До такого опису взяв ся повіт сокальскій. Кс. Скроховскій говорив о потребі основаня музеїв епархіяльних, де би хоронились церковні памятники. Участники оглянули виставу палєоґрафічну в зав. им. Оссолинских і дались громадно відфототоґрафувати. По полудни в І-ій секції відчитано кілька рефератів, і так говорив д-р Папе о потребі систематичної працї над исторією Руси, бо у нас на тім поли майже нїчого не робить ся, а за то дуже старанно над сим трудять ся россійскі учені. В дискусії забрав голос першій д-р Шараневич. Піднїс в своїй бесїдї працї деяких Русинів (Целевича, Петрушевича і свої) і висказав бажанє, щоби працї историчні робились без упередженя. "Русь і Польща складали одно тїло. Якже роздирати се, що исторія злучила! Исторія не дасть ся октройовати!" Відтак зазначив, що се для него честь, що єсть членом польскої академії, "польским диґнітарем" і то одним з найстарших, затвердженим цїсарем а вибраним на внесенє Шуйского за працю над исторією Руси. Бесїду Шараневича громко оплескували польскі историки. По рефератах п. Чарника що до исторії Галичини по р. 1772 і д-ра Прохаски що-до нового видавництва литовско-руских лїтописей, пійшли участники оглядати музеї Дїдушицкого і Инст. Ставропигійского, а вечером збійшлись на равтї літературно-артистичного кола. — В третім і послїднім дни зїзду, в суботу, відбулись засїданя пленарні. Відчитано реферат д-ра Ліского о орґанізації працї наукової на провінції. Відтак наступив реферат варшавского историка Т. Корзона о хибах польскої исторіоґрафії в писаню исторії Польщі. Референт виступав против принятої засади Historia est magistra vitae, бо исторія менші приносить користи для практичного житя, анїж науки природничі. Школа краківска під проводом Шуйского і Калинки не єсть в своїх розслїдах обєктивна; у неї головну ролю відграє преданність для римского престолу, льояльність для династії, оборона для певної форми правительства, антипатія або симпатія для певних народів, одним словом цїла та школа висуває на перед свої погляди і справи особисті. Також не повинно слїдженє народної исторії замикатись в тїсні рами національні, але повинно мати звязь з всемирною исторією. В такім змислї поставив п. Корзон і три внесеня до порішеня. Розумієсь, що переважна часть участників зїзду, між иншим д-р Бальцер і кс. Скроховекій, накинулись на сей реферат і внесеня а вкінци порішено, що зїзд не чує ся компетентним до висказаня гадки о внесенях Корзона. — Вечером о 6-ій годинї попращав ґр. Тарновскій участникбв зїзду, при чім ще порішено, щоби слїдуючій зїзд відбув ся в Кракові за 10 лїт при нагодї 500-лїтних роковин основаня тамошного університету, а тимчасом за 5 лїт устроїти меншій зїзд в Познани. 