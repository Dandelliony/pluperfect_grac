◦ ◦ ◦ ◦ ◦ ◦ ◦ ◦ ◦ ◦

Намістник гр. Бадені виїхав в недїлю рано до Коломиї враз з совітником п. Робертом Терлецким, шефом бюра президіяльного намістництва. Вечером в недїлю приїхав намістник до Коломиї, а на другій день рано зайшов до гімназії, де був на науцї язиків латиньского і нїмецкого в пяти клясах, і оглянув відтак ґабінети та бібліотеку. Совітник Терлецкій переводив рівночасно люстрацію староства. О годинї 11-тій приймав намістник в старостві представителїв властей правительственних, автономичних і войскових, духовенство та корпорації а відтак удїляв авдієнції.
Огнї. В ревірах лїсових, приналежних до села Росільни, пов. богородчаньского, займив ся дня 4 н. ст. мая з незвістної причини огонь, котрий знищив 22 морґів ялинного молоднику, вартости около 500 зр. — В Соколовцї коло Бібрки займив ся дня 19 цвітня огонь і при великім вітрі знищив до тла 23 господарств. Майже всї погорільцї не були убезпечені. — В Стрілисках старих погоріла одна хата. Люде збігли ся і не допустили, щоб огонь розширив ся. — В Ярославли минувшого тиждня займив ся в ночи огонь в магазинї Гірта, де було кільканацять тисяч сотнарів сїна. Маґазин згорів, а що була спокійна ніч, то і не розширив ся огонь на инші будинки.
Страшна пригода лучила ся в четвер минувшого тиждня на ріцї Одрі в Познаньскім. При перевозї зібрались хлопцї і дївчата, вертаючі з вечірнї, та хотїли переправитись домів на другій бік Одри. Перевізник надплив але не на поромі лиш на човнї. Забрав найперше хлопцїв і щасливо перевіз их на беріг. Вернувши, закликав дївчата, а було их 38, щоби всї всїли до човна, бо не гадав два рази вертати по них. Дівчата не хотїли, але вкінци всїли. Ледво відбили від берега, човно перевернулось і всї дївчата упали у воду та почали потопати. Крики й зойки роздались та нїкого не було, щоби ишов на поміч. Лиш дві дївчини, одна хопившись линви перевозової, а друга тїла неживої дївчини, виратувались — прочі 36 потопились. Коли збіглись люде, могли вже лиш неживі тїла ловити в ріцї. Найдено лиш 12 тїл. Перевізник переплив щасливо ріку, але єго зараз увязнено, бо могло статись, що родичі потопивших ся дївчат були би в розпуцї єго убили.
Дрібні вісти. З Радехова доносять нам, що там дня 19 н. ст. мая при копаню і вивоженю землї з дороги коло церкви, де будують мурований гостинець, найдено кости чоловіка, закопані на пів метра під землею. — Марії Билиньскій вдові по асистентї рахунковім намістництва, удїлив намістник 40 зр. запомоги з фонду запомогового для вдів і сиріт по урядниках і слугах властей политичних. — Кн. Адам Сапіга занедужав в Красичинї небезпечно. 