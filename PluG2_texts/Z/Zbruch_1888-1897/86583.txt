Льокальні зелїзницї в Галичинї.

Видїл краєвий предложив соймови справозданє з своєї дїяльности в справі будови зелїзниць льокальних в Галичинї. З того справозданя виймаємо деякі важнїйші дати.   Перше місце в числї тих шляхів припадає проєктови полученя Бережан і Підгаєць з загальною сїтью зелїзниць, особенно в виду того, що будова державної зелїзницї з Галичана Острів до Тернополя вже зачинає ся і що именно від тої лінії мають будувати бічні шляхи до Бережан і Підгаєць. Ухвалою з 19 н. ст. мая 1893 поручив сойм краєвому видїлови, щоби перевів переговори з правительством в справі перенятя на свою руку будови стратеґічної зелїзницї Галич-Острів-Тернопіль і бічних шляхів до Бережан і Підгаєць, як також переговори з интересованими що-до відповідних жертв в хосен згаданих шляхів. Рівночасно уповажнив сойм краєвий видїл, щоби до видатків будови шляхів до Бережан і Підгаєць причинив ся без зворотною субвенцією, котра разом з жертвами интересованих, не перевисшала би суми одного міліона. Дня 20 н. ст. липня 1893 р. відбулась (при случайности ревізії траси зелїзницї Галич-Острів з галузями до Бережан і Підгаєц) в Бережанах комісійна розправа в цїли сконстатованя, на які жертви зі сторони интересованих можна числити при здїйстненю проєкту. Як з реляцій і заявлень интересованих, так і з розслїдів і переговорів, переведених в часї згаданої комісії делєґатами краєвого видїлу, показало ся, що траса, установлена правительством, а именно з Галича, на Підвисоке, Мечищів-Потутори до Острова найменше відповідає потребам бережаньско-підгаєцкої охрестности. З тої причини жертволюбність интересентів в хосен будови галузей з Бережан і з Підгаець представляє ся в дуже скупій сумі 25.000 зр., а взглядно 32.500 зр., коли на пр. в случаю принятя зі сторони правительства траси з Ходорова на Підвисоке, Бережани, Потутори, Тернопіль — жертви, декляровані интересентами, доходили 150.000 зр.   Що-до проєкту будови льокальної зелїзницї з Підвисокого на Рогатин до стації в Ходорові, котрий то проєкт розважила також згадана комісія, дало правительство відповідь в рескриптї міністра торговлї з дня 29 падолиста 1893 р. З того рескрипту виходить, що здїйстненє проєкту будови бічних шляхів від лінії Галич-Острів до Бережан і до Підгаєць находить ся в тїсній звязи з проєктом будови третього шляху від згаданої лінії на Рогатин до Ходорова.   Важне значінє мають також проєкти будови зелїзниць на Покутю. Тих проєктів єсть кілька. І так бар. Як. Ромашкан, ґр. Мірошовскій і пп. Стеф. Закшевскій і Стеф. Грудзинскій дістали минувшого року передвступну концесію на будову лінії Шепарівцї-Коломия-Городенка-Залїщики з галузею з Городенки до Днїстра напротив Устєчка для сполученя єї з сїтью подільских зелїзниць. — Управляюча рада льокальних коломийских зелїзниць дістала в серпня 1893 р. передвступну концесію на сполученє своїх ліній з будуючою ся як раз тепер зелїзницею Станиславів-Вороненка при помочи нової лінії з Печенїжина або Шепаровець, до Делятина. — Давнїйше знов старалась одна спілка коломийских капіталістів, з д-ром Ґольдфарбом на чолї, о концесію на другу лінію з Шепаровець до Делятина, а именно на Княж-двір-Иванівцї-Ланчин-Добротів. Згадана спілка одержала в 1893 р. продовженє передвступної концесії. — Пп. Ст. Щепановскій і Болесл. Длуґошевскій проєктують будову шляху від черновецкої зелїзницї з Заболотова, евентуально з Волчковець, на Белелую, Топорівцї, Ясенів пільний до Залїщик з бічним шляхом до Городенки. Однак, не знати, чи они остають ще доси при намірі підпирати свій проєкт, котрим занимались перед кільками роками — тим більше, що п. Щепановскій занимав ся послїдними часами проєктом будови кінної вузкорельсової зелїзницї з єго копальнї угля в Джурові до стації "Видинів" львівско-черновецкої зелїзницї. Предприємство цукроварнї в Товмачи від фірмою "Ґуминскій-Вольтер і спілка" наміряє знов вибудувати кінну вузкорельсову зелїзницю гостинцем від цукроварнї через Товмач і село Грушку до границї Озерян. Та сама спілка проектує будову вузкорельсової зелїзницї з Товмача до Городенки, між тим коли знов мешканцї Обертина, Хотимира, Гвіздця і охрестности внесли до краєвого видїлу петицію о будову льокальної зелїзницї Товмач-Хотимир-Обертин-Гвоздець.   Дѣло 