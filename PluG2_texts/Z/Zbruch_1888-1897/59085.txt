◦ ◦ ◦ ◦ ◦ ◦ ◦ ◦ ◦ ◦

Проф. Дамян Гладилович, голова товариства имени Шевченка, все ще лежить тяжко недужій. Перед тижднем стан недуги був досить грізний, але дякувати заходам лїкарів перебув тую крізу і, дасть Бог, поверне до здоровля.
Посол Олександер Барвіньскій, спонуканий недугою кількох осіб з своєї родини, прибув з Відня на кілька днїв до Львова.
Громада Глубічок великій під Тернополем — як нам пишуть — додала теперішному учителеви 66 зр. річно додатку особистого до єго платнї. Треба признати тій громадї, що вже самою тою ухвалою доказала, що єсть освічена і потребу науки знає і оцїнює.
Галилейскій телєґраф. Телєґраму, надану в Хоросткові дня 4 с. м. о годинї 2½ з полудня до Золотого Потока, доручено до Скоморох, віддалених від Потока о 2 кільометри, зараз дня 8 с. м. Mein Liebchen, was willst du noch mehr — якої більшої скорости галилейского телєґрафу?
Дня 18 жовтня відбуло ся — як нам пишуть — величаве посвяченє ново-збудованої церкви з Глинянах-Заставю, на котре зволив прибути Є. Е. о. митрополит і о. ректор Ал. Бачиньскій з хором питомцїв під управою п. Остапа Нижанківского. Прибули також всї дооколичні священики, интеліґенція і тисячі народу. Підчас величавого богослуженя о. митрополит держав слово до зібраного народу. На лицях міщан малювала ся велика радість, бо не мали свого храму вже від трех лїт, як огонь єго знищив, а слухали відправи в латиньскім костелї кождої другої недїлї і в свята рускі. Велику заслугу при будові сеї справдї величавої церкви положив місцевий парох о. сов. П. Бачиньскій. По посвяченю відбуло ся принятє у о. Бачиньского, при котрім співав хор питомцїв, а місцева музика грала композиції руских музиків. В вечер відбули ся танцї і забави домові, стїни гостинного дому о. Бачиньского лунали від звуків нашої пісни, а забава притягнула ся до рана. — И. К—ч. 