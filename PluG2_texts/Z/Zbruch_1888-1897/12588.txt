З Єлисаветграду. — Именини королевої. — З’їзд гірників

З Єлисаветграду доносять, що по маневрах в полудневій Россії має цар Александер з женою приїхати на лови до Скерневиць, де вже робляться відповїдні приготованя. З відси доперва виїде цар на Кавказ, де тепер ще за велика спека, щоби туди їхати безпосередно по маневрах.
Великії князї Сергій і Павло вибираються вже на певно до Єрусалиму і загостять на короткій час в Царгородї. Розпорядженєм султана призначено ім на час іх гостини апартаменти в палатї Дольма Багдже. Говорять також яко о рїчи вже зовсїм певній, що вел. кн. Павло має одружитися з донькою грецкого короля, котра має бути незвичайно красною. Вел. кн. Константин має виїхати на вїнчанє внучки.
Минувша пятниця була небезпечним днем для Сербії а особливо для короля Милана. В той день припадали именини королевої, котра, як звїстно, перебуває тепер в Букарештї. Правительство сербске поробило отже всякі мїри осторожности, щоби не допустити до ворохобнї. В ночи з четверга на пятницю сконсигновано цїле войско в Белграді а сильні віддїли жандармерії і войскові патрулї переходили улицями мїста. О 10 год. вечером мусїли бути позамикані всї публичні льокалї а на улицях не смїли ставати громадки людей. Досвїта обсаджено войском редакцію опозиційної газети „Odjek" і сконфисковано число з суботи, бо побоювались, що в нїм буде поміщена революційна проклямація. Пізнїйше однакож видано газету. Ніч проминула спокійно і не було ніяких демонстрацій ані освїтленя, котре день перед тим заказано під карою арешту. В пятницю рано появились на декотрих домах хоругви, але полиція казала іх зараз поздоймати. Дуже богато крамниць і склепів було позамиканих, але треба взяти і то на увагу, що на той день припадало жидівске свято а жидів в Бїлградї богато. Найбільшу охоту до демонстрацій заявляли купцї на „малій Савї". З поблизьких гарнизонів назначено на случай потреби поміч для столицї. Здаєсь, що в церквї Наталії мусїло правитись богослуженє, бо газети доносять, що в пятницю рано був до сеї церкви великій натовп людей. На суботу і недїлю були заведені такі самі строгі мїри осторожности, демонстрацій однакож не було нїяких. На провинції також все тихо. Кажуть, що проводирї радикалів ручились правительству, що іх партія буде заховуватись спокійно.
До «Corr. de l’ Ęst» доносять з Бїлграду, що в день імєнин королевої переходило богато людей з Бїлграду на австрійску сторону до Земуня (Semlin) і тут надавали привїтні телеграми до королеви до Букарешту. Тим способом вислано до королевої множество телеграм.
З’їзд гірників відбувся у Вїдни в минувшім тиждни. Дуже займаючій відчит держав п. Юл. Нот, звїстний ґеолог і властитель села Барвїнка, в пов. коросненьскім, котрий першій вказав на се, що в тих околицях находиться нафта. В своїм відчитї звернув він увагу на копальнї нафти коло Дуклї, де одна яма на 249 метрів глубока видала 30 миліонів килограмів нафти і доказував, що Австрія не потребує довозу чужої нафти, бо має єї досить у себе, а заразом висказав здогад, що і по сторонї угорскій Карпат мусить находитися нафта.  