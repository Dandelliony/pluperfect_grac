Містіфікація. — Наші екзекутори податкові. — Змова артистів театру польского у Львові.

Містіфікація. Недавно надійшло до нашої редакції (а так само і до других ґазет львівских, до Przegląd-u і т. д.) письмо, з повним підписом і титулом, а в письмі тім донесенє, що секретар громадскій в Жабю, п. Кароль Колиньскій допустив ся самоубійства через повішенє з причини руїни маєткової і т. д. Оногди-ж одержала наша редакція лист від п. Кароля Колиньского, в котрім він заявляє, що не тілько жиє і не думав відбирати собі житє, але і все, що було подане за причину самоубійства єсть злобною видумкою дописувателя, за котру п. Колиньскій допімнесь сатисфакції на судовій дорозї. "Я — пише п. Колиньскій — хоч Поляк оженений з Русинкою Гуцулкою, єсмь честним чоловіком, посїдаю довіріє співгромадян, а доказом сего єсть, що я радний громадскій, секретар, співкасієр громадскої каси позичкової, член місцевої ради шкільної, судовий таксатор і засїдаю в радї повітовій. Кромі значного маєтку своєї жени Катерини з Крушевских Колиньскої посїдаю свого власного маєтку 173 морґів грунту. Того я не стратив, тим більше, що я і жена присягли не вживати горячих напоїв. Хоч я нїби-то Поляк, заховую свята моєї жінки і моїх слуг і певно я лїпшій Русин, як може автор дописи." Навівши зміст цїлого листу, редакція наша дає п. Колиньскому сатисфакцію, дальше нехай уже п. Колиньскій має дїло з містіфікатором.... І Przegląd одержав від п. Колиньского запереченє поданої там вісти, а між инчим читаємо там, що "п. Колиньскій оженив ся з Гуцулкою з шляхетскої польскої родини; віно жінчине помножив і нинї належить до найзаможнїйших обивателїв Жабя; єсть горячим Поляком і при кождій нагодї остро виступає против тих индивідуів, котрі під назвою "борителїв" ширять незгоду межи польскою а рускою людностію і працюють для Россії і православія. Отже ті вороги єго, щоби помститись на нїм, розіслали до дневників листи з донесенєм о єго самоубійстві..." Наші екзекутори податкові. Дня 7 серпня мин. року самбірскій екзекутор податковий Яновскій, прийшовши на екзекуцію до хати Башака в Воютичах за податок в сумі 7 зр., не застав в хатї нїкого а побачив чотири голі стїни та скриню. Екзекутор отворив скриню, а найшовши старий кожух і два вінцї сушених грибів, забрав то все, бо сам кожух не вистатчав ще на покритє належитости податкової.  Жінка Башака, Катерина, коли вернула домів, і побачила, що нема грибів, вийшла на село, розпитати ся екзекутора за грибами. Надїхав екзекутор драбинастим возом. Катерина поспитала єго о гриби і коли він заперечив, мов би их забрав а она побачила на возї свої гриби, обидила словом і чином екзекутора. Екзекутор віддав гриби, але і внїс жалобу до староства, котре відтак віддало цїлу справу карному судови. При розправі признала ся Бушак до чину, а суд засудив єї на кару 3-місячної вязницї строгої, заостреної постом що тиждня. При розправі показало ся, що екзекутор не знав міністеріяльного розпорядженя, виданого за-для нового закона екзекуційного з 10 червня 1887 і обмежаючого екзекуцію що до необходимої одежи, поживи і инших движимостій. Змова артистів театру польского у Львові. На закиди, мов би артисти незаконно зірвали свої контракти, котрі мали обовязувати до 1 мая с. р., заявили артисти публично таке оправданє: Контракти артистів дїлять ся на три катеґорії: Девять артистів, деякі з женами, мали умови, котрі від кількох а навіть кільканацяти лїт при незміняючих ся условіях були мовчки, або устно правом звичаєвим продовжані на два місяцї перед цвітною недїлею. Дванацять артистів і артисток мали писемні контракти, також від цвітної недїлї, з тим самим двомісячним обовязком виповідженя. Вкінци сїм артистів і артисток мали осїнні контракти. Тому п. Шмітт, єсли хотїв змінити контракти, повинен був при перших двох катеґоріях виповісти на два місяцї перед цвітною недїлею, а єсли того не зробив, то і тим самим першій зломив контракти. П. Шмітт, ведучи переговори з попередним директором театру п. Барончом о купно предприємства театрального, впевнював всїх артистів через п. Збоїньского, що не гадає обнижати платнї, а мимо того зараз при першій виплатї знизив деяким платню о кільканацять зр. — Нинї висилають артисти депутацію до намістника, видїлу краєвого і ради міскої. Рада міска збираєсь нинї на довірочну нараду в сїй справі. 