◦ ◦ ◦ ◦ ◦ ◦ ◦ ◦ ◦ ◦

В процесї о підкупство при виборах до тарнівскої комнати торговельної в Змигородї оголосив трибунал в Яслї вирок: Бурмістр Мичковскій засуджений на вісїм місяцїв вязницї, а єго помічники Айзенберґ на три місяцї, Сеґнер і Шенветтер по 14 днїв арешту.
Крадїж в краєвім судї карнім у Львові. В ночи з 29 на 30 мая вдер ся якійсь злодїй від сторони огороду Бєсядецких на подвірє краєвого суду і виломивши дві крати від вікна в 11-ім бюрі, взлїз до судьї слїдчого п. Ант. Дольницкого. Діставшись до бюра зачав господарувати: забрав новий уніформ судейскій і куферочок з річами, котрі відобрано злодїєви Кассарабі. В куферочку найшов злодїй много придатних для себе річей: пильники, вітрихи, револьвер і т. п. прибори злодїйскі. Злодїй добре знав розклад судового будинку, в котрім на передї днює і ночує все по кілька сторожів але за то від сторони огороду Бєсядецкого нема нїякої сторожі. Поліція слїдить за проворним злодїєм.
Кандидати на опорожнену посаду крилошаньску в Перемишли. Довідуємо ся з зовсїм достовірного жерела, що на опорожнену посаду крилошанина при рускій капітулї в Перемишли подало ся слїдуючих девять кандидатів, котрі тут після их шанс уміщаємо: 1.о. Туркевич, б. крилошанин з Станіславова; 2. о. Борсук, парох з Кракова: 3. о. Лисяк, парох в Довгомостисках; 4. о. Крушиньскій, парох в Селисках; 5. о. Войтович, парох в Судовій Вишни; 6. о. Сїлецкій, парох в Жужели; 7. о. Сембратович, декан любачівскій і 8. о. д-р Людкевич з Перемишля. Окрім тих компетує також і ректор семинарії, крилошанин Чехович. Найбільше шанс мав з разу о. Туркевич, котрого сильно підпирав пралат о. Куїловскій. Але що крил. Туркевич приняв уже посаду у Львові, то до Перемишля прийде мабуть о. Борсук. Се стане ся вже хоч би длятого, щоб опорожнилась в Кракові руска парохія для Єзуїтів...
Поєдинок з женщиною. У Відни лучив ся перед кількома днями незвичайний поєдинок. Панна М. візвала на поєдинок д-ра К., котрий обидив тяжко єї приятельку. Панна М. походить з Хорватії, але виховала ся в полудневій Америцї, і числить тепер 19 лїт. Дізнавши ся о пригодї д-ра К. і єї приятельки, попросила одного студента і офіцира, щоби в єї имени візвали д-ра К. на поєдинок. Д-р К. взяв се за жарт і відповів, що з женщиною не поєдинкує ся. Панна М. загрозила тогдї, що єсли до 24 годин не стане до поєдинку, то публично вибє єго шпіцрутою. На таке заявленє приняв д-р К. поєдинок, в котрім віднїс тяжку рану в груди. 