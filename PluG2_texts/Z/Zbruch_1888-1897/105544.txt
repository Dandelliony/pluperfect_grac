◦ ◦ ◦ ◦ ◦ ◦ ◦ ◦ ◦ ◦

Доповняючій вибір посла на сойм з міста Тернополя відбув ся вчера. З урни виборчої вийшов кандидат правительственно-шляхотскій міністер д-р Рітнер, одержавши 720 голосів. Контр-кандидата п. міністер так як би не мав, бо аж в послїдній хвили руске міщаньство тернопільске, щоби зазначити своє опозиційне становище, поставило кандидатуру п. Ал. Гриневецкого, секретаря ради суду тернопільского. На п. Гриневецкого впало 40 голосів. Коли зважить ся, що місто Тернопіль має по-над півтора тисяча виборцїв, то з числа голосів, відданих на міністра Рітнера, мусимо заключати, що більша половина виборцїв волїла здержати ся від голосованя, нїж виставляти себе на всякі наслїдки практики виборчої: а знов голоси, віддані на руского кандидата, без попередної акції підготовляючої, суть лиш зазначенєм становища, яке Русини готові і повинні заняти в кождій рішучій хвили. Перед днем самого вибору симпатії виборцїв звернули ся були до особи тамошного бурмістра д-ра Вол. Лучаківского і він мусїв аж відозвами впевняти виборцїв, що не стараєсь о кандат посольскій і не приняв би єго під нїяким услівєм... Але finita la comedia — і представителем міста Тернополя в соймі буде міністер, з чого мабуть буде такій хосен, як би — після слів одної польскої ґазети гумористичної — засїдав в галицкім соймі з ласки виборцїв міністер — льорд Сельсбері...   Огнї. В суботу дня 30 с. м. згоріла церков в Вацовичах коло Дрогобича в наслїдок удару грому. Огонь обняв так нагло цїлу церков, що з середини не урятовано нїчого, кромі грошей в скрини окованій бляхою. На щастє огонь був зовсїм супокійний, длятого кромі церкви не знищив більше нїчого.   Зміни в староствах. Міністер справ внутрішних покликав старосту Юл. Покиньского з Мєльца до служби в намістництві, перенїс старосту Викт. Тустановского з Кольбушової до Грибова та поручив секретарям намістництва: Вол. Пізарови управу староства в Кольбушовій а Сев. Хшонщевскому управу староства в Мєльцу.   Дрібні вісти. Ґр. Роман Потоцкій, як доносить W. Tgblt., має бути небавом піднесений до дїдичного стану княжого. — Испити фізикатскі зложили в Кракові лїкарі: Мих. Ґільвайнер з Устєчка, Ал. Ястшембскій, Леоп. Косиньскій і Сим. Лєрмер з Кракова та Генр. Шаманьскій з Любачева. — "Королем курковим" на львівскій стрільници міскій вибраний Михайло Михальскій. — Страйк робітників столярских у Львові зачинає ся з початком слїдуючого тиждня. — Комітет взаїмної помочи дяків, завязаний ще 1884., в Рогатинї устроює в день св. Онуфрея 24. червня с. р. рано заупокійне богослуженє за архикн. Кароля-Людвика, а по богослуженю нараду над полїпшенєм долї півцїв церковних. — Архикн. Петро Фердинанд, котрий від минувшого року служив яко лейтнант при 41. полку піхоти в Чернівцях, виїздить сегодня з Чернівцїв раз на все. — Сими днями розпочнуть ся в Чернівцях  вступні роботи до будови елєктричного трамваю; до 1. падолиста має бути цїлий шлях [з виїмкою галузи до Прута] готовий і віддатись місту до ужитку.   Дѣло 