◦ ◦ ◦ ◦ ◦ ◦ ◦ ◦ ◦ ◦

  З Гусятинщини пишуть нам: Отсе дійшла до нас весела новина: в половинї сего місяця буде Гусятинщина гостити рідких гостей, дружину руского театру. Хто тямить рік 1890, в котрім наші артисти так славно пописували ся в Гусятинї, той певно з одушевленєм повитає гадку управи театру розвеселити наші серед спеки потомлені уми. Русини гусятиньскі і дооколичні певно не дадуть привстидати себе Чортківщинї, но завяжуть комітет для спомаганя нашої сцени і являть ся на кождім представленю. Відзиваємось отсим до патріотичного нашого духовеньства, щоби дало примір всїм иншим, а найпаче до гарного полу, щоби напирали на своїх батьків кождого втірка, четверга, суботи і недїлї поїхати до театру. За шість лїт придбав наш театр много штук питомих, що не повстидались би станути у рядї з найлучшими творами, виставлюваними на столичних сценах. З-поміж них згадаємо тут: Украдене щастє, Учитель, Мужичка, Не ходи Грицю та на вечерницї, і т. п., або з чужих: Сїльске парубоцтво (Сavalleriа rusticana), Пташник з Тиролю, Заламенскій війт і т. д. Сі всї нові штуки, а передовсїм слава их авторів приманюють до себе, тож не сумнїваємось, що як Русини так і Поляки схотять наш театр в теперішному єго станї близше пізнати та будуть громадно являти ся на кожду виставу. О.   Польоване на людей. Занимаюча розправа карна — пише Głos Podolski — відбула ся перед тернопільским судом присяжних; она відслонила одну з тих черг здичілости, які можна бачити у наших дозорцїв лїсових і побережників двірских. Обжалований Челядка, побережник в селї Папірнї, так горячо сповнював свою службу, що стріляти до злодїя лїсового, або до кого небудь придибаного в ревірі лїснім, приходило єму так легко як до заяця. Перед кількома тижднями засуджено єго на два місяцї вязницї за постріленє грубим шротом одного чоловіка, а в понедїлок став перед судом присяжних знов за те, що шевцеви Сороцї всадив в ногу кілька мов горох грубих кульок шротових, котрих навіть лїкарі не могли добути, так що Сорока вже на все буде кривати на ногу. Цїкаве було і то, що один свідок також належав до лїсної звірини Челядки, бо в кілька днїв пізнїйше до него стріляв, але єго не поцїлив. За то польованє засуджено Челядку на 4 місяцї вязницї.   Сплачуванє ратами кар грошевих. Міністерство справ внутрішних з причин спеціяльного случаю, де засуджений на кару грошеву домагав ся позволеня сплачувати єї ратами, орекло, що поданя того рода мають бути властію, до котрої були внесені, відкидувані без відклику до властей висших.   Що то значить бюрократія? В депозитї окружного суду в Самборі зложено в 1855 р. певну квоту грошей титулом индемнізації в кристь наслїдників властителя дібр Мохнате і др. Наслїдники вибрали в своїм часї свої пайки, а остало ся ще в депозиті ¾ крейцаря, о видачу котрого они не упоминали ся, тож суд єго задержав. Для тих ¾ крейцаря веде ся вже довше як 40 лїт осібна маса, рахунки і викази, з тою лише зміною, що сума тая через ошибку виросла на 1 кр. Cего року приступив суд до упорядкованя старих депозитів, і щоби дійти исторії того крейцаря мусїв урядник IX-ої ранґи студіювати через цїлий день стоси актів і написати 1½ аркуша реферату. Однак на тім ще не конець. Для того крейцаря буде оповіщений в ґазетї урядовій едикт, а для незнаних нинї наслїдників претендентів до того крейцаря буде назначений куратор для оборони их прав.   Бурі з градами. Страшний град навістив 25. липня по полудни околицю Радимна. Град величини курячого яйця нанїс велику шкоду і знищив майже цїлком засїви. — Д. 25. липня в околици Новосїлець Войткової і Грондзьови падав другий раз град і вилили води. В Новосїлцях обірвала ся хмара а річка Сенковєць візбрала так, як не памятають того і найстарші люде. Шкоди дуже великі.   Огнї. В Конїгах під Бурштином вибух в само полудне огонь, а був так сильний, що поломінь була видна в Бурштинї, віддаленім на одну милю. — В Бродах 30. липня згоріло 8 домів з будинками. — В селї Глинику (п. ропчицкого) підпалив Ив. Коханек, зарібник, жонатий батько одної дитини, хату своїх родичів, з мести за то, що отець хотїв єго видїдичити в користь молодшої сестри.   Пята курія у Львові. Після тимчасового обчисленя маґістрату львівского число осіб, управнених до голосованя в пятій курії виборчій з міста Львова і судових округів Львів-Щирець-Винники, винесе близько 50.000. З того припадає 28.000 на Львів, а 22.000 на округи судові. На робітників припаде около 8.000 голосів. Ліста виборча має бути скінчена до 10 с. м. Вибори будуть відбувати ся в 10 домах, а в кождім з них голоси будуть відбирати ся в чотирох а навіть пятьох салях. Льокалями виборчими крім маґістрату будуть всї школи міскі. Крім cего провізоричного спису виборцїв задумує львівскій маґістрат перевести ще однодневу конскрипцію населеня, щоби мати точний виказ управнених до голосованя.   Уніформ урядників зелїзничих після реформи, яку заводить міністерство зелїзниць, має бути подібний до уніформу урядників міністерства торговлї (почтових), с. є. ковнїри і випустки на мундурі і плащи мають бути краски помаранчово-жовтої. Для відрізненя будуть до уніформів урядників зелїзничих додані так зв. "крилаті колеса".   Дрібні вісти. Маршалок краєвий ґр. Ст. Бадені вернув з Відня до Львова. — Одинокій анархіст львівскій Давид Єґер, редактор Trybun-a ludow-ого, утїк до Льондину; він був засуджений за обиду реліґії на 5-місячну вязницю. — З даху каменицї на Софіївцї упав і забив ся вчера 25-лїтний бляхар Шульман. — Міністерство скарбу задумало збільшити оборот грошей односотикових; кождому вільно буде виміняти довільну скількість грошей на сотики.   Дѣло 