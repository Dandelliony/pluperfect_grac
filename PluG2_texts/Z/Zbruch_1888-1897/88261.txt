◦ ◦ ◦ ◦ ◦ ◦ ◦ ◦ ◦ ◦

Краєва рада шкільна оголошує, що з роком шкільним 1894/5 будуть устроєні за дозволом міністерства просвіти курси для учителїв народних, що схотять складати испити кваліфікаційні до видїлових шкіл. Один такій курс буде отворений в Кракові при ґімназії св. Анни в першім півроцї 1894/5 року і буде обіймати матиматику, исторію природну, фізику, хемію і рисунки ґеометричні, а другій курс устроїть ся в другім півроцї 1894/6 р. при державній школї промисловій у Львові і буде обіймати матиматику, рисунки вільноручні і ґеометричні та каліґрафію. Число фреквентантів кождого з тих курсів буде виносити 40. Поданя о принятє на ті курси треба вносити до 1 н. ст. мая. Кождий петент має предложити заявленє, що обовязує ся обіймати посаду в тій школї пяти або шестиклясовій, для котрої єго краєва рада шкільна призначить. Приняті на курс одержать піврічну відпустку і відповідну субвенцію на покритє коштів подорожи і удержанє в Кракові.   В перемишляньскім судї веде ся тепер слїдство против кільканацять господарів з Ладанець, обжалованих о крадїж в лїсах ґр. Романа Потоцкого. Мотором тої крадежи, треваючої від 10 лїт, був арендар Маркель Мандель, котрий в порозуміню з лїсною службою а особливо з побережником, забирав з лїса різні матеріяли і торгував ними. До одвічальности потягнено богато господарів, що возили єму дерево з лїса. Шкода, зроблена тими крадїжами, має бути дуже значна. Кажуть, що згаданий арендар тїшив ся великою симпатією у ґр. Потоцкого.   Страйк робітників у віденьских фабриках ґазу. Минулої суботи розпочали ся переговори з страйкуючими робітниками, котрі за-для того, що видалено з фабрики муляра, котрий працював там 17 років, змовили ся заперестати робити. Однак переговори не довели до цїли. На жаданє робітників, щоби дирекція их всїх приймила назад до роботи, дирекція відповіла, що прийме их під тим услівєм, що они внесуть просьбу, котру дирекція розгляне. Дирекція застерегла собі вибір робітників, а тим, котрих не приймила би, обіцяла винайти по змозї, і то на интервенцію робітників, якісь місця. Робітники не згодились на ті услівя і заявили, що страйк буде тревати дальше. І дирекція забезпечилась, бо спровадила собі робітників з Чехії і Морави. Робітники видали відозву до віденьских мешканцїв, в котрій між иншим таке пишуть: "Відень находить ся в навечерію великої катастрофи. 19-ого марта застрайкували всї робітники ґазового товариства Imperial Continental. Уважаємо за свій обовязок звернути ся до мешканцїв Відня з кількома словами. Сама дирекція викликала той страйк без всякої причини, видалюючи без підстави 17-лїтного робітника, котрий нїчим не провинив ся. То видаленє мусїли робітники уважати яко провокацію, бо мусять допускати, що им станесь так само, сли в тій надмірній праци зужиють свої сили". В дальшій части відозви протестують против поведеня дирекції, висказують надїю, що і віденьска публика запротестує против того і заявляють, що будуть держатись тїсно в рамах, зачеркнених законом. Всю одвічальність за неспокої звалюють на товариство ґазове. А знов товариство приписує всю вину робітникам. Робітники заховують ся спокійно, а навіть на зборах держать ся умірковано.   Огонь повстав минувшого тиждня в стрийскім маґістратї в передній комнатї коло бюра бурмістра і знищив богато урядових актів. Причина огню не звістна. — З товмацкого повіта доносять о кількох огнях. В самім Товмачи дня 12 м. м. згорів дім вартости 400 зр. Бляшана рура йшла просто від печи через стелю до комина і від неї запалила ся стеля. — В Гориглядах дня 28 лютого с. р. мабуть також з причини лихого комина погорів Григорій Томків або Войтків. Шкода виносить 500 зр. — В Кутисках згоріла стодола зі збіжем Анни Ґонткевичевої, вартости 4000 зр. Шкода була обезпечена на 3000 зр. Підозрівають, що хтось підложив огонь. — В Білоберезцї в Коссівщинї наробив огонь шкоди на 300 зр. — В Склї в яворівскім повітї спалила ся загорода Мих. Зелиньского через лиху будову комина. Шкода 800 зр. була обезпечена в "Днїстрі" на 400 зр.   Почетне горожаньство надала рада міска в Кутах бурмістрови Іос. Сорочиньскому і старостї косівскому Ипол. Сабатови.   Зміна власности. Маєтність Заставцї і Емилївку в повітї підгаєцкім колись власність Ем. Торосевича відтак Исид. Лілієнфельда купили братя Сафріни від К. Кізлєра за 617.000 корон. — П.С. Бялобжескій зі Скла купив Брусно нове, маєтність положену в повітї чешанівскім, обіймаючу 1022 морґів простору від п. Ем. Зезулькової.   Самоубійства. На Високім Замку у Львові пострілив ся оногди пополудни якійсь старшій мужчина. Самоубійника вже конаючого відставлено до головного шпиталя. Назвища єго доси не сконстатовано. — В Коломиї отруїв ся карболевою кислотою майстер шевскій Яван Малець. Самоубійник збанкротував і був засуджений вироком судовим на місяць арешту. Се було причиною, що наложив на себе руку.   Нагла смерть. Передвчера о 4-ій годинї з полудня помер нагле у Львові на площи Смольки мужчина в середнім віцї, а прикликаний зараз лїкар міскій заявив, що смерть наступила в наслїдок апоплектичного удару. З паперів найдених при помершім, треба вносити, що був се Михайло Сїрант, адюнкт зелїзниць державних і начальник стації Лїсько-Лукавиця. Небіжчика відставлено до загального шпиталя.   Дѣло 