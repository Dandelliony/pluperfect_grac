Про загальні Збори товариства "Просвіти" в Коломиї. — З Сокаля.

Про загальні Збори товариства "Просвіти" в Коломиї
спише наш відпоручник обширне справозданє, а поки-що подаємо лише короткі замітки.
Число участників, подане вчера нами в телеґрамі на 800 душ, мабуть за мале, бо де-хто из повернувших до Львова членів "Просвіти" подає на 1000 душ. Масу участників становили селяне і міщане, але було і значне число духовної та міскої интеліґенції.
По богослуженю повитав Збори насамперед крил. о. Кобляньскій, парох коломийскій, а потім д-р Омелян Огоновскій виголосив обширну цїлогодинну бесїду.
Коли почались справозданя видїлу, прибув о год. 12 відпоручник ц. к. староства і заявив, що забороняв Збори, бо староство не дістало повідомленя. Між народом настав великій шум, але єго успокоєно, а д-р Ом. Огоновскій і д-р Дамян Савчак удались до староства з представленєм, що повідомленє вислано ще перед двома недїлями, на що видїл має поквітованє почтове. В старостві не було старости, не було заступника старости, бо виїхали з Коломиї, а лишив ся тілько "заступник заступника". Переговори з ним довели наконець до того, що він взяв назад заборону і Збори по годинній перерві могли відбуватись дальше під проводом д-ра Д. Савчака.
З важнїйших внесень порішили Збори: дати видїлови повноміць предприняти будову власного дому "Просвіти" а звістне внесенє п. Ол. Колесси о реформі товариства поручити анкетї из 6 членів, котра має проєкт розслїдити.
До анкети вибрали Збори 6 людей, 5 зі Львова а 1 (посла Гурика) з провінції; видїл має в лютім 1891 року скликати над звичайні Збори і предложити им свої внесеня на основі реферату анкети.
Головою товариства вибрано д-ра Омеляна Огоновского, а до видїлу людей поданих Львовянами.
Наради Збору протягнулись до 5-ої години під вечер.
Потім відбув ся фестин селяньскій і випав дуже гарно. Хори і музики селяньскі будили одушевленє, а вже правдиво торжественна була хвиля, коли всї сполучені хори селяньскі відспівали грімко "Ще не вмерла Україна".
Наконець дуже добре випала і забава в Рускім Касинї.
Взагалї Збори удали ся з кождого погляду. З Сокаля.
[Вистава робіт ручних зі шкіл повіту сокальского].
Що року зїзджають ся учителї кождого повіта на наради над справами шкіл своїх і в цїли поученя.
Сего року за иніціятивою п. Михайла Б. Сокальского, ц. к. инспектора окружного, уряджено в часї конференції окружної і виставу робіт ручних дївочих і мужеских, деревляного слєйду, вправ письменних і рисунків зі всїх шкіл повіту сокальского.
На-разї залишу обширнїйше обговоренє тої вистави і користи, яку приносить для учителїв і шкільництва взагалї, — обмежусь лише на короткім донесеню.
Вистава уряджена єсть в будинку мужескої школи видїлової в Сокали в двох салях. В одній сали суть поміщені вироби шкіл сельских і міских замісцевих, в другій шкіл міста Сокаля, а именно школи видїлової мужескої сполученої з 4-класовою звичайною, 5-клясової дївочої і мішаної 2-клясової з передмістя Забужа.
Вистава отворена тілько через 4 днї до 31 сего місяця включно від 8-ої рано до 6-тої вечером з перервою від 12 до 2-год. Просимо Вд. приятелїв просвіти, як в місци, так і з околицї, Всч. духовеньство, репрезентації міст і сел і прочу публичність о численне звидженє тої вистави, бо она не єсть призначена виключно для учителїв, але і кождий иншій має вільний вступ і переконатись може, які ручні роботи роблять дївчатка по селах, та чи они практичні, що роблять хлопцї з слєйду, а єсть досить шкіл репрезентованих, бо Сокаль — то розсадник слєйду в Галичинї.
Подаючи відомость о тій виставі, маємо надїю, що Вп. читателї численно звиджувати єї будуть, тим більше, що не оден має случай пізнати лиш одну або дві школи і з того видає суд користний або некористний, а тут представить ся образ праць ручних цїлого повіту з сторони практичної.
Вступ безплатний.
Т. Біленькій. 