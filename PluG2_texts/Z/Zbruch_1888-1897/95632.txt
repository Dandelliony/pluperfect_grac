◦ ◦ ◦ ◦ ◦ ◦ ◦ ◦ ◦ ◦

Пригадує ся Вп. Публицї, що послїдні вечерницї з танцями устроювані "Рускою Бесїдою", "Клюбом Русинок" і "Бояном" припадають на недїлю дня 17 н. ст. лютого. Комітет, приготовляючи богато нових несподїванок, не сумнїває ся, що найдесь богато охочих до забави, а хто був на двох перших вечерницях, певно сего не пожалував і не залишить прибути й на послїдні.   Директором женьскої учительскої семинарії у Львові именований Мечислав Барановскій, дотеперішний инспектор народних шкіл в львівскім міскім окрузї.   В околици Станиславова розмножені вовки знов появили ся. Пишуть нам з відтам, що оногди два вовки пустили ся за саньми кнїгиницкими в ночи межи Крехівцями а Станиславовом, однакож від коршми під містом вернули ся, побачивши світло. Тепер знов явили ся на кінци Липової улицї в Станиславові коло парку Ромашкана, а сеї ночи напав оден вовк чоловіка кнїгиницкого коло тартаку на полях Кнїгинина. Чоловік той схоронив ся перед вовком до будки зелїзничої.   З Станиславова пишуть нам: Позаяк суд не зареєстрував заложеної Русинами "Спілкової каси щадничої і позичкової", тому відбув ся 11 н. ст. лютого збір Русинів в Станиславові, котрий заснував нове товариство під назвою "Банк звязковий, стоваришенє з ограниченою порукою", вибрав дирекцію та раду надзираючу і подав фірму до зареєстрованя. Єсть надїя, що суд се стоваришенє в найблизшім часї зареєструє і оно сейчас увійде в житє. По зареєстрованю випечатають ся сейчас статути і розішлють ся Вп. Землякам.   П. Володимир Могильницкій, син священика з Станиславівского і бувшій предсїдатель москвофільскої "Буковини", одержав дня 9 с. м. в віденьскім університетї степень і титул доктора медицини.   Сильна метелиця панує над Львовом від вчера вечера. Нинї від 5-ої години рано працюють сотки робітників над усуненєм снїгу з шин трамваю елєктричного і кінного. Поїзди зелїзничі надійшли до Львова з значним опізненєм.   Тиф пятнистий панує у всхідній Галичинї, де померло також трех лїкарів. Шупасники і волоцюги занесли сю пошесть до Львова, де занедужало 18 осіб, котрі уміщено в бараках. Се майже виключно бідолахи. У Львові занедужав на тиф д-р Кассіна, що повернув саме з урядової поїздки по провінції.   Стяганє одноґульденових нот поступає наперед і в сїм місяци. З кінцем сїчня було в обізї одноґульденових нот на 9.15 міліонів. Від сего часу скількість тих нот в обізї упала на 6 міліонів. На тім скінчить ся имовірно пока-що стяганє сих нот бо після погляду віденьских часописей повинно би 3 до 4 міліонів тих нот полишити ся нестягненими.   Самоубийство. В Ярославі застрілив ся дня 13 н. ст. лютого відпоручник 40 полку піхоти Рудольф Марцелі. Самоубійник перевів попередний вечер і часть ночи на веселій забаві в товаристві кількох товаришів, а на другій день рано вставши з ліжка написав лист до вітця, що мешкає в Празї і відтак двома набоями позбавив себе житя.   Дрібні вісти. Директор руху зелїзниць державних Альфред Дейма виїхав на инспекцію Лупківского шляху і поверне в недїлю до Львова дня 17 с. м. — Краєвий маршалок кн. Евст. Сангушко виїхав до Конґресівки, де в Підзамчи відбуде ся дня 23 н. ст. лютого єго вінчанє з ґр. Замойскою. — Нововибраний маршалок ради повітової в Кольбушовій д-р Ив. Гупка, властитель більшої посїлости, зрезиґнував з сего достоїньства. — П. Іос. Скарбек, властитель реальности у Львові, згубив дня 7 н. ст. лютого коло катедри 610 зр.   Дѣло 