Оповіщенє. — З Підгаєцкого. [Порядки в селї Соснові.]

Оповіщенє.
Вісти подані ґазетами о пожарі, навістившому 28 червня 1890 р. місточко Николаїв, не доставляють точної картини о обємі грози, нещастя і нужди потерпівших від пожежи.
Огонь роздуваний сильним вітром огорнув в короткім часї майже цїле місточко і перемінив половину тогож в сумну купу грузів.
Міру нещастя доповнила обставина, що в виду сегорічних ранних жнив більша часть збіжа була вже звезена і погоріла, а погорівші числом до 200 родин остались без стріхи і кусника хлїба.
Обчислена в приближеню шкода в домах мешкальних і будинках господарских, котрих до 200 погоріло, перевисшає 80.000 зр. а в збіжи і паши 30.000 зр. Ледви 1/6 часть тої шкоди була убезпечена від огню.
Дуже неодрадне положенє погорільцїв тим прикрійше, що населенє міста дуже бідне.
На успішну помоч льокальну, рівно ж як на підпомогу з фондів громадских не можна напевно числити, бо доходи громадского майна ледви покривають біжучі видатки.
Подані же в ґазетах вісти о громадскім маєтку міста Николаєва суть простою фантазією необзнакомлених з відносинами дописуватилїв і мусять лиш остудити жертволюбивість милосердних pодимцїв з шкодою для правдивої нужди.
Щоби доставити поміч нещасним, завязав ся під предсїдательством п. Николая Герасимовича, ц. к. судьї повітового і посла краєвого комітету котрий відкликуєсь до благородности і милосердія звістної з своєї жертволюбивости П. Т. Публики з горячою просьбою, щоби зволила хоч би найдрібнїйші лепти на руки предсїдателя надсилати.
Комітет ратунковий. Герасимович, предсїдатель; Грабовскій секретар. З Підгаєцкого. [Порядки в селї Соснові.]
Читаючи Вашу часопись, здибаю в нїй вісти з різних сторін нашого краю — і сумні, і страшні, і потїшаючі. Тож не завадить подати згадку і о нашім Соснові, як тут господарку веде уряд громадскій, а особливо славетний війт М. Маґдїй, той, що то при сегорічних виборах посла до ради державної так пописав ся, що ґазети мали що писати! Ще перед виборами дістав він від п. Свідерского в дарунку суху вербу і ще щось, а потім в Підгайцях, в день вибору, на польскім балю стілько випив пива і зьїв гижок та ковбас, що хтось там повертаючого єго до дому обмацав по животї... щоби, бачите, дриглї та ковбаси єму не пошкодили...
Як той війт Маґдїй господарить з писарем громадским Иваном Боднарцем, о тім би було дуже богато писати. Найгірше-ж уже дїє ся при репартиціях та при стяганю податків. Торік будувала ся в селї школа, то з рахунків війт з писарем не можуть здати справи, а що-до податків, то вже лихо знає, як тому кінця дійти. Був, правда, на контроли секретар повітовий, але і той рахунків до ладу не довів. Ч. Иван Кренцїґлова виказував війтови і писареви всї блуди их і питав, де они подїли се і те, але відповіди не дістав. Нинї не лишаєсь громадянам инчої дороги, як удати ся з цїлою справою до видїлу повітового, а як там не порадять, то до видїлу краєвого, а війт з писарем мусять випити те пиво, якого собі наварили, бо злому конець мусить бути!
І була би ще довго йшла така маніпуляція війта з писарем, як би громада не була — правда, з великим трудом — усунула писаря Ивана Боднарця, а не віддала писарка другому — ч. Д. Яворскому, котрий тепер вияснив громадї цїлу маніпулацію попередного писаря і війта. Бувшому писареви дуже жаль за тим реміслом, бо він ним знав орудувати: коли при правиборах числив голоси, то як оден сказав "Харко" а другій "Захарко", то вже у писаря голос був nieważny, хотяй в цїлім Соснові другого Захарка нема.
Сумна доля наша, що на таке село, як Соснів (близько 300 нумерів) єсть дуже маленька горстка добромислячих людей, котра боре ся в переважною силою темноти, о котрій дало би ся богато а богато сказати. Декотрі из покритих грубою верствою темноти ходять до церкви і слухають науки отцїв духовних, котрі ревно працюють, але наука тота відбивавсь від них, як горох від стїни.
Наконець згадаю ще о молодежи в Соснові, а именно о хлопцях. Великими ватагами їдуть з кіньми на ніч, нападають на сусїдскі грунти і роблять шкоди в збіжу та сіножатях, а де они в ночи загостять, туди властитель або челядь показатись не може, бо би кости поломили. Як инакше не буде, то дожиємо сумних пригод в селї Соснові... 