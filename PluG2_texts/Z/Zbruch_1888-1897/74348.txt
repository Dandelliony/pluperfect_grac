Письмо про холєру в Гусятинщинї.

Шидлівцї д. 10 н. ст. грудня 1892.
Холєра в Шидлівцях вигасає. Нинї остав ся один подужуючій. Але чи конець бідї, чи она не верне хоч би й пізнїйше, то инша справа. Нинї могу подїлити ся зробленим досвідом, бо-ж хто більше як не священик мусить виступити з радою і дїлом.
Поступованє ц. к. властей тепер таке: Навіджені холєрою доми изолюють: ставлять вартівника з села і той має подати води, напоїти худобу і принести з села чого изольованим потреба. З хати изольованих по за обійстє не вільно нїкому виходити і не впускають нїкого, а хто прийшов з родини чи сусїдів, мусить зістати аж до приписаного часу. З тої причини до ратунку недужого не спішать ся сусїди і вояки, як бувало, а коли нема дома лиш одна здорова старша особа, або коли нараз захорує більше осіб, то положенє изольованих дуже прикре. Домашні переражують ся занедужанєм на пошесть, ратунок має бути хуткій, а коли треба натирати, то прямо не стає фізичних сил. Село навіщене також изолюють, обкладають вартою, не випускають з села і не впускають нїкого, а в сусїдних селах також стоять варти. Правительство подає поміч матеріяльну, лїкар відвідує хорих, ц. к. комісар заряджує средства осторожности, жандарми пильнують вартівників, идуть за домовиною, щоби люди не тиснула ся до домовини.
З того виходить необходима потреба орґанізації компанії ратункової, а люде повинні бути плачені, і то добре, за свій труд та посвященє. Бо: вартівники міняють ся, мусять зіткнути ся з хорими, отже мусять розносити хоробу по селу, і тим тілько даєсь пояснити, що в Шидлівцях хороба появила ся в різних сторонах села. Коли-ж би в хатї був товариш ратунковий, був би лїкарем підучений в способі ратованя. Варта — на мій погляд — без компанії ратункової небезпечна річ. До карбольованя треба уживати підучених людей. Шпиталь єсть конечний, бо при утяжливій изоляції, особливо де більша родина, не один пійшов би до шпиталю. Жандармів не належало би міняти, але постійно умістити в селї. Як всюда, так лучаєсь і у нас, попадають ся люде невіруючі в пошесть або в силу лїків. Тих піддержують звичайно жиди, по перше: з причини их фаталізму, а по друге, що жидам дуже немила изоляція, бо тратять на гандли.
Ось такі були би мої замітки.
Н. Темницкій. 