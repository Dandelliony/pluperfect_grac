◦ ◦ ◦ ◦ ◦ ◦ ◦ ◦ ◦ ◦

Доповняючій вибір одного члена ради повітової в Скалатї з ґрупи громад сїльских розписаний на 10 н. ст. вересня.
Міністер торговлї маркиз Бакегем, повертаючи вчера з Радовець на Буковинї, задержав ся був в Коломиї а на ніч відїхав до Городенки до бар. Ромашкана. Нинї рано прибув міністер до Львова і станув в готели Жоржа. Між 9 а 10 годиною люстрував канцелярії уряду почтового, відтак удав ся до намістництва і тут приймав урядників і власти. Від години 1-ої в полудне удїлював міністер авдієнцій, а о 2½ виїхав курієрским поїздом до Судової Вишнї, де буде у ґр. Бонковскої на обідї, а вечірним поїздом відїде з Судової Вишнї до Кракова.
О страшній пригодї доносять під днем 28 н. ст. липня з Черновець. Коли писар Славковскій в присутности міністра торговлї списував на стації вози, наїхала на него машина і розтяла єму голову і внутренности на двоє. Нещастний полишив жінку і троє дїтей.
Бунт селян. З Черновець доносять, що за-для справи лїсів і пасовиск ведуть ся від довшого часу спори між дїдичем Замостя, пов. вижницкого, Алекс. Фльондором а селянами. Послїдними днями прийшло до розрухів, котрі перейшли в правдивий бунт. Жандармерія уважала себе за слабу, тож вислано компанію піхоти.
Слава рускому товариству "Сокіл" в селї Купчинцях! Уряд громадскій в Купчинцях (повіта тернопільского) надіслав нашій редакції слїдуюче письмо: "Дня 26 с. м. в Купчинцях займила ся стайня Теклї Демкової і лише нашому товариству охотничої сторожи огневої "Сокіл" належить дякувати, що огонь не розширив ся на другі будинки, віддалені о 5—8 кроків. Коли до 300 людей безчинно приглядало ся огневи, "Соколи" [в числї 38] явилися при огни і в кільканацятьох мінутах сикавкою загасили огонь. Особливо відзначили ся при гашеню огню "Соколи": Федь Косар, Роман Оріщак, Ілько Гречаник, Андрух Божемскій, Ивась Питель і Стефан Чорнїй." Слава-ж тому нашому "Соколови"!
"Міліоновий". Щасливий недїльний міліоновий гість на пражскій виставі називає ся І. Локай, Чех, літоґраф в нїмецкій друкарни Газого. Коли Локай купив білєт, крикнув касієр Шіллєр, ударивши Локая по рамени: "Міліон!" В тій хвили розлягли ся вистріли, відозвали ся фанфари, а Локая, зачудованого і розрадованого, відвела публика в тріюмфі до канцелярії вистави. Тут вручено єму 25 дукатів, золотий годинник з ланцюшком, 25 льосів льотерійних вистави і вільну карту вступу на весь час вистави; крім того одержав він богато цїнних подарунків від різних приватних осіб. Щасливий гість був тим всїм так зворушений, що мусїв вертати поїздом до дому. По полудни, коли прийшов до себе, приїхав на виставу, і тут публика дуже щиро єго приймала. Локай — чоловік молодий, 26-лїтний, дуже интеліґентний, нежонатий. Великі друкарнї і літоґрафії ческі дають єму місце у себе, щоби не робив в нїмецкій друкарни. Коли число гостей досягло міліона, зателєґрафував комітет вистави до цїсаря, а незадовго надійшла з канцелярії цїсарскои ґратуляційна відповідь, принята окликами в честь цїсаря.
Проби голубної почти з Кракова до Відня відбували ся послїдної недїлї. Просторонь між Краковом і Віднем єсть найдовшою просторонію почти голубиної і найтяжшою до лету, длятого удїляють ся ту найбільші нагороди. 51 голубів, призначених до лету, вислано 12 н. ст. липня з Відня до Кракова. По 14 днях пущено их в Кракові на волю. Погода не сприяла, бо вітер дув сильний і то з напротивного боку, а все-таки голуби летїли скоро і по 7 годинах прибули до Відня.
Дрібні вісти. Громада міста Рава руска глядає инструктора пожарної сторожі, котрий був би заразом і ревізором поліції з платнею 400 зр. — Ві второк дня 4 н. ст. серпня с. р. о год. 8-ій вечером відбуде ся в церкві св. Юра у Львові вінчанє п. Вол. Винярского, окінченого богослова, з п-ою Людвикою Гляньскою. 