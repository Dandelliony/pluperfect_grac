Для Впов. читательок "Дѣла".

В часописи нїмецкій "Praktischer Wegweiser fur Wein, Obst and Gartenbau, Feld, Land und Hauswirthschaft" виходячій в Вірцбурзї в Баварії [котра, мимоходом сказавши, єсть найдешевша, бо коштує на квартал лише 35 кр., хоч виходить кождого тиждня на чотирох листах in quarto, і найпрактичнїйша господарска ґазета, бо подає лиш то, що в практицї показало ся добрим, длятого і тримає ся засади "Aus der Praxis fur die Praхіе, vom Besten das Вeste"] в тій отже ґазетї, в числъ 21-ім з 25 мая 1893 находить ся припис як за помочію нафти можна дешево і скоро прати білє. Позаяк ми тут той припис всесторонно в практицї випробовали і він перейшов всї наші ожиданя, то й подаємо єго для читательок "Дѣла". Повтаряємо, що ми єго випрактикували, длятого й ручимо за добрий успіх.   До 20 літрів води — коли єсть дощівка, то лїпше — 2 до 3 ложок нафти, вкинути до того 250 ґрамів т. є. пів фунта на куснички покраяного звичайного мила і заварити тую воду в баняку, аби закипіла. До кипятку вложити брудне сухе білє і варити ще 20 мінут. Потім витягнути білє, дати лише добре стечи водї, аби можна того лугу ще дальше ужити — дати єго до чистої горячої води. Коли троха вистине, вижмякати білє добре до чиста і вложити єго до чистої зимної води; там най лежить через ніч. На другій день переполокати в синци, накрохмалити і дати на стрих аби сохло. Коли можна, добре повісити білє у перед на сонци бодай на кілька годин. Тогди ледви розпізнати випране білє від цїлком нового біля. По дворазовім такім праню прибере навіть занедбане, зажовкле білє красний біленькій вид. Пранє таке нїчо не шкодить білю, противно, оно дуже зашануєсь і єсть цїлком безвонне. Пробуйте а не пожалуєте!   Посестра Наталка.   Дѣло   