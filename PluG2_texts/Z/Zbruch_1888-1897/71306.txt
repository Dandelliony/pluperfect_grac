Вибиванє нових грошей.

Віденьска монетарня приготовилась вже так, що найдальше за дві, три недїлї буде могла розпочати вибиванє нових грошей, хоч не всї роди нових монет буде від разу вибивати. До того треба буде бодай пів року, аби монетарня могла відповідно прилагодитись; але що держала хотїла скорше розпочати вибиванє, то поки що прилагоджено монетарню провізорично. Замість двох старих машин парових уставлено тимчасом одну о силї 30 до 40 коней і она порушає всї машини. Сю льокомобілю уставлено ще тамтого тиждня і вже вибивають нею левантиньскі таляри, котрі замовлено из заграницї в великім числї. Велика льокомобіля в силї 100 коней, котра буде порушати всї машини в монетарни, буде уставлена аж по новім роцї; она тепер ще не готова. Тота машина буде вибивати річно більше як 200 міліонів корон новими монетами, і так до двох трох лїт не лиш вибє всї гроші, які потрібні для виведеня нової валюти, але буде могла заспокоїти й всї приватні замовленя.
За дві або три недїлї, як сказано розпічне ся вибиванє нових грошей. Насамперед буде вибивати ся часть нікльових грошей а то тому, що при тих грошах не буде великого заходу, бо не треба буде вибивати насамперед плиток, позаяк тота фабрика, що обовязала ся доставити ніклю, взяла на себе доставляти єго вже в готових, круглих плитках, так, що монетарня буде потребувала вибити на них лиш напись. Кільо ніклю платить ся тепер по 5 зр. В послїдних днях вибито вже навіть на пробу штуки по 20 сотиків і они вийшли дуже красно. В більшій масї будуть они вибивати ся аж около 15 жовтня. Зараз по тім будуть вибивати на пробу золоті корони, а під конець жовтня розпічнесь вибиваня золотих штук по 20 корон. Ті гроші будуть вибивати ся поки що лиш для австрo-угорского банку, бо той банк зложив в монетарни на 10 міліонів золота в штабах, з котрих треба в як найкоротшім часї вибити гроші. Відтак буде й правительство перебивати часть своїх грошей які має на складї в касах. Наконець схотять ще й приватні люде давати собі вибивати нові гроші, особливо всїлякі контори виміни, бо будуть ними робити добрі интереси, придаючи их на дарунки на Святий вечер та на Новий рік.
Наконець розпічне ся ще сего року вибиванє срібних корон, щоби одиницю нової валюти — корону — вибити як найскорше. До того ужиє ся передовсїм "таляри звязкові" (Vereinsthaler), які стягнено в цвітни сего року з Нїмечини, і ті запаси срібла, які скарб має тепер. Пізнїйше будуть перебивати ся і ті срібні гроші, які мають стягнути ся до кінця сего року. Зараз по тім видасть правительство розпорядженє, що мають стягнути ся теперішні срібні гроші, штуки по 2 зр. і чверть-риньскі, сі послїдні головно длятого, що срібні корони будуть зовсїм подібні до чверть-риньских і так само великі, та длятого не можуть курсувати рівночасно побіч себе. Вибиванє бронзових сотиків, штука по 1 і 2 сотики, розпічнесь значно пізнїйше. На разї не буде монетарня сама вибивати бронзових плиток, лиш та фабрика, котра підоймесь доставляти бронзу, а що достава бронзу має розпочати ся аж 10 сїчня 1893 р., то вирізуванє плиток може розпочати ся аж під конець сїчня або з початком лютого, через що очевидно мусить опізнити ся і само вибиванє бронзових монет. 