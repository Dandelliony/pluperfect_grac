◦ ◦ ◦ ◦ ◦ ◦ ◦ ◦ ◦ ◦

На засїданю центрального видїлу товариства "Просвіта" дня 15 н. ст. вересня с. р. полагоджено поміж иншими також справу обходу ювілею смерти незабутнього поета Маркіяна Шашкевича і перенесеня мощей єго з Новосїлок коло Камінки струмилової до Львова. І так: Принято до відомости письмо з ц. к. староства в Камінцї струмиловій, дозволяюче на відкопанє мощей і перевезенє их до Львова. Поручено отже канцелярії товариства полагодити ще поменші жаданя ц. к. староства і віднести ся до філії товариства в Камінцї струмиловій в справі остаточного полагодженя справи. Перенесенє мощей відбуде ся дня 24 н. ст. жовтня с. р. в Камінцї струміловій а 25 н. ст. жовтня у Львові. До участи в сїм, для Русинів великім святї рішено запросити видїл краєвий, раду міста Львова, намістника, університет, політехніку, митрополита і обох епископів руских, всї народно-рускі товариства і Народний Дім та Ставропігію. Дальше упрошено члена ради міста Львова д-ра Савчака занятись полагодженєм справи відступленя місця на кладовищи Личаківскім, о що видїл "Просвіти" просив маґістрат міста Львова, а народні рускі товариства, щоби вибрали по одному делєґатови до комітету, котрий має занятись обходом ювілейним спільно з співацким товариством "Боян", бо вечером в день похорону мощей Маркіяна Шашкевича у Львові відбуде ся у великій сали "Народного Дому" концерт, з котрого чистий дохід призначує ся на памятник на могилї бл. п. Маркіяна Шашкевича.   Товариство обезпечень "Днїстер" розвиває ся що-раз красше. З днем 25 н. ст. вересня число поліс, обезпечених в "Днїстрі", переступило 10.000. Подаючи сю вістку, надїємось, що загал Русинів прийме єї з повною радостію, бо в успішнім розвитку "Днїстра" лежить запорука нашої будучности.   Дати що-до величини шкоди, нанесеної сегорічними повенями в Галичинї, доповняємо тепер ще що до трех повітів: ланьцутского, долиньского і жидачівского. Підчас другої повени потерпіло в ланьцутскім 19 громад а на 6.853 морґах понищених виказано шкоди 160.390 зр.; в повітї долиньскім в 14 громадах на 2.570 морґах було шкоди 43400 зр.; в повітї жидачівскім в 42 громадах обчислено шкоду на 576.620 зр. Так отже друга повінь нанесла шкоди в Галичинї на 5,470.030 зр., дочисливши-ж до того шкоду з першої повени в сумі 1,429.742 зр., видимо, що Галичина потерпіла сего року від повени шкоди на 6,899.772 зр.   Видїл краєвий почав уже з сим місяцем рускі справозданя свої для сойму друкувати не кирилицею, але гражданкою [правописію фонетичною]. Надїятись, що й правительство краєве і центральне занехає вже раз у Вістниках законів краєвих і державних та й в инших друках руских кирилицю а прийме гражданку.   Віче властителїв реальностей відбуло ся оногди перед полуднем у Львові. Віче радило над невідрадним положенєм властителїв камениць а то за-для великих податків, котрі виносять 45% доходу, перепон які ставляють власти в фасіонованю і за для несовістности льокаторів. По кількох промовах ухвалено відповідні резолюції, а именно: 1) щоби правительство знизило стопу виміру податкового, 2) щоби завело 5-лїтні періоди в оцїнюваню чиншів, так що фасії не предкладались би що року і 3) щоби підвисшило процент з доходу на репарації камениць з 15 на 30%. — Крім того ухвалено внести петицію до сойму о збільшенє числа послів з міста і нараджувано ся над кандидатурою посла до ради державної. Поки що зголосив свою кандидатуру па оногдашних зборах редактор Kurjer-a Lwowsk-ого Генрик Ревакович і заповів, що на зборах в середу виголосить кандидатску бесїду. Вкінци ухвалено скликати збори виборцїв на середу дня 27 вересня, на пятницю дня 29 вересня, на недїлю дня 1 жовтня і на второк та середу 3 і 4 жовтня. На тих зборах будуть зголошуватн ся кандидати на послів. — Сам вибір припадає дня 5 н. ст. жовтня.   Дрібні вісти. Директор руху зелїзниць державних у Львові, Дейма, виїхав на кілька днїв до Відня.   Дѣло 