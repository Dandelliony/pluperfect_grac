На помноженє фонда і памятника. — Сензаційний процес розпочав ся вчера у Львові.

На помноженє фонда і памятника для бл. п. Володимира Барвіньского відбув ся в Богородчанах дня 21 сїчня (2 лютого) 1890 вокально-декляматорскій вечерок, прихід з котрого виносить 134 зр. 60 кр. а чистий дохід 60 зр. Комітет, що займав ся устроєнєм сего вечерка, складає отсим прилюдно сердечну подяку всїм Всч. Отцям духовним, Вп. Панам і Паням, котрі своїм ласкавим удїлом причинили ся до звеличеня наведеного вечерка, а именно: Всч. оо. Н. Котлярчукови, К. Петровскому, Гр. Процикови, С. Левицкому і Вп. пп. Я. Кумановскому, Л. Гузареви і Зарицкому за прегарний спів! — Вп. пп. Ев. Галиковскій і М. Пачовскій за гру на фортепянї, Вп. п. Ст. Пауківній і п. Л. Гузареви за деклямації і Всч. о. О. Левицкому за відчит о дїяльности бл. п. Володимира Барвіньского. — Також складає комітет прилюдну подяку презесови товариства касинового в Богородчанах Вп. п. К. Страссерови за охотне відступленє комітетови саль касинових на вечерок, — дальше Добродїям, котрі добровільними датками причинили ся до помноженя повисшого фонда, і всїм тим, що не щадячи трудів поспішили на вечерок. — Вкінци мило піднести комітетови на сїм місци, що і побратима нам народность польска сильно була на вечерку репрезентована интеліґенцією як місцевою так і доокрестною. За комітет: К. Пачовскій предсїдатель, Е. Ляшецкій секретар.
Сензаційний процес розпочав ся вчера у Львові. Прокураторія обжаловує чотирох жидів, Доннера, Боруха і Рубіна Бухштабів і Йосля Доннера, котрі станувши минувшого року перед судом присяжних за обманьство, старали ся при помочи свого защитника д-ра Бавмана підкупити судьїв присяжних і давали им гроші або матерії на одїж за то, щоби видали вердикт уневинняючій обжалованих. Справа ся вийшла на верх через одного з судьїв присяжних і тогди зараз арештовано д-ра Бавмана, котрий відтак старав ся в арештї відобрати собі житє через повішенє і підрізанє горла, але лиш незначно себе скалїчив. Бавман зробив ся відтак божевільним. На свідків до сего процесу покликано бувших в своїм часї судьїв присяжних і всї они зізнали, що Бухштаби старались всякими силами підкупити одного з них а именно Крушевского а д-р Бавман напастував бувшого присяжного п. Спожарского дома і на улици. Свідок адвокат д-р Ґорецкій зізнав, що присяжний Круліковскій приходив до него з Хасклем Доннером і радив ся, чи має дати гроші Доннерови при значені для одного з присяжних. Д-р Ґорецкій то єму відрадив. Вчера скінчено поступованє доказове і відложено розправу до нинї. 