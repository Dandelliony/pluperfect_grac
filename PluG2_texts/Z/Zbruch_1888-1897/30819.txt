Помер Константин Томащук. — Статистика армії нїмецкої і россійскої.

Константин Томащук, професор і першій ректор черновецкого университету, посол до буковиньского сойму і до ради державної, помер дня 19 н. ст. у Відни, на рака в жолудку, в 49-ім році житя. Покійний був по батькови Русин (мати єго була Румунка). Отець Константина був урядником консисторским в Чернівцях. Як і доси дїєся при таких мішаних супружествах на Буковинї, дома говорено по нїмецки. Гимназію кінчив покійний Константин в Чернівцях, де в 1850-тих роках професорами були Нїмці — запеки-централисти. По испитї зрїлости удався (1857 р.) пок. Константин на университет до Львова на видїл правничій. Яко студент университету держав себе за Нїмця. Окінчивши права і одержавши степень докторскій, вступив (1863) до львівскої прокураторії скарбу і пробував у Львові до 1867 року. В тім році перенесено єго до прокураторії скарбу в Германштадтї, але небавом, бо в семім році цілої єго служби при фіскусї, покликано єго на совітника суду до Черновець. За той скорий аванс мав пок. К. Томащук дякувати тілько своїм незвичайним здібностям. Яко совітник суду в Чернівцях увійшов, на бажанє бл. п. епископа буковиньского Гакмана, 1871 р. на посла до сойму і до ради державної из групи фонду религійного і від тогди почалася парляментарна дїяльність д-ра Константина Томащука. Як в соймі так і в радї державній уважав себе за Нїмця і завсїгди ишов з централистами, а в остатних роках належав до сполученої лївиці ради державної. Пок. Томащук був одним з найспосібнїйших послів, чоловік глубоко учений в праві, философії і исторії, а до того дуже краснорїчивий. Забирав слово рїдко, але коли промовив, то розумно, очевидно в дусї партії, до котрої належав. Єго заслугою було основанє университету в Чернівцях в 1875 році. Тогдї то він став від разу звичайним професором австрійского права цивильного і першим ректором. Покійний, яко Русин по батькови, повинен був уважати себе Русином і служити свому народови, — того він не чинив, пійшов на службу Нїмцям, — але при тім Русинам не був прямо неприхильний, і тим різнився від других ренеґатів, особливо таких, котрі з Русинів перевертаються в Поляків. Полякам же пок. Томащук завсїгди викидав их нетерпимість супротив Русинів, а пізнав єї дуже добре, коли ще був урядником у Львові і бачив, що дїялося в Галичинї в перших роках конституції. У Львові бував покійний гостем митрополита Литвиновича, котрий будучи в Чернівцях жив у приязни з вітцем Константина Партенієм Томащуком. Від року вже посол Томащук занепав на здоровлю і нив з кождим днем, поки смерть не зломила єго дня 19 н. ст. с. м.
Статистика армії нїмецкої і россійскої. Календар двірскій, виданий в Берлинї, подає статистику армії нїмецкої і россійскої в часї мира; і так: армія нїмецка має разом 884 баталіонів піхоти, 465 швадронів кінноти. 364 батерій, 1500 канон, 19.475 официрів, 468.409 вояків; — армія россійска 848 баталіонів піхоти числячих разом 686.312 вояків, 328 швадронів кінноти, разом 57.416 вояків, 344 баталіонів полевої артилерії, маючих 1542 канон і 61.880 вояків, 33½ баталіонів саперів, числячих 18.977 вояків і 35.130 вояків таборових, разом отже ціла армія poccійска числить в часї мира 859.723 вояків. 