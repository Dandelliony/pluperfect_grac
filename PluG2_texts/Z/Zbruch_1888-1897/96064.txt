◦ ◦ ◦ ◦ ◦ ◦ ◦ ◦ ◦ ◦

Товариство Руских женщин в Станиславові устроює в понедїлок дня 11 н. ст. марта с. р. в сали Кола міщан [ринок ч. 7] в честь памяти XXXIV-их роковин смерти Т. Шеченка торжественні вечерницї, на котрі Вп. Земляків видїл сего товариства сердечно запрошує. — Від видїлу.   На засїданю стрийскої ради повітової дня 28 лютого с. р. вибрано віце-маршалком одноголосно о. Льва Шанковского. Стрийскій повіт має вкінци по довгих-довгих лїтах віцемаршалка Русина. Жаданє Русинів сповнило ся, они таки поставили на своїм і вийшли побідниками. — На тім-же засїданю ухвалила рада на внесенє д-ра Олесницкого для стрийскої філії "Просвіти" 30 зр. на рік 1895-ий.   З "Народної Торговлї". Сим маємо честь повідомити Всч. Духовеньство і ч. Братства церковні, що світло подорожіло о чотири зр. на 100 кільоґрамів. Ми однако запевнили для наших відбирателїв, котрі замовлять у нас світло до висилки просто з фабрики найпізнїйше до 28 н. ст. марта 1895, давну цїну т. є. 78 зр. за 1, а 72 зр. за 11 а від 100 кільоґрамів loco фабрики. Хто замовить світло по 28 марта будемо зачисляти цїну о 4 зр. висшу. Дирекція.   Стіпендійні підмоги. Совіт Народного Дому у Львові продовжив побиранє стіпендійної підмоги имени Теодора Лукашевского в сумі 100 зр. річно Теодос. Заяцеви окінченому правникови на р. 1894/5 і 1895/6, до осягненя надїленим степени д-ра прав. — Стіпендійні підмоги з фонда бл. п. о. Петра Целевича, пароха в Викторові, в сумі 100 зр. на рік надав тойже совіт: 1) Констант. Целевичеви уч. II. року учительскої семинарії в Тернополи, синови адюнкта при тамошнім окружнім судї а внукови фундатора, на сей шкільний рік; 2) Корн. Могильницкому, слухателеви II. року прав в черновецкім університетї, синови пароха з Бабча, також на сей шкільний рік; 3) Ант. Дошнї, слухателеви II. року прав в львівскім університетї, сиротї по народнім учители, до оконченя наук і 4) Теод. Гисовскому, слухателеви II. року прав в львівскім університетї, синови пароха в Лїсках, також до окінченя наук.   Кс. Стояловскій має стати сими днями перед трибуналом в Тїшинї за провини прасові. Тимчасом доносять з Тїшина, що папа прислав кс. Стояловскому своє благословеньство за оборону люду.   Примірний отець. Сими днями приїхав до Львова з Коломиї син почтового кондуктора, 9-лїтний Едвард Нивелиньскій, котрого 10-лїтний брат єсть бляхарским робітником і має 30 кр. денно. Хлопця Едварда вигнав власний отець з дому, купив єму зелїзничій білєт, дав 3 зр. і погрозив револьвером, що єсли верне ся домів, буде застрілений. Вітцеви розходилося о те, щоби єго старшій син удержував молодшого.   Огнї. В Чукви під Самбором погоріла дня 26 н. ст. лютого вечером стайня тамошного греко-кат. пароха о. Ант. Ґелитовича з цїлим живим инвентарем, т. є 23 штук рогатої худоби і 7 коней. Инвентар не був обезпечений, а причиною пожару мала бути, як кажуть, дурноватість пастуха, що підпалив в стайни вязанку соломи, щоби при огни загріти ся.   Пошести ширять ся в Коломиї і охрестности. Тамошна Gazeta пише: Діфтерія лютить ся між дітьми а тиф у старших. Майже на кождій улици у нас єсть кілька случаїв діфтерії, а в Печенїжинї пятнистий тиф забрав вже богато жертв. Навіть тамошний лїкар д-р Вінценц занедужав на пятнистий тиф.   Аристократ в домі божевільних. Сими днями перевезено з Будапешту до заведеня для божевільних в Деблінґ коло Відня ґр. Дунина Борковского. Єго замкненє в згаданім заведеню наступило на жаданє єго матери. Ґр. Борковскій вів в Будапештї дуже гуляще і розкішне житє, робив величезні довги і війшов навіть в непорозумінє з поліцією. В тій справі мають появити ся дуже сензаційні вісти.   Дрібні вісти. Директор почт п. Сеферович виїхав в урядових справах до Відня, а управу дирекції почт і телєґрафів обіймив поки-що совітник Габерлє. — В четвер приймав цїсар на авдієнції намістника ґр. Казим. Баденього. — Цїсар дарував громадї Грабовець скільскій в стрийскім повітї 100 зр. підмоги на відбудованє погорівшої церкви. — В Бориславі наступила сими днями експльозія в законі Брінкса, в наслїдок чого погибло двох робітників. — В Ярославі дістав ся під колеса машини поспішного поїзду робітник занятий оевітлюванєм возів і мимо задержаня поїзду погиб на місци. — Цїсар дарував громадї Доброводи навіщеній елєментарним нещастєм 300 зр. підмоги. — Намістник ґр. Бадені повернув в недїлю з Відня до Львова. — Архикнязь Петро, один з наймолодших князїв Гасбургского дому, именований поручником 41 полку піхоти в Чернівцях. — Намістництво дозволило робітникови при зелїзничих варстатах в Стрию Петрови Щурови, змінити родове назвище на "Тугович". — Субститутом помершого львівского адвоката д-ра Штроменґера назначений адвокат д-р Кратер. — Під Владикавказом в Россії відкрито нові копальнї золота. — При одескім університетї буде отворений медичний видїл. — Исмаил-паша, бувшій кедив Єгипта помер в 65-ім роцї житя в Царгородї. Від 1879 року, коли султан зложив єго з престола, переживав Исмаїл в Неаполи, в Римі або на Францускій Рівієрі, побираючи від султана 50.000 франків річно.   Дѣло 