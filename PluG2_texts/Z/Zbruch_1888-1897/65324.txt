◦ ◦ ◦ ◦ ◦ ◦ ◦ ◦ ◦ ◦

Петиція урядників. На вторковім засїданю ради державної внїс, як звістно, пос. Екснер петицію урядників державних, маючу більше як 20.000 підписів, а домагаючу ся управильненя службових і правних відносин урядників, реформ санітарних і гіґієнічних і вкінци реформ внїшних товариских відносин урядників. В тій справі має удати ся сими днями депутація, зложена з трех послів-урядників до ґр. Таффого і Штайнбаха, щоби просити их подпори. Між иншими жадають петенти: зміни платнї в той спосіб, щоби річна платня XI ранґи виносила 700, 800 і 900 зр., в X ранзї 1000, 1100 і 1200 зр., в IX ранзї 1300, 1400 і 1500 зр., в VIII ранзї 1600, 1700 і 1800 зр. Крім того жадають петенти: загального підвисшеня додатків службових і реформи дотеперішної табелї, нового системізованя всїх посад урядників IX, X і XI ранги, признаня 10-процентового личного додатку урядникам від VIII до VI ранги, єсли через пять лїт не авансували, установленя трилїтя замість пятилїтя, уреґульованя пенсії вдів, додатку на уніформи, виданя праґматики службової, відпочинку недїльного, удїлюваня що року дво-, а евентуально чотиро-тиждневої відпустки і т. д.
Нова львівска рада міска відбула оногди своє перше засїданє. По богослуженю в катедральнім костелї зібралось 70 членів нової ради в сали ратушевій. Тут привитав их президент міста п. Мохнацкій, просячи их старатись о публичне добро. Відтак приступлено до вибору верифікаційної комісії, до котрої увійшли між иншими: проф. Радзишевскій, проф. Пєнтак і Шаєр. Внесенє, щоби комісія веріфікаційна розіслала своє справозданє всїм радним до перестудіованя, не удержало ся. Вкінци уповажнила нова рада маґістрат полагодити наглячі справи.
Протест против вибору нової ради міста Львова внесено вчера 25 н. ст. цвітня. В протестї покликують ся підписані на неправильности і обманьства, які мали дїятись при тім виборі.
В оборонї чести сестри. В Борівцях, повіта кіцманьского на Буковинї удержував селянин Гордей, отець кількох дїтей любовні зносини з дївчиною Юстиною Тефоничук. О тих зносинах знало цїле село і брат Юстини Никола Федорак робив їй нераз докори. Дня 19 н. ст. цвітня довідав ся Никола, що Гордей находить ся в хатї Юстини. Побіг отже там, вивалив двері і хопивши ніж пробив Гордея, котрий на місци упав трупом. Николу арештовано.
Пересторога перед мантїями. До одної ґазети краківскої доносять, що вже тепер спекулянти і мантїї починають волочити ся по селах та туманити нарід з причини реґуляції валюти. Дїє ся то особливо у всхідній Галичинї, де нарід темний і непорадний. Лучали ся вже такі випадки, що арендар купував від селян паперові реньскі по 90 або 95 кр. за штуку, заявляючи, що єсли тепер не схотять взяти 90 або 95 кр., то пізнїйше дістануть 80 або й менше, бо нові гроші видано вже у Відни, а старі тратять вартість. В такій спосіб мали вже викупити досить паперових реньских вандруючі крамарі від селян. Мантїї надїють ся заробити грубі гроші, користаючи з темноти селян. — Було би дуже на часї, щоби наша интеліґенція по селах поучила нарід і престерігала перед такими дурисвітами, що вже від тепер затирають руки на знаменитий заробок.
Новий рід обманьства. Прокіп Семчишин, — як сам признав ся на поліції, — обманув два рази колєктантку при Городецкій улици, Розу Кнопф, в той спосіб, що фальшував льотерійні картки, витираючи вписані числа ґумою, а вписуючи натомість числа які вийшли на льотерії, а відтак приходив до неї по виплату на ті картки. Семчишин вдоволяв ся лиш амбами, бо виплата на терно не пійшла би була так легко.
Самоубійства. Дня 25 н. ст. цвітня о годинї 8-ій рано відобрав собі житє вистрілом з рушницї — як нам пишуть з Калуша — Станіслав Фоґельман, касієр громадскій в Калуши. Причиною самоубийства було лихе пожитє домашне. Покійний полишив много письм до знакомих і свояків. — Зі Станіславова доносять: Дня 26 цвітня в касарни войсковій в Станіславові відобрав собі житє вистрілом з карабіну Манліхера Фірер 69 бат. краєвої оборони, Яремків. Причиною самоубійства було се, що Яремків зле обходив ся з вояками. Перед кількома днями один вояк за-для такого знущаня утїк, а коли не вертав довшій час, Яремків побоюючись кари, яка єго за се ждала, відобрав собі житє. Дезертир вернув, але Яремкова вже не стало. — Оногди по полудни застрілив ся у Львові в готели Молдавскім Бернард Розенбах, майстер фармації родом зі Станіславова а перебувавшій послідними часами в Мостисках. Причиною самоубійства була ймовірно божевільність.
Огнї. Дня 10 н. ст. цвітня повстав в наслїдок підпаленя огонь в Лужку долїшнім, дрогобицкого повіта і знищив 27 господарств. Шкода виносить 11.000 зр. а убезпечена була лише на 2430 зр. Палія увязнено.
Ювилей 900-лїтних роковин основаня епископства в Володимири волиньскім, буде обходити в маю с. р. православна церков в Россії. До сего торжества роблять ся вже від довшого часу великі приготовленя, і після донесень россійских ґазет, буде оно обходити ся дуже величаво. Між иншими задумують також перенести чудотворну икону Матери Божої Почаївскої з Почаєва до Володимира волиньского. Перенесенє икони розпочне ся дня 14 н. ст. мая при участи богомольцїв і войска. Икону понесуть через місточко Радивилів, відтак через Срібно, Хотин, Ридків, Берестечко, Смоляву, Голятин, Мислини, Звиняче, Божів, Озерцї, Колпитів, Свинюхи, Войнин, Шельвів, Марковичі, Локачі, Бобичі і Микуличї. Всї ті місцевосци лежать вздовж границї галицкої. Дня 22 н. ст. мая стане икона в катедрі епископскій в Володимири волиньскім. По скінченім торжестві буде икона перенесена до Ковля а з-відти перевезуть єї зелїзницею назад до Почаєва. Нарід сїльскій, не розуміючи значіня торжества і не могучи собі витолкувати по-що икону забирають з Почаєва, розповідає собі, що все те робить ся задля того, що буде війна і длятого беруть икону з Почаєва, бо місцевість лежить на граници і икона могла би попасти в руки неприятеля.
Відкритє читальнї "Просвіти" в Сопошинї (під Жовквою). Вже в другім селї належачім до парохії Вп. о. Александра Саноцкого з Мацошина, декана Жовківского, именно в Сопошинї, оснувала ся — по перебореню різнородних перепон і ворожих аґітацій — нова читальня "Просвіти".
Відкритє читальнї відбулось в недїлю Томину в сали шкільній при дуже радістнім настрою численно зібраних селян і гостей з околицї. Членів вписало ся наразї 40, — як на мале число руских парохіян в Сопошинї число поважне. До видїлу читальнї вибрані: яко голова о. Олександер Саноцкій, місцевий парох і головний основатель читальнї дальше Сильвестер Музика, новий дїдич сопошиньскій, Русин, яко заступник голови, Ив. Татух яко секретар, Стефан Букало яко бібліотекар і Василь Кохан яко касієр. Заступниками видїлових вибрані: Федь Постернак і Тонко Калинюк. 