По причинї вибору гр. Борковского послом.

По причинї вибору гр. Борковского послом до ради державної пише нам справедливо один патріот з Поділя:
"Вибір аристократа гр. Борковского на посла до ради державної здивував нас, не длятого, що Поляки єго вибрали — они в политиці не тілько нїякого поступу не роблять, не дотримують кроку ідеям новійшим, але радше вертаються взад, до часів речи-посполитої, за котрої ще й висше стояли, бо кромі шляхти мало удїл в справах публичних також духовеньство, нинї-ж всю власть управляючу захопила в свої руки шляхта, — але то нас дивує, що правительство австрійске явно підпирає то застарїле і невідповідне всякому поступови часу стремленє шляхти.
"Революція Француска і упадок Польщі показали аж надто ясно непрактичність такої управи, а правительство повинно науку тую записану в исторії, все мати в памяти і на очех. Нинїшні управителї забувають, що побіч шляхти суть ще инші кляси суспільности, без котрих держава истнувати не може. Поставивши раз принцип рівноуправненя, повинно правлїнє державне принцип той плекати і розвивати, а не дозволяти, щоби одна кляса поборювала права кляс других. Таке легковаженє обовязків у людей, покликаних до береженя прав усїх верств суспільности, вироджує природно деморализацію у одних а невдоволенє і обуренє у других. Потомки наші увидять, що з того вийде!"
Другій патріот рускій з погранича мазурского пише нам: "Не увірите, з якою нетерпячкою вижидали не тілько Русини-заточники, але і Мазури-демократи нашої околиці результату найновійшого вибору посла до ради державної на місце небіщика Ґрохольского. Русини надїялися скрїпленя голосу руского народу перед правительствомь і народами Австрії одною силою доброю, випробованого, повною свідомости народних идеалів, — Мазури же демократи вижидали з прихильностію пролому демократичного принципу до повнїйшого житя, погрому новочасного февдализму силою правдивої інтелигенції просвічених мас. Ожиданє одних і других було тим більше надїйне, що результат був у руках тих, котрі, як здавалося, честь народну і власну несли до урни виборчої...
"Та ба! По виборї погано говорять тут здорово-мислячі Поляки о упокоряючім околицю Тернополя, Збаража і Скалата результатї вибору. Всї однодушно кажуть, що упадкови народного кандидата винна тілько інтелигенція руска, і приходять до пересвідченя, що славлений патріотизм рускои інтелигенції починає ставати "байкою". Кажуть: от на примір ксьондз польскій на Мазурах, хоть меншій має вплив на люд, як рускій священик, а все таки поведе єго, куди схоче: досить кількох обєктивних наук і приватного впливу. Але якій интерес має польскій ксьондз в виборах? Він дїтей не має — "єрархія", уроджена з дипломом що-найменше на староства, посад з перед носа їм не забере; зубожілість люду єго не діймає, бо аж надто має і без "доходів". Але як низько спадає в їх очех то недбаюче — коли вже не о честь власну, то о добро своїх дїтей, о свій власний добробит, о повагу свого національного імени, — духовеньство тих околиць, де з єго вини паде народний і симпатичний кандидат — до того ще брат — священик! Так тут говорять.
"Очевидна рїч, що Русинови прикро слухати сеї инсинуації на стан найдостойнїйшій, стоячій усе в перших рядах борців о честь і право народу, — але з другої сторони недавний сервилизм, оказаний в тих самих околицях при похоронї найзапеклїйшого противника Руси — каже нам тяжко-тяжко задуматись над самими собою...
"Всїм здорово-мислячим людям здаєся, що головне лихо — то недостача карности серед рускої интелигенції, поблажуванє одиницям в случаю зради справи народної, сповненої чи то прямо, учинком, чи непрямо, залишенєм патріотичного обовязку. Тимчасом кожду зраду народної справи треба карати безоглядно, як безоглядно ніж прикладаєся до заґанґренованого тїла. Така карність мусить у нас бути, коли хочемо устоятись супротив ворогів. Ми мусимо знати, хто в честній борбі стоїть з нами, а хто кождої хвилї готов зрадити найсвятїйше дїло народне..." 