 ◦ ◦ ◦ ◦ ◦ ◦ ◦ ◦ ◦ ◦ 

Перегляд политичний.
Вість, що министерство просвіти думає предложити палатї панів нову новелю шкільну, потверджує тепер також і "Grazer Volksblatt", газета, котра — як кажуть — єсть органом кн. Лихтенштайна. Газета ся додає ще, що внесенє згаданої новелї зараз, "по дискусії над законом войсковим" відповідає виразно приказови цісаря. "Відносини на правици — каже згадана газета — прояснилися. Ми певні, що правиця згодиться на сю новелю, певнїйші, як були в осени. Внесенє реформи шкільної, якої жадає в засадничих точках проєкт шкільний кн. Лихтенштайна,має всякі вигляди бути принятим." Говорять також, що згадана новеля буде мати значенє також і для Галичини.
У Відни розійшлась поголоска, що министер просвіти д-р Ґавч має незадовго податися до димисії і буде именований намістником Горїшної Австрії. Поголоска та походить з кругів клерикальних і стоїть в звязи з новелею шкільною. Министер — кажуть — має податися до димисії зараз по великодних святах.
Угода Чехів з Нїмцями розпочалася на добре і здаєся, що увінчаєся успіхом. З Відня доносять, що гр. Таффе виїхав з совітником министерства Кляпсом до Праги, щоби там посередничити в угодї в справі виборів до ческого сойму. Здаєсь, що найпершим наслїдком сеї угоди буде, що дотеперїшний намістник Чех, барон Кравз, буде мусїв уступити.
"Fremdenblatt", орган австрійского министерства дїл заграничних, так відзиваєсь о новім кабинетї румуньскім: Уступленє кабинету Розетти-Карп єсть наслїдком виключно лиш внутрїшних відносин. Кабинет Катарджу-Лаговарій стараєся бодай відперти помовку, будьто-би він хотїв змінити заграничну политику Румунії. Наколи новий кабинет возьме щиро неутральність за підставу до своєї политики заграничної і виступить против всяких деструктивних агитацій, то може бути певний, що сусїдні держави будуть єму прихильні, хоч ледве чи можна держатися неутральности, не опираючись на сильнїйшу державу. Австро-Угорщина глядить на розвій Румунії з звістної точки погляду, що розвій державних индивидуальностей на Всходї єсть найлїпшою порукою укрїпленя тої политики порядку, котра єсть заразом политикою миролюбивих держав. Тишина, яка настала в справі всхідній, походить з відси, що народи на Всходї прийшли до самопізнаня національного, а то дає найлїпшу поруку, що ті народи схотять і зуміють боронитися від всякої чужої опіки.
Від якогось часу ходять в францускій прасї упорно вісти, що цар має приїхати до Парижа на всесвітну виставу. Вісти ті, хоч деже неімовірні — бо ледви можна припускати, що цар відважиться їхати туди, де сидять головні проводирї нигилистичного руху — здаються находити потвердженє в найновійшій вісти, після котрої має прибути до Франції россійска ескадра і буде стояти в однім з француских портів через цілий час вистави. "Nordd. Allg. Ztg." не хоче вірити сїй вісти і каже, що она потребує ще потвердженя, бо годї припустити, щоби Россія солидаризувалася з ювилеєм революції
З Риму доносять, що Криспи постановив мимо опозиції других членів кабинету виступити в справі абессиньскій енергично і перевести свої пляни при помочи ухвали парляменту. Одна часть италійскої праси промавляє дуже за енергійною акцією в Абессинії і домагаєся, щоби з Массави вислати зараз войско до Керен і Асмари і заняти сі місцевости. До "Pol. Сorr." доносять знов, що италійске правительство постановило поки що не братися до нїякої воєнної акції в Африці і чекати, аж доки в Абессинії не настане відповідна пора до того. Наколи-б справа там так уложилася, що Италія уважала-би за відповідне виступити чинно, то тогдї збереся ще рада министрів і застановиться над ситуацією. 