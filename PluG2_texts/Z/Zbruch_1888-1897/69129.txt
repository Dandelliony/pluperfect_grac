◦ ◦ ◦ ◦ ◦ ◦ ◦ ◦ ◦ ◦

В справі принятя цїсаря у Львові відбула вчера львівска комісія кантатова засїданє під проводом радного Бардаша. Комісія ухвалила, що відспіває ся в часї гостини цїсаря кантата польска, відтак руска, а вкінци имн народний. На внесенє д-ра Рошковского поручено композицію рускої кантати і уложенє до неї відповідного тексту професорови Наталеви Вахнянинови, а композицію кантати польскої директорови Невядомскому, з текстом Белзи. Господарем вибрано п. Макаревича. Вкінци вибрано комісію артистично-господарску, до котрої увійшли: д-р Рошковскій, Марек, Цетвиньскій, Шварц, Тот, Володимирскій, Гордися, Вшелячиньскій, Невядомскій і д-р Федак. На внесенє п. Вшелячиньского признано тій комісії довільний обсяг дїланя.
Повінь. З Маріямполя доносять, що по послїдній 48-годинній зливі прибула нагло така маса води з гір, що Днїстер заляв всї луги і поля прибережні. Повінь ся дасть ся хиба порівнати зі страшною повінею з 1884 року. Шкоди в збіжах і сїнї величезні. Також і допливи Днїстра повиливали і наробили богато шкоди в прибережних громадах.
В львівскім судї карнім відбуло ся вчера дня 29 н. ст. липня льосованє судьїв присяжних до каденції судової, начинаючої ся дня 5 н. ст. серпня. На порядку дневнім в будучій каденції стоять між иншими: Справа Валядієра і тов., котрий в зимі доспустив ся більше як 150 комнатних крадежей; дальше справа д-ра Медвея; справа жидів о торговлю дївчатами; справа Шуманьского о крадїж з вломом і бунт в арештах; справа Гасса о кільканацять крадежей в церквах і костелах і богато справ о убійства між селянами. Позаяк матеріялу призбирало ся надто богато, то компетентні круги скликали надзвичайну, рівночасно функціонуючу другу серію cудьїв присяжних, бо одна серія не могла би собі дати ради.
Головна розправа в сенсаційнім процесї гофрата Тшцєнецкого і товаришів о митові дефравдації на Буковинї відбуде ся у Відни від 12 до 30 н. ст. вересня.
Самоубійство. Вчера на міскій стрільници у Львові відобрав собі житє вистрілом з револьверу молодий, елєґантно убраний мужчина. Після найденої коло него картки, називав ся він Іосиф Стефаньскій, мав 28 лїт і був субєктом та приїхав з Кракова. Трупа відставлено до шпиталя. 