Відозва.

Посестри Русинки!   "Клюб Русинок" постановив взяти участь в виставі краєвій, проступаючи враз з другими рускими товариствами до устроєня павільону "Руских Товариств".   При тій нагодї загадав "Клюб Русинок" зібрати з цїлого краю, а неменше і з других частей Руси-України, всякі взори робіт ручних нашого сїльского жіноцтва, а именно: гафти, мережки і инші вишивки, ґердани, писанки, роботи чипцеві і инші роботи на короснах, окраси стїн з паперу і т. п. Зібрані взори були би предметом вистави краєвої в р. 1894, а опісля стались би підставою до повного видавництва орнаментики народу руского.   До осягненя сеї цїли мусимо відозватись до наших подруг Русинок з просьбою о поміч і співдїланє, тим більше, що і так се вже крайна пора призбирати взори нашої народної орнаментики, котра що-раз більше уступає під напором виробів фабричних.   Ми віримо кріпко, що так як наші посестри на зазив п-и Ир. Герасимовичівної поспішили з богатими власними працями, щоби дати засновок до здвигненя памятника Тарасови, так і тепер поспішать зібрати ті неоцїнені останки нашого народного майна, ті окраси наших строїв, комнат і пр., те незатерте свідоцтво артистичного змислу і поетичного духа нашого народу, — щоби дати не лише впізнати те богацтво ширшому світови, але і охоронити єго від затрати.   Щоби надати одностайність внїшній формі надсиланих взорів і пр., просимо:   а) уживати до збираня взорів полотна такого, яке уживаєсь в селї, з-відки взори взяті;   б) задержувати конче величину полотна 50 цм. високости а 30 цм. ширини, і то осібного кусника полотна на кожде село, хоч би навіть за-для браку різнородности взорів кусник був лиш в части взорами заповнений;   в) взори не потребують бути великі, а лиш тілько з кождого, кілько потреба, щоби цїлий взір виступив; взори ті належать вишивати один під другим і побіч другого, в віддаленю одного центіметра;   г) до кождого взору треба прошити ниткою паперець з названєм взору і єго робітницї;   д) подати місцевість і повіт, з-відки походять ті взори.   В той спосіб зібрані взори уложить "Клюб Русинок" в осібні книжки, котрі будуть предметом вистави.   Взори ґерданів просимо з відповідними названями присилати, а клюб розмістить их на відповідних картонах; так само і паперову орнаментику стїн і образів.   Всї другі взори робіт жіночих просимо надсилати в оріґінальних оказах, додаючи до кождого конче назву народну, а при oриґінальнѣйших спосіб виконаня і призначеня, а надто і имя робітницї.   Наколи би найшлись і инші предмети цїкаві і цїнні жіночого виробу, "Клюб Русинок" просить их випозичити на час вистави, по чім зверне их властителькам, вручаючи за цїлість надісланих предметів. Неменче просить "Клюб Русинок" своїх членів, щоби зводили також власні роботи на виставу надсилати. Членом "Клюбу Русинок" може бути кожда Русинка; треба лише зголоситись до видїлу о принятє.   Від видїлу "Клюбу Русинок".   У Львові дня 14 липня 1893.   Г. Шухевичева, предсїдателька, I. Федаківна, секретарка.   Дѣло   