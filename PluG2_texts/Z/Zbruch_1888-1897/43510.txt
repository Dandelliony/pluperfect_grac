◦ ◦ ◦ ◦ ◦ ◦ ◦ ◦ ◦ ◦

Аванс урядників податкових. З днем 1 грудня с. р. отворить ся 12 нових урядів податкових. Вчера відбула ся в краєвій дирекції скарбу сесія під проводом намістника ґр. Баденього а на порядку деннім були номінації. Заименовано 44 адюнктів податкових, 28 контрольорів і 13 поборцїв.
В Шманківцях, пов. чортківского, відбулось минувшої суботи торжественне відкритє читальнї.
Жителї Гвіздця внесли до дирекції почт просьбу о заведенє з Гвіздця до Коломиї другої їзди почти возової, котра лучилась би з поїздами поспішними.
Нічних ексцесів на великі розміри допустили ся оногди в Бохни офіцири стаціонованого там полку уланів. По вечери, — як пише Gazeta Nar. — при котрій мусїли випити більше вина, анїж се вказують приписи гиґієнічні, порішено витовчи в цїлім місточку шиби в вікнах. Рішенє се перейшло за кілька хвиль опісля в дїйстність і нараз цїле місточко заалярмовано. Жандармерія, котра наспіла з помочію мешканцям, не могла з-разу привернути лад і доперва цїлком рішуче заявленє вахмайстра, що в данім случаю велить без пардону стріляти, змогла успокоїти ексцедентів. Шкоди нанесені винесли понад 800 зр., котрі провинивші ся покрили на другій день добровільно, але все таки вістка о тих ексцесах дійшла вже до команди і міністерства війни. Власти війскові зарядили строге слїдство.
Дрібні вісти. В Спасї коло Долини відбуде ся дня 16 н. ст. падолиста с. р вінчанє п. Вас. Гординьского, укінченого богослова, з п-ю Ольгою Головкевичівною, донькою тамошного пароха. — Найвисшій трибунал орік, що закон з р. 1882, після котрого пенсія урядників публичних до висоти 800 зр. єсть вільна від екзекуції, має бути примінений також до секретарів торговельних і директорів заведень для убезпеченя робітників. 