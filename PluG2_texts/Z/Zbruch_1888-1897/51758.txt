◦ ◦ ◦ ◦ ◦ ◦ ◦ ◦ ◦ ◦

Нові лінії трамваєві у Львові. До Львова прибув сими днями директор товариства Societa Triestina Tramway п. Артелі в справі будови нових ліній трамваєвих у Львові.
Продовженє улицї Кароля Людвіка. Як зачуваємо, то одна анґлійска консорція висилає до Львова свого делєґата в справі розслїдженя можливости закупна всїх реальностей, почавши від пляцу Ґолуховского, на продовженю улицї Кароля Людвіка аж до зелїзничого мосту. Консорція та хоче виложити на се 15 міліонів зр., побудувати на цїлім просторі доми і вілинї а надїєсь з того значних зисків.
Будинок кредитового товариства земского при ул. Кароля Людвіка має бути проданий а товариство хоче собі побудувати власний будинок на улици 3-го мая. Цїна будинку виносить около 450.000 зр. і вже зголошувались чужі спекулянти, котрі хотїли перемінити єго на великій готель, але переговори розбились. Тепер, як зачуваємо, зголосилась спілка краєва, котра хоче будинок набути і зложила вже відповідну кавцію.
Прогулька ціклістів. Члени львівского товариства циклістів пп. Коссак, Вільлєрсторф і Куше виїхали на біциклях до Кошич. Зі Львова виїхали були в недїлю д. 17-го с. м. о 6 годинї рано a приїхали до Кошич в понедїлок о год. 9-ій вечером. Члени кошицкого товариства повитали львівских гостей духе щиро, виїхавши напротив них з циганьскою музикою. З Кошич вертають ціклісти також біциклями.
Общество "Анадемическій Кружок" обходило 19 н. ст. мая 20-лїтний ювилей свого основаня. Ширше о тім ювилею подамо завтра; нинї лише згадаємо, що в обходї взяло участь також "Академично Братство", а віденьска "Січ" надіслала привітну телеґраму, в котрій називає общество "Академическій Кружок" — "дорогим нам" т. є. "Січи"...
З Праги одержала одна часопись львівска слїдуючу вість телєґрафічну: "Зїзд славяньских студентів в Празї розбитий кознями і интригами соціялістів, хотївших надати зїздови соціялістичний характер. Представителї "русской", сербскої, словінскої, словацкої і хорвацкої молодежи опустили Прагу. Остались тілько ческі, польскі і галицко-рускі соціялісти". (Що де хто, а в тім числї і наші радикали хотїли сего, то видко вже з вчорашної дописи з Праги уміщеної в Дѣлї. Narodni Listy нотують, що на бенкетї академиків промовляли з сторони рускої академики Ив. Франко зі Львова і д-р Яросевич з Кракова.)
О вибуху ґазів в копальни Бориславскій, — про котрий ми оногди подали допись з Борислава, — подаємо ще кілька звісток. Згинуло 6 жидів, а 12 виратовано ще живих, хоч попарених. Ce дїялось рано в недїлю. Комісія суд. прибула пополудни, коли донїс їй хтось приватно о вибуху ґазів, бо инспекція гірнича, против приказу видїлу краєвого, звичайно аж по 3 або 4 днях доносить судови дрогобицкому о катастрофах, і через то трудно вислїдити причину нещастя. Сим разом арештував судья робітника Штрахлєра, котрий суперечно поясняв причину огню. Видобутєм трупів з шибів занялась часть робітників під дозором старшого гірничого комісаря Бусека.
Школа лїсничих в Болехові. Наука в сїй школї розпочинає ся дня 1-го жовтня. Два предмети викладають ся в нїмецкім, всї прочі в польскім язицї. Курс треває 11 місяцїв а удержанє одного ученика виносити буде пересїчно до 300 зр. В роцї шкільнім 1891/92 буде в школї поміщених 15 учеників, з котрих 10 може одержати стіпендії від 100—200 зр. Поданя заосмотрені в потрібні документи, вносити треба до дня 20 липня 1891 до дирекції лїсів і дібр скарбових у Львові, де можна також засягнути близших информацій.
Огнї. В Игровици, пов. тернопільского, повстав 9-го с. м. огонь в домі Білоусової для злої конструкції печи. При сильнім вітрі згоріло 14 будинків мешкальних враз з економічними. Шкода виносить більше як 12.000. зр. При гашеню огню відзначились жандарми Старжевскій і Лопушаньскій. — Дня 11-го с. м. погоріли в Верчанах коло Стрия двірскі будинки економічні, власність стрийского купца Шенфельда. — Дня 11-го с. м. згоріло в Освіцимі два доми. Запалили дїти бавлячись сїрниками.
Довговічність. Gazeta Kołomyjska доносить, що в Коломиї жиє старець Стефанович, уроджений в 1790 р. Родина Стефановича числить тепер 78 осіб.
Дрібні вісти. Кардинал Дунаєвскій виїхав вчера рано з Кракова до Риму. — В Кракові стала виходити літературна часопись Myśl під редакцією Іосифа Борнштайна. — Княгиня Милица чорногорска з мужем в. кв. Петром Николаєвичем переїхала в недїлю з Підволочиск через Львів і Краків до Відня. — Архикнязь Леопольд Сальватор повернув вчера з Відня до Львова. 