Вчерашна прогулька до Зимної води-Рудна. — З-під Ланьцута пишуть нам.

Вчерашна прогулька до Зимної води-Рудна, устроєна товариствами "Руска Бесїда", "Академичне Братство" і "Зоря", удалася знаменито. О год. 4-тій зібралось на зелїзници Кароля-Людвика так велике число осіб, що дирекція зелїзниці мусїла долучити до поїзду, зложеного з кільканацяти возів, з-разу три вози, а відтак ще три вози і окремий віз для музики войскової 95 полку. Взагалї мали розпродати до 700 білетів їзди. В Руднї вижидало гостей гарно прибране хоругвами і зеленею місце прогульки і в одній хвили зароїлось по всїх місцях від Львовян, що так жадні свіжого воздуха сельского. Почали бавитись обруча і инших забав товариских, дїти облягли кілька гойданок, деякі забавились в круглї, а між тим всїм розлягались звуки войскової музики і хору академиків. Нараз вже під вечїр роздались громи, почало блискати, а всї гостї мусїли чим скорїйше зайти до павилону. За годину перестав падати дощ і тогдї заграла музика кількома наворотами то коломийки то вальса, а кільканацять пар взялось охочо до танцю в павилонї. Забава почала ставати що раз живійшою, "танцюристі" розгулялись і вже забирались до кадриля під голим небом, в тім на жаль музика заграла марша і всї гостї вибрались до поїзду, що о год. 9-тій вертав до Львова. А як то можна було дешево забавитись! Їзда на місце прогульки, там і назад, та вступ коштували всего 35 кр. Не залишіть таких прогульок і на будуще!
З-під Ланьцута пишуть нам: В Ланьцутї тепер великій рух. Похорони гр. Альфреда Потоцкого заповідаються з незвичайною помпою і з люксусом. Говорять тут, що на похорони прибудуть всї три владики рускі і питомці-співаки зі Львова. Обід приготовляють на тисяч осіб. Гр. Роман Потоцкій казав вставити до буджету 10 тисяч зр. на само прянятє гостей в Ланьцуті в день похоронів. Потверджуєсь вість, що нашого цісаря заступати буде на похоронї охмистр двору гр. Гуніядій (а приватно тут розголошують, що мов-то і цісаря нїмецкого буде репрезентувати кн. Радивил, а царя россійского гр. Браницкій — очевидно, ми уважаємо се за гумбуґ. Граф Роман Потоцкій буде покликаний на місце батька на дожизненного члена палати панів. [Прим. Ред. Се буде для графа Романа дуже добрий вихід, щоби без компромитації уступитись З палати послів ради державної, де чотири вже роки висидїв цілком неправно, бо властиво повинен був засїсти там д-р Савчак, котрий дістав більше голосів, анїж гр. Роман]. 