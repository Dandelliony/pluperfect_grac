◦ ◦ ◦ ◦ ◦ ◦ ◦ ◦ ◦ ◦

Театр наш гостить тепер в Камінцї струмиловій, куди переїхав по довшій гостинї в Сокали а відтак у Мостах великих. Перше представленє в Камінцї відбулось 3 н. ст. жовтня. Прочі представленя будуть даватись кождого тиждня що вівтірка, четверга, суботи і недїлї. В Сокали і Мостах публика навіщала наш театр. Єсть се доказом, що руска интеліґенція тих сторін відчуває потребу духової поживи, бо-ж бувають і такі сторони, в котрих всї верстви народу нашого, навіть і Поляки, радо гостять в театрі нашім, а лиш не видко интеліґентних Русинів. Хто був послїдними часами в театрі нашім, той знає, що персонал артистичний єсть дуже добрий, а штуки грають ся нові і з великою старанностію. Видїл "Рускої Бесїди" докладає всяких заходів, щоб сцену нашу піднести на висшій рівень. Тому і кличемо до Русинів Каменеччини: Спішіть громадно до театру, свого, най руска штука підносить ся і що-раз красше процвітає!   В Горожанцї великій коло Комарна — як нам з-відтам пишуть — в ночи з 1 н. ст. жовтня при великій бури погоріло руске приходство і шість господарів. На приходстві згоріло все, кромі худоби. Будинки були асекуровані на 3000 зр. а огонь наробив шкоди на 4000. О.М. Матковскій лишив ся без хлїба і без стебла. Погорівші господарі лише в части були обезпечені. Зима вже за плечима, то поміч погорілцям конче потрібна, і поручаємо их жертволюбію земляків.   Жертва забобону. Дня 21 н. ст. вересня по полудни згоріла в Камінцї Помлинові під Равою одна хата. В тім селї вибухали огнї вже від кількох тижднїв, а нїхто не міг дійти причини. Селяне підозрівали о підпаленє господаря Николая Бучму і суд навіть увязнив єго, але вскорі мусїв єго випустити, бо не мав нїяких доказів, що вказували би на єго вину. Однако селяне уважали єго заєдно виновником огнїв, а підозрівали єго длятого, бо жінка будника зелїзничого в Камінцї-Мощанї, уважана загально за знахорку, говорячи про сі часті огнї, сказала, що сей Бучма то "несамовитий" чоловік і що огнї повстають певно з єго вини. Селянам не треба було більше. По послїднім огни, дня 21 н. ст. вересня, зібрало ся их кільканацять, напали в ночи на дім, в котрім ночував Бучма і витягнувши єго на двір, убили. Жандармерія повідомлена про се, арештувала провідників і віддала их в руки суду. Також згадану ворожку потягнено до відвічальности судової.   Огнї. В львівскій поліції зголосив ся в суботу пополудни П. Очеркевич і признав ся, що рано около 9-ої години підпалив стирту сїна на фільварку "Филєрівка" за Замноводою. Причиною сего мала буги помста, бо економ на фільварку заборонив Очеркевичеви приходити до брата, котрий там служить.   Нововибрана рада повітова в Городку розвязана, бо не могла уконституоватись. Три рази скликувано засїданє, але нїколи оно не відбуло ся задля браку комплєту. Отже будуть розписані нові вибори, а стара рада буде дальше урядувати.   Самоубійства. В понедїлок в полудне відобрав собі житє Теодор Бовчиньскій, термінатор столярскій у Львові, кинувши ся з ґанку другого поверха на подвірє під ч. 14 при улици Сикстускій. Смерть наступила зараз. Причиною самоубійства була нещастна любов. — Вчера рано стрілив до себе возьний почтовий Михайло И. у власнім мешканю при ул. Льва Сапіги у Львові. Куля застрягла в правій скрани висше ока. Житю єго не грозить небезпечність і єго відставлено до шпиталю. Причиною наміреного самоубійства були клопоти фінансові.   Передїли ваґонові для сухотників. Правительство угорске заводить перше в Европі новість, о котру упоминають ся від довшого часу лїкарі і публика. Именно на шляху зелїзничім Пешт-Ґляйхенберґ будуть заведені підчас сезону купелевого осібні передїли в ваґонах для осіб недужих на груди. Крім того будуть видані закази плювати на землю в ваґонах і на проходах публичних, лише до осібних плювачок.   Дрібні вісти. Архикнязь Леопольд Сальватор виіхав зі Львова до Відня. — Доповняючій вибір двох членів ради повітової в Мостисках з ґрупи більшої посїлости розписаний на день 9 н. ст. падолиста. — Місто Ярослав заходить ся, щоби там отворено низшу школу реальну.   Дѣло   