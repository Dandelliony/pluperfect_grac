◦ ◦ ◦ ◦ ◦ ◦ ◦ ◦ ◦ ◦

    Атени 17 лютого. Грецке войско здобуло форт Аґію і взяло до неволї 400 Турків, між ними 100 жовнїрів. — Полковник Басон, висадивши грецке войско на берег, видав відозву, в котрій повідомляє населенє, що грецкій король постановив заняти Крету і тим покласти конець розладови в краю. Полковник обіцює именем короля боронити чести, житя, майна і свободи віри всего населеня без різницї народности і віри.   Франкфурт 17 лютого. Frankf. Ztg. доносить, що грецкій король дістав від своєї сестри, царицї вдови, таку телєґраму: "З нетерпеливостію жду від тебе вістей. Тут робить ся все, що можна. Страшно подумати, що твій Юрій находить ся серед такого небезпеченьства."   Берлин 17 лютого. Кажуть тут, що команданти европейских кораблїв під Кретою мали вчера нараду на россійскім корабли і порівнували вказівки, які мають від своїх правительств. Відтак постановлено, як кождий має поступати. Показало ся, що всї мають широку повновласть, так що в наглих випадках могуть поступати навіть не запитуючи поперед своїх правительств. Против грецкого войска, котре висїло на Крету, европейскі залоги так довго не будуть виступати ворожо, поки она буде заховуватись спокійно. Имовірно здержить ся Греція від воєнних кроків на Кретї, але за те викличе повстанє в Македонії.   Дѣло 