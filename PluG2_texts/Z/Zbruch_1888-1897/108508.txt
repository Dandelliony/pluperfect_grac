◦ ◦ ◦ ◦ ◦ ◦ ◦ ◦ ◦ ◦

Читальня "Просвіти" у Львові. За иніціятивою головного видїлу товариства "Просвіта" а на устні запросини члена того-ж видїлу п. Григ. Врецьони зійшло ся в недїлю 25 с. м. о 7-ій годинї у вечер в комнатах "Просвіти" 34 Русинів, горожан міста Львова. Зібраних повитав згаданий член головного видїлу, пояснив цїль товариства "Просвіти" взагалї, відтак єго філій і читалень та предложив гадку заснованя читальнї "Просвіти", яко такого товариства, до котрого без огляду на стан та становиско могли би належати всї мешканцї львівскі, котрі дорожать своєю любою рускою мовою. В тім дусї промовив і д-р Кость Левицкій та вказав на користи з такого товариства особливо з заснованя читальняної каси позичкової. Присутні дуже радо приняли предложенє п. Врецьони, висказали устами п. Юстина Біляка і п. Григорія Мельника подяку за щирі заходи та підписали власноручно поданє до Намістництва, щоби приняло до відомости заснованє читальнї "Просвіти" у Львові. Щасть Боже!   Кс. Стояловскій арештований в Сяноцї. Вчера по полудни приїхав зі до Сянока і заїхав до свого свояка, кравця Зелиньского, і навіть не виходив з дому. О годинї 9½ вечером явили ся у него два жандарми і заявили єму, що єго арештують з наказу прокуратора. Кс. Стояловскій зажадав від жандармів, щоби виказали ся таким наказом, бо инакше не дасть ся арештувати. Тогдї жандарми спровадили двох поліцаїв, кс. Стояловского закували і скованого о 10-ій вечер завели до слїдчої вязницї. Адвокат д-р Искрицкій удав ся до суду і сконстатував, що анї прокуратор анї судья слїдчій не давав припорученя арештувати кс. Стояловского. Того самого дня відбували ся правибори в Сяноцї.   Кандидатів посольских з міста Львова до сойму єсть тепер уже лиш чотирох: з одної сторони бурмістр д-р Малаховскій і бляхар Цюхциньскій, з другої сторони редактор Ревакович і проф. Солєцкій. Межи тими чотирма відограє ся позавтрішна баталія виборча.   Товариство ґімнастичне "Сокіл" у Львові взиває сим всїх другів, щоби явили ся на вечерку в Народнім Домі дня 3-ого н. ст. падолиста с. р. в повнім строю сокільнім. Члени, не маючі строю, носять приписану відзнаку. — За товариство ґімнастичне "Сокіл" Р. Цеглиньскій заст. голови, Володимир Лаврівскій справник.   Союз ткацкій. В краєвім видїлї відбуло ся оногди пополудни зібранє делєґатів вісьмох спілок ткацких, щоби завязати віддїл ткацкій в загальнім союзї товариств заробкових і господарских. На тім зібраню були репрезентовані спілки ткацкі з Корчина, Глинян, Комарна, Ланьцута, Вілямовиць, Коросна і краєвого товариства для торговлї і промислу у Львові і Кракові. Зборам проводив віце-предсїдатель союза стоваришень заробкових Бєхоньскій, а зі сторони краєвої комісії для промислових справ були: Романович, Захарєвич і Михальскій. Реґулямін для віддїлу ткацких товариств принято без зміни. До управляючого комітету війшли пп.: Ант. Соколовскій зі Львова, кс. Ив. Шалей з Корчини, Віктор Држимуховскій з Коросна, о. Фил. Решетилович з Глинян, Вас. Пиптюк з Ланьцута; головою вибрано кс. Шалея.   Десяти-дневний курс науки кованя коней устроює у Львові львівскій віддїл ц. к. господарского товариства з днем 16 листопада с. р. під проводом професора ветеринарії Павла Кретовича. В тім курсї можуть брати участь самостійні майстри і визволені челядники ковальскі. Незаможні ученики дістають на кошти прохарчованя по 50 кр. денно, а при кінци курсу будуть роздавати ся нагороди в ковальскім начиню. Ті, що хотять брати участь в курсї, мають зголосити ся найдальше до 5-ого листопада с. р. до бюра головного заряду товариства "кулок рільничих" при площі Смольки ч. 5, І. поверх у Львові.   Дрібні вісти. Дня 3 н. ст. падолиста с. р. відбуде ся вінчанє п. Андрея Киналя, укінченого богослова, з панною Ольгою Стеткевичівною в Божикові [зел. стація Галич]. — Дня 10 н. ст. падолиста с. р. відбуло ся вінчанє п. Василя Владичина, укінченого богослова, з панною Володимирою Подолиньскою, дочкою місцевого пароха. — Намістництво позволило адвокатови в Комарнї д-ру Францови Радльмесерови змінити назвище на Радлевскій.   Дѣло 