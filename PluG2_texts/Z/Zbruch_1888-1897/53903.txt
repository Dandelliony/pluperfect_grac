Забава народна в Спасові.

З Сокальщини.
Недавно тому були ми свідками забави народної або маївки в Спасові, котра відбула ся минувшої недїлї в тамошнім лїсї паньскім. Маївку тую устроїли собі два тамошні товариства: товариство сторожи огневої і товариство співацке, котрі розвивають ся знаменито.
Вже то нїкуди правди дїти, Спасів — громада зажиточна, просвічена і у всякім взглядї моральна. В дворі тамошнім мешкає добра панї Шимановска, звістна яко ширителька поступової науки пчільництва і садівництва між селянами і сельскою интелігенцією. В парохії дїлає яко душпастир посол соймовий о. Тат Ковальскій. А в громадї і школї працюють знаменито над піднесенєм і просвіченєм молодежи реєнтій п. Радецкій, добрий орґанізатор і голова сторожи огневої, і учитель п. Галань, котрий з правдивим замилуванєм і посвяченєм від кількох лїт вивчив кількадесять хлопцїв і дївчат спасівских нотного співу.
Отже заходами тих двох панів відбулась і забава народна в Спасові, котра всякі ожиданя наші вдоволила, так що вернувши з забави тої, я задумав ся в пересвідченю, що й наш селянин, добре ведений в церкві, школї і громадї своїми провідниками, стане интеліґентним, милим і мораль ми, стане интеліґентним, малим і моральним чоловіком, що і мудре слово скаже і честно попрацює і чемно забавить ся.
Маївка переплїтана була забавами, музикою, танцями і співами. А вже-ж було що послухати, як заспівали спасівскі соловії під проводом п. Галаня! До того сприяла гарна погода, а положенє тої части лїса, де відбувалась забава, — то правдива галицка Швайцарія! Внсокій, хорошій лїс, а в нїм яр, в яри долина, де й лїсночівка, й кирниця і пасїка, — не знати чим любуватись більше в тій мінятуровій Швайцарії: чи хорошою природою, чи хорошою штукою, результатом людскої витревалої працї. Ми любувались забавою молодежи ходженя в мішках, як хлопцї влїзши в мішок аж по шию, без свобідних рук і ніг, добігти мали до мети, де ждала их мила нагорода — сцизорик, пулярес і пр., або як хлопець з завязаними очима і з кієм в руцї трафити мав і розбити повішений на жердцї в горі горнець з різними ласощами. Були й ракети. Ми подивляли також вправи муштрові кількадесятьох членів сторожи огневої, рівно-ж і их импонуючій похід поворотний з лїса з лямпіонами і з звіздою, при грімких співах веселих пісень пізним, теплим і чаруючим вечером.
На забаві тій явило ся богато гостей запрошених з околицї. Були там оо. Ковальскі з родинами, о. Левицкій з Тартакова і о. Криницкій з Бобятина з родиною.
Честь всїм тим, що народу нашого не цурають ся, що єму корм духовний подають, а в відпочинку по тяжких трудах милим занятєм і забавою проводять!
Гість 