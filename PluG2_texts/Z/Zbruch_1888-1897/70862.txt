◦ ◦ ◦

Почетним членом міста Львова именувала рада міска Впреосв. архіепископа Исаака Иссаковича з нагоди єго 10-лїтного ювилею архіепископского.
Краєве товариство елєктричне має повстати у Львові. Оно має на цїли заведенє елєктричного світла у Львові замість ґазового і на улицях міста і в публичних льокалях. Краєва вистава в р. 1894 цїла буде освітлена елєктрично.
Огнї. В Яслисках погоріло сїм загород разом зі всїм добутком. Нещастє таке стрітило тих самих міщан, котрі перед шести лїтами погоріли, а тепер ледви за починені гроші побудували ся. Нема року, щоби в Яслисках хто не погорів. — В Ступках під Тернополем згоріли стирти сїна на гумнї. — Огонь в Миколаєві, про котрий ми вже коротко доносили, спалив 300 будинків, то єсть церков, ринок і більшу половину місточка. Огнева сторожа з Бібрки приїхала за пізно. При огни не було майже нїякого рятунку, бо не було води. Хоч значна часть будинків була убезпечена, всеж таки шкода величезна, бо погоріло все збіже. — В Бірчу коло Комарня дня 14 с. м. погоріли чотири селяньскі загороди. Причиною огню було се, що господиня висипала неосторожно попіл коло хати. Лише один господар був убезпечений на 400 зр., а цїла шкода виносить около 2000 зр. — В маґазинї загального шпиталю у Львові згоріло вчера богато соломи і сїна. — Дня 14 с. м. в полудне в Костїєві недалеко Куликова погоріло двайцять кілька господарів і всї будинки приходскі. Отсих кілька нових випадків огню єсть найлїпшим доказом, як велика єсть потреба, щоби наші господарі забезпечували своє майно від огню; повинні отже користати з того, що мають своє товариство обезпечень "Днїстер" і забезпечувати в нїм свої будинки господарскі. Видаток малий і хосен з обезпеченя великій.
Холєра в Кракові. Сконстатовано урядово, що в Кракові появила ся вже холєра. Лїкар повітовий, др Крокевич, знайшов у померших там дня 9 і 14 с. м. людей холєричного баціля Коха і виховав з них чисту культуру. Именно дня 9 вересня померла в Подґужу коло Кракова по короткій недузї з обявами подібними до холєричних, 30-лїтна Заденцка. На другій день помер в недалеко положенім домі пятилїтний Ґерчак, серед подібних обявів. Дня 14 с. м. в тім самім окрузї домів, де померли тамті особи, умерло знов двоє людей на холєру. Правдоподібно і пята особа Гнат Сондор помер на холєру. Чи холєру завезено там, ще не розслїджено. Місцеві власти зарядили як найострійші средства осторожности.
Град. В Преворотнім, в повітї ряшівскім, упав дня 7 вересня о 6-ій годинї по полудни град величини волоского оріха, повибивав вікна в костелї від полудневої сторони і поробив значні шкоди в кіньскім зубі, капустї, лупинї; побив дуже богато качок і вільної птицї.
В наслїдок вибуху бензини. З попарених при ул. Курковій у Львові осіб, померли вчера дві, именно Софія Ковик і дволїтний синок п. Абдермана.
Секція тїла пок. Ивана Шведа, що застрілив проф. Ґловацкого, показала, що він терпів на хронічне запаленє болон мозку. На самім мозку відкрито зелені плями величини срібного риньского. З того видко, що Швед був несповна розуму. Передвчера поховали єго без духовеньства, а вчера кілька тисяч народу відвело до могили пок. Фелікса Ґловацкого. Ґімназію замкнено. 