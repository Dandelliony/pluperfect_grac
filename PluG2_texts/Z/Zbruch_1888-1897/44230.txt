◦ ◦ ◦ ◦ ◦ ◦ ◦ ◦ ◦ ◦

Сойм буковиньскій замкнув свої засїданя вже 22 н. ст. падолиста. На двох остатних засїданях сойм полагодив петицію черновецкого литературного товариства "Руска Бесїда" о основанє рускої низшої ґімназії в Кіцмани в той спосіб, що відступив єї правительству до оцїненя, а дальше ухвалив на цїли спеціяльно-рускі: літературному товариству "Руска Бесїда" в Чернівцях 200 зр.; для товариства "Народний Дім" в Чернівцях 200 зр. (комісія була предложила 100 зр., але по промові посла Ивана Тиминьского, в котрій сей наш посол домагав ся 250 зр., маршалок краєвий перервав засїданє і комісія ухвалила 200 зр.); для рускої читальнї міщаньскої в Чернівцях 25 зр.; маляреви Н. Ивасюкови на дальші студії 200 зр. [Над петицією п. Даниловича з Рогізної о субвенцію на часопись "Добрі Ради" сойм перейшов до порядку дневного.) Маршалок, замикаючи сесію соймову, внїс оклик на честь цїсаря у всїх трех язиках краєвих: рускім, румуньскім і нїмецкім.
В краківскій дирекції инжінерії викрадено в ночи з суботи на недїлю из замкненого бюра папери і документи. Слїдство провадять власти войскові разом з дирекцією поліції. Доси увязнено одного діюрніста, котрий пише в канцелярії дирекції инжінерії.
Огнї. Ha лїсничівцї в Куликові при дорозї белскій спалили ся гумна з запасами збіжа, власність п. Осмульского; причина пожару не звістна. — В Яжові старім коло Яворова згоріли оногди дві стодоли Федька Устяка зі збіжем. Стодоли були убезпечені в "Славії" на 200 зр. Огонь підложила якась злобна рука. Огонь обмежив ся лише на тих двох будинках, бо вітру не було, дахи були мокрі і ратунок був великій. Хоть в громадї нема сикавки, за те уряд громадскій ще від весни дуже добре зорґанізував поліцію оґневу: установлено десятників на кождих десять господарів і кождому визначено, з чим має ставитись до огню а) конї віз і бочка на воду, б) драбина, в) сокира, г) коновка, д) гак. Тепер підчас огню показало ся, що так зорґанізований ратунок був дуже добрий.
Місточко Кристинопіль стараєсь від минувшого року, о заведенє ц. к. суду повітового в Кристинополи, а се так для згаданого місточка як і для окрестности було би великим добром. Сими днями удала ся депутація міщаньска під проводом бурмістра п. Графа до Львова, щоби тую справу лично підперти та о скорше рішенє упросити.
Від Мостів великих пишуть нам: Ц. к. староство жовківске засуспендувало начальника громадского в місточку Мостах великих за непорядки в громадских рахунках касових. Такі самі непорядки мають бути і в містї Белзї і оно не обійде ся без того, щоби в рахунки касові не вглянула ц. к. прокураторія. Читаючи в ґазетах о непорядках в рахунках касових, які являють ся по містах, місточках та селах, насуває ся питанє: хто тому винен, що за дефравдації суспендують ся начальники та писарі громадскі? На се питанє не трудна відповідь. Хто обізнаний з канцелярійним дїловодством громадским, той признасть, що в першім рядї провина тяжить на радах повітових, бо они не люструють совістно книг касових і аж тогдї звонять у великій звін, коли дефравдація значна та начальника громадского або писаря суспендувати треба. Єсли би люстрації не відбували ся для самої форми; сли би при люстраціях слїджено старанно, чи позиція за позицією в книгах касових єсть з правдою східна; сли би начальники з писарями чули над собою контролю, они би вистрігались касових непорядків і не попадали в дефіцити які кінчать ся суспензіями та интервенциями ц. к. прокураторії. По причинї лихого надзору рад повітових над громадами, не дивувати ся тому, що самі громади підносять прилюдні жалоби, що ради повітові коштують богато гроша, а не приносять пожитку. — В. 