Ґеольоґія з пригодами. — Огнї. — Вистава у Короснї.

Ґеольоґія з пригодами.
Пан Н. професор львівскої політехніки, вибрав ся був при кінци липня з асистентом ґеольоґії п. С. і ще одним студентом політехніки на наукову вандрівку до краю і звидівши Борислав, Ріпне і Східницю, вернули на Стрий в Щирецке, щоби там робити дослїди наукові над будовою і покладом землї. В Щирци — як подає Gazeta Narodowa — вийшли на гору, де стоїть церковця, а під котрою находять ся цїкаві ґеольоґічні поклади ґіпсу. Тут добували они різні камінцї і розбивали довгими клевчиками, а по півгодиннім шпортаню в земли забрались через Хоросно і тамошні каменоломи до Пустомит. Тут проф. Н. і третій товариш відїхали до Львова, а п. С. дожидаючи на поїзд до Стрия, звиджував каменоломи Ґревого і доколичні торфовища. Вернувши до Пустомит застав цїлу "интеліґенцію" незвичайно оживлену перед двірцем і запримітив, що всї дуже пильно на него ззирають ся. З розговорів дочув, що тут були жандарми і що шукали за трома панами "з клевчиками". Ся забавна відомість впровадила п. С. в знаменитий гумор, аж тут зявляє ся властитель Пустомит з економом і шістьма паробками, йде до двірця, чи властиво до будки, і посилає будника, щоби п. С. зараз ставив ся перед него. Розуміє ся, що така импертіненція обурила п. С. і він казав заявити, що п. "властитель" може сам потрудити ся до него. Пан дїдич прийшов з великим криком, але по близшім поясненю позволено пану С. купити собі білет до Стрия. Тимчасом разом з ним сїдають до купе два жандарми і заявляють, що они єго арештують. В Миколаєві кажуть пану С. злїзати, ведуть перед начальника стації жандармерії, переводять нове слїдство і остаточно ревідують річи. П. С. довідує ся, що єго посуджували о обікражу церкви, але коли нїякої познаки крадежи не знайшли ну, то шпігун... Година була пізна, пану С. позволили троха переспатись а на другій день завели єго до бурмістра, з відки по різних цїкавих а смішних сценах пустили ґеольоґа на волю. Огнї.
Дня 5 н. ст. серпня о год. 12-ій в ночи займив ся в Підгайцях огонь в будинку господарскім Василя Радиньского. В кілька мінуть опісля прибула на ратунок сторожа огнева під проводом начальника п. Ем. Сигерича і за півтора години пригасила огонь. Уратовано цїлком дім мешкальний і стіжки збіжеві, ледви на 4 кроки віддалені від горючої стодоли. — Страшна пожежа навістила дня 5 н. ст. серпня місточко Старе місто. Около 3-ої години з полудня займив ся огонь в домі купця Гальперна в самій серединї міста і в одній хвили обняв за-для великої спеки і браку води всї сусїдні доми та розширив ся на захід, північ і всхід. Погоріло понад 100 домів, але і того не можна ще точно обчислити. Погорільцями суть по найбільшій части Русини і то біднїйші. Много шкоди понесли також жиди; у самого Гальперна обчислюють страти на 50.000 зр. Цїле нещастє представляє ся ще більшим, бо люде позвозили були вже майже все до стоділ і в тім огни все то погоріло. Деякі бідаки лишились без кусника хлїба, хати і одежи, бо все було погоріло до тла. Церков була також в дуже великій небезпечности. Погоріли дві біжницї жидівскі. Якось удало ся зльокалізувати огонь на деяких улицях, бо инакше було би цїле місто вигоріло. Сторожа огнева зі Самбора і войско прибули на ратунок. Ще в кілька днїв по пожарі тлїли многі згарища. Причини огню не знають. — Оногди горіло о 5-ій год. по полудни в кольонії німецкій під Коломиєю, в Баґінсберґу. Погоріли три господарства з всїми будинками і звезеним збіжем. На другій день горіло в Пядиках під Коломиєю. — Місточко Бжостек погоріло дня 6 серпня. Одна половина міста вигоріла до тла; загалом погоріло 50 домів, між ними уряд громадскій і почта. Почтмайстер з небезпеченьством житя ратував з огню касу і книги, бо вже валив ся над ним дах. Ратували сторожі огневі з Пильзна, Кошиць і Ясла. Дня 4, 5 і 6 н. ст. серпня була у Короснї вистава. 
Була се властиво вистава промислу домашного околиці Коросняньскої, а названо ту виставу педаґоґічною. Назву ту одержала вистава від того, що иніціятиву і уладженє єї взяли на себе педаґоґи повіту коросняньского і що много предметів виставових походить з рук учительства народних шкіл і молодежи шкільної. Цїлість вистави робила дуже добре враженє, а найбільше подобали се вироби зручности (елейд) і вироби жіночі. Навіть вірити не хоче ся, що ті вироби вийшли з рук народних учителїв і учительок та дрібних рученят школярів і школярок. Учительство коросняньске дало докази, що стоїть на висотї свого званя, а з другого боку показало ся, скілько то здібностей почиває у людей тих околиць. Ту піднести мушу, що населенє коросняньского повіту переважно польске, хоч суть і рускі села. З приятностію оглядали ми на виставі вироби зручности з рускої школи народної з Вороблика, а були они дуже хороші. Маю то пересвідченє, що наколи-б в чисто-руских повітах народні учителї взяли ся до науки слейду а учительки до науки робіт жіночих, успіх при знанім артистичнім талантї люду руского був би ще красшій.
На виставі тій звертали увагу також вироби ткацкі з Корчини. Вироби кошикарскі бачили ми на виставі з двох місцевостей, з Ясла і з села Жарновець коло Коросна. Ті вироби кошикарскі з Жарновець справдї импонували елеґанцією і легкостію. Цїни жарновецких виробів не високі, тож коли би хто потребував подібних виробів, най там удасть ся.
Ж. 