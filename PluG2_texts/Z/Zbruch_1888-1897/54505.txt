◦ ◦ ◦ ◦ ◦ ◦ ◦ ◦ ◦ ◦

Цїсар надав намістникови ґр. Каз. Баденіому великій хрест Лєопольда а маршалкови краєвому кн. Евст. Сангушкови і презесови польского "кола" Апол. Яворскому, достоїнство тайних совітників.
Православний синод церковний скликано, як доносять з Черновець на 30 н. ст. вересня. Синод відбуде ся в Чернівцях а вибори до него відбувати ся будуть від 25 н. ст. серпня до 4 вересня.
Град навістив 29 н. ст. липня знов деякі околицї галицкої Руси. Коло 4-ої години по полудни надійшла хмара над село Долиняни, повіта рогатиньского. З початку не виглядала она небезпечно. За якої пів години пустив ся дощ а по нїм зараз град величини волоского горіха. Град був так густий, що покрив вскорі землю грубою верствою і лежав до ночи. Богато дїтей в поли покалїчив. На царинах величезні шкоди. Крім жита, котре в більшій части вижато, знищив град всї инші засїви, ярину і садовину. — Того самого дня падав град і в кількох селах бобрецкого повіта. З відтам пишуть нам: "Дня 29 н. ст. липня град величини волоских горіхів навістив села Станьківці, Підднїстряни, Руду, Городище королївске і т. д. — і зовсїм знищив: часть житів, всї пшеницї, вівси, ячмена, гречки, кукурузи, бульби і т. д. Люде прибиті тими нещастями засмутились і нарікають на свою нещастну долю. Коби дотичні власти перевели ліквідацію шкоди і хоть податки нам відписали!"
Торжественне закінченє року шкільного на львівскім університетї відбулось вчера о 9 годинї перед полуднем богослуженєм в костелї св. Николая при участи професорів в тоґах, студентів і нечисленно зібраної публики.
Міністер торговлї Маркіз Бакегем приймав, будучи у Львові, між иншими депутацію львівскої комнати торговельної. Провідник депутації М. Епштайн в своїй промові до міністра зложив єму подяку за удержавненє зелїзницї Кароля-Людвика і за єго змаганя завести нові тарифи на шляхах державних зелїзниць. В відповіди на се заявив міністер, що справа удержавненя зелїзницї Кароля-Людвика прийде під нараду ради державної в найблизшій сесії осїнній; що круг дїланя краєвих дирекцій руху буде розширений і що бажаня Галичини що-до нових тариф будуть по можности увзгляднені. На просьбу Епштайна, щоби вибір делєґатів до державної ради зелїзни чої відбував ся лише в самій Львівскій комнатї торговельній а не, як доси, в сполученю з брідскою, сказав міністер, що так стане ся. Вкінци в справі бажаня ремісників галицких, щоби установлено осібну краєву комісію війскову для Галичини, котра би заосмотрювала війско в краю виключно краєвими виробами, заявив міністер, що возьме сю справу під розвагу. В поворотї до Відня задержав ся міністер оден день в Кракові, де комната торговельна дала в єго честь обід.
На виставу до Праги уряджують Поляки дальші дві поїздки, а то: техніки враз з купцями і промисловцями виїдуть 13 н. ст. серпня, а польскі "кружки артистично-літературні" львівске і краківске спільно 14 н. ст. серпня. 