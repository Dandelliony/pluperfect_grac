Руско-народний театр у Львові. — З львівских судів.

Дирекція руско-народного театру прибувши сего року на представленя до Львова внесла до управляючого совіта "Народного Дому" просьбу о удїленє їй субвенції на представленя у Львові — а се на тій основі, що перед кількома лїтами, коли совіт ухвалив викинути рускій театр з салї "Народного Дому" (збудованої нашими батьками для продукцій руско-народного театру), то рівночасно ухвалив, що на покритє коштів винайму салї на представленя театру у Львові кождого року нїби-то удїлить театрови субвенції (говорено тогдї навіть о висотї суми: 300 зр.). Тою ухвалою покривав совіт "Народного Дому" перед світом свій непатріотичний крок, щоби спарализувати обуренє межи Русинами без огляду на сторонництва. Дирекція руского театру постановила скористати першій раз сего року з тої ухвали і внесла, як сказано, просьбу до совіта "Народного Дому" о удїленє приреченої субвенції, — внесла просьбу мимо остороги людей, котрі добре розуміли, що ухвала совіту мала лише тую ціль, щоби перед Русинами-патріотами якось замазати своє непатріотичне дїло. І що-ж зробив совіт "Народного Дому" з просьбою дирекції руско-народного театру? Просьбу відкинув, не удїлив театрови анї шелюга. Показалося, що ухвала совіта перед кількома лїтами, коди він викинув театр з салї "Народного Дому", була простим швіндлем, була обчислена тілько на збаламученє патріотичного загалу руского. І як давнїйше, коли Русини протестували против викиненя театру руского з "Народного Дому", "Пролом" усе відкликувався на ухвалу совіта, що театрови буде давати запомогу, так тепер знов "Червоная Русь", щоби покрити відмову субвенції, вчепилася, як слїпий плота, "Аргонавтів", комедії Григорієвича, відограної на пробу в Перемишли, і в кождім майже числї воює дуже неблагородно на темат тої комедії. А тимчасом видїл "Рускои Бесїди" поступив собі в справі "Аргонавтов" так коректно, як тілько може бути. Як у кождого народу, так і у Русинів кождий більше знаний писатель драматичний повинен мати право, щоби єго штука була представлена на пробу, до оціненя публики: чи она годиться займити місце в репертуарї, чи нї. "Аргонавти" були першій раз представлені в Перемишли. Оцінка випала невиразно: одні узнали штуку з деякими потрібними змінами пригідною до репертуару, другі узнали єї зовсїм непригодною, мотивуючи тим, що она оскорбляє чувства духовеньства. З Перемишля театр прибув до Львова. Видїл "Рускої Бесїди" постановив спросити ширшій кружок Русинів на приватне представленє "Аргонавтів" при замкнених дверех, щоби осудити штуку. І справдї оногди вечером явилися в сали Prohsian-y члени видїлу "Рускої Бесїди", посли соймові о. Сїчиньскій і д-р Король, крилошанин Білецкій, настоятелї рускої духовної семинарії з ректором о. Бачиньским, проф. д-р Омелян Огоновскій, проф. Вахнянин, представителї рускої праси і деякі писателї. Представленє відбувалося зовсїм так, як би перед публикою. По скінченім представленю відбулося обговоренє комедії: кождий висказував отверто свою гадку. Майже загальна гадка випала така, що комедія не надаєсь на сцену. Впрочім і самі члени видїлу "Рускої Бесїди" набрали того пересвідченя і зібравшись на засїданє ухвалили в тім дусї директиву для дирекції театру. Чи міг видїл "Рускої Бесїди" поступити коректнїйше, нехай судять наші читателї. Розумієся, на злу волю нема ради — тож "Червоная Русь" і в тім представленю при замкнених дверех добачила crimen — і то дирекція театру — очевидно дирекції, бо дирекція подала до совіта "Народного Дому" просьбу о субвенцію — як каже "Червоная Русь": "даже дерзает просити Нар. Дом о субвенцію"! На побічні неблагородні напасти "Червоної Руси", без котрих она не може і одного дня передихати, не варто і відповідати. Нам йшло тілько о вказанє звязи благородних напастей "Червоної Руси" з рівно благородною відмовою субвенції руско-народному театрови совітом "Народного Дому".
З львівских судів. Голосна була свого часу справа громади Ставчан коло Львова. Се була одна з тих громад, що то дуже завзято і однодушно опиралися минувшого року введеню в житє нового закона дорогового. Справа та оперлася і о суд.
Жандарм Лотоцкій зробив дня 17 листопада 1888 р. до ц. к. суду повітового в Городку донесенє, що господар зі Ставчан Олекса Дацьків, повернувши з руского віча у Львові, мав голосити в коршмі громадскій перед своїми співгромадянами, що "тоті громади, що устави дорогової і ляндштурму не підписали і до того часу не робили, суть щасливі і Господь Бог их за тото позолотить, бо о тих уставах цісар не знав, а видумали их і видали Ляхи", а надто той-же "бунтівник" роздавав в своїм селї "резолюцію народного віча".
Суд городецкій відослав повисшій донос до львівскої прокураторії, а тая зробила з того величезний процес о нарушенє публичного супокою. Була розумієся і конкуренція з §§. 65, 305 з. к. і 23 закона прас. Для виготовленя акту обжалованя переслухано в ц. к. судї в Городку 13 осіб, а з того ще половину при головній розправі в ц. к. судї краєвім у Львові на дни 4 цвітня 1889. При тім записано точно 81 піваркушів паперу. Вороги Олексові ладили єго вже на шибеницю. Та не так сим разом склалося. Дацькова увільнив трибунал цілком від закиду з §§. 65 і 305 з. к., а тілько засудив єго за розширюванє "резолюцій народного віча у Львові" на кару 3 зр. Така то була злива по таких громотах і блискавицях! Прокураторія зголосила при розправі відклик, але пізнїйше взяла назад свою погрозу.
Але справи на тім ще не закінчено, продовженє мало ще наступити. Ми умисно повторили цілу попередну справу, щоби лекше порозуміти тоту, о котру нам тепер ходить. При переслуханях підчас попередної розправи показалося, що Олекса Дацьків не сам був тогдї на рускім вічу у Львові, але в товаристві господаря зі Ставчан Николи Котовского. Потягнено до протоколу і Котовского! Жандарм зробив ревизію у Дацькова і у Котовского, забрав книжочки Просвіти і им. Качковского, але заявив також в протоколї, що мимо всесторонної запопадливости не удалося єму знайти в цілім селї анї одної людини, котра-би мала хоть одну картку "резолюцій народного віча" від Котовского, а всї походили від Дацькова. Але прокураторія таки поручила ц. к. міско-делегованому судови у Львові перевести головну розправу против Николи Котовского в напрямі провини з §. 23 закона прасового. Розправа відбулася в секції III. дня 16 жовтня с. р.
Судив ц. к. адюнкт д-р Гек. Свідків не можна було покликати нїяких; обмеженося длятого на зізнаня свідків з попередної справи (котрі о Котовскім зовсїм нїчого не зізнали) і самого обжалованого. Той признав, що дав три картки "резолюцій" трем школярям, кождому з осібна і в неприсутности другого, щоби собі оправили шкільні книжки, аби не маргалися. Судья п. Гек засудив Николу Котовского на кару 1 зр. Никола відпекуючися всякої тягинини і страти часу, зараз зложив на стіл судьї 1 зр.  