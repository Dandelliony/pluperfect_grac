Першій мая.

Від чотирох лїт святкують робітники всїх країв день першого мая, яко свято робітницке і яко маніфестацію соціял-демократів. Перші заповіджені святкованя того дня викликали були переполох між капіталістичним населенєм і длятого власти зарядили всякі средства осторожности для удержаня "ладу". Коли-ж показало ся, що робітники використовують сей день для цїлком спокійної маніфестації, відбуваючи збори, захвалюючи резолюції та устроюючи що найбільше походи до місць прогулькових — обава перед заколотом публичного супокою цїлком минулась, так що залишено первістні сконсиґнованя войск по головних містах, а обмежено ся лише на звичайну поліцію. Ба ще більше. Робітники своїм тактовним поведенєм добули більше, анїж пустими демонстраціями, котрі би були мусїли довести до поважнїйшого конфлікту, — бо навіть півурядові ґазети досить симпатично відозвались о маніфестаціях роботників і напоминали их до дальшого добуваня своїх прав в дорозї спокійній і лєґальній.
Сего року не було загального святкованя у всїх краях. В Нїмеччинї і Франції ухвалили були робітники — святкувати кожду першу недїлю в маю, а не день першого мая, длятого робітники в тих краях не здержались громадно від роботи, а лиш поодинокі ґрупи, більше радикальні, полишились вірними першим ухвалам своїх зборів.
Австро-угорскі робітники не прилучились до ухвали робітників нїмецких і француских. Помимо того не було загального святкованя, бо як у Відни так і по инших містах не була застановлена робота в державних і многих приватних закладах, а де святковано, то по найбільшій части за згодою властителїв заведень. Натомість о много виразнїйше зазначилось роздвоєнє між робітниками, з котрих одні називають ся соціял-демократами а другі "независимими". Соціял-демократи суть поки-що о много численнїйші від независимих і обстають за лєґальним полагодженєм своїх домагань. Резолюції на зборах соціял-демократів у Відни були такі: Осьмигодинна робота, право загальних виборів, свобода праси і свобода зборів. Крім того ухвалювано ось якій поклик у видї резолюції: "Витаємо нинїшні збори братів, що борють ся о висвободженє, пролєтаріят всякої народности у всїх краях і полосах. Зібрані знають, що як капіталізм по-при використованю товаришів працї єсть основою мілітаризму і братоубійних воєн, так побіда міжнародної соціял-демократії буде окликом до еманципації пролєтаріяту і мира народів, до братерскої солідарности всїх народів."
"Независимі" відбули рівно-ж кілька зборів, а резолюції их були того змісту, що не демонструють анї за осьмигодинною роботою, анї за правом загального голосованя, лиш за революційним характером свята маєвого, щоби в сей спосіб запротестувати енерґічно против истнуючого порядку суспільного.
По закінченю зборів виходили робітники громадно на прогульки; соціял-демократи звичайно близше в містї, а независимі подальше від міста. Независимі у Відни, вертаючи з прогульки, розпустили "червону хоругов" і співали піснї робітничі, та се викликало конфлікт з поліцією. Поліція велїла сховати а взглядно віддати червону хоругов, робітники же не хотїли того послухати. Зачались з обох сторін тягати. Серед бійки розгоряченось; поліція добула шабель, робітники же лиш палицями і камінєм могли боронитись. З обох сторін велась бійка завзято, обі сторони мали поранених, ба навіть роздав ся вистріл револьверовий зі сторони поліції, коли нараз явилась кінна поліція і в скорім ґальопі кинулись на робітників. Робітники не могли устоятись, розбіглись на всї сторони, а тогдї то поліція зачала вязнити, при чім, розумієсь, не обійшлось без дальших чинних напастей. Така пригода лучила ся у Відни, а вина у великій части паде на поліцію, котра мов би навмисне провокувала робітників. В орґанї поліційнім описуючи сей конфлікт, подано, що поліції удалось увязнити кількадесять ексцедентів, хорунжого, а і саму червону хоругов дістати в свої руки. На закінченє треба додати, що згадана хоругов се кусень червоного полотна, величини одного квадратового метра.
В Парижи і цїлій Франції не прийшло до поважних демонстрацій. Робітники висилали депутації до властей і предкладали свої домаганя. Лиш в самім Парижи перед біржою робітників, котру власти замкнули, лучили ся ексцеси. Именно увязнено і зневажено послів Бодена і Діпе. В тій справі поставлено на другій день интерпеляцію, але по рішучій відповіди презідента міністрів, що треба більше шанувати закон анїж ненарушимість посольску, відкинено 319 голосами против 130 голосів внесенє з наганою для правительства. 