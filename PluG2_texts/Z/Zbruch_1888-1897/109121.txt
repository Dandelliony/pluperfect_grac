◦ ◦ ◦ ◦ ◦ ◦ ◦ ◦ ◦ ◦

Віче в Самборі. Дня 10 н. ст. грудня с. р. відбуде ся в Самборі з комнатах Рускої Бесїди віче о годинї 12-ій в полудне з таким порядком дневним: 1) Справа найблизших виборів до ради державної; 2) справа вивозу безрог; 3) справа копиткового міста Самбора; 4) справа реформи громадскої. — Иван Михас. Д-р К. Чайковскій.   Загальні збори "Бережаньского Бояна" відбудуть ся дня 17 н. ст. грудня с. р. о годинї 3-ій з полудня в комнатах власних. На порядку дневнім: справозданє уступаючого видїлу, вибір нового видїлу і интерпеляції членів. — Вечером тої самої днини Миколаївске свято з забавою і милими несподїванками для "наших маленьких".   Площу св. Юра у Львові мають вже невдовзї "зевропеїзувати". Ми вже згадували раз, що всї крамарі і торговцї, які розтаборювали ся доси при кождій святочній нагодї на тій площи, вже не знайдуть там місця. Им прийдесь держати ся осторонь. Зрівнаню терену і урядженю плянтацій на тій площи мала противити ся до недавна лиш руска капітула; тепер і она згодила ся на се.   Ґр. Лєшек Дунин Борковскій помер 1-ого с. м. у Львові в 85 роцї житя. Покійний займав визначне колись становище серед польскої суспільности в Галичинї. В р. 1848 він був членом конститууючого сойму державного і брав участь в зїздї славяньскім в Празї. В 1860-их роках був послом до галицкого сойму з-разу з міста Львова а пізнїйше з більшої посїлости з Самбірщини. Під старість він опустив арену політичного житя і зажив в родиннім крузї; тому молодша ґенерація не знала єго. Лишили ся по нїм поетичні і політичні письма, розвідки і брошури. Для нас Лєшек Борковскій памятний тим, що в 1860-их роках засуджував нас на загладу грімким окликом: Niema Rusi! Та якось Русь пережила єго, переживе й більше.   В американьскій "Свободї" знаходимо таку осторогу: "Остерігаємо наших людей в Канадї перед обманцем Грицем Пигроцким родом з Галичини, з коломийского повіта. Він видає себе за священика, хрестить дїти, святить воду, а навіть осмілює ся правити литургію. Люде христіяне! буком по плечах такого заколоку, котрий важить ся творити такій страшний гріх і вас так погано обманює!"   Перерванє поїзду. На шляху віденьско-варшавскої зелїзницї, під Ченстоховою перервав ся товаровий поїзд, що поспішав в напрямі до Варшави. Коли в наслїдок того передну часть поїзду з льокомотивою задержано, відорвані ваґони силою розгону вдарили так нагло на задержаний поїзд, що пять ваґонів з вуглем розбили, а кілько сильно ушкодили і викинули з шин. Зелїзнича прислуга вийшла з тої катастрофи цїло.   Новий уряд телєґрафічний отворено 1-го с. м. в Громнику, в тарнівскім повітї, при тамошнім почтовім урядї з обмеженим числом годин денної служби.   О новий зелїзничій шлях з Задвіря на Перемишляни до Бережан а евентуально до Рогатина старає ся компанія людей з перемишляньского повіта. Перед кількома днями відбула та компанія свої наради в тій справі під проводом дїдича п. Вибрановского і постановила звернути ся до краєвого маршалка і намістника з просьбою о піддержанє сеї акції.   Дрібні вісти. В Молотові помер народний учитель Данило Соя проживши 60 лїт, а з того 20 лїт на учительскій службі. — На кару смерти засудив золочівскій суд жебрака Ивана Боднара за убійство Ґецля Сафіра зі Стремильча. — В справі убійства довершеного на трафікантї Исааку Фель з Зарубинець коло Скалата веде ся перед судом присяжних в Тернополи розправа против родини Лайбіш.   Дѣло 