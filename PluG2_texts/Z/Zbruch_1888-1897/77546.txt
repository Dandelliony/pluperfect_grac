Відозва.

Вже в відозві підписаного "Товариства Руских Женщин" в Станиславові з дня 16 н. ст. цвітня 1891 піднїс був Видїл того-ж товариства, що не спускає — поміж иншим — з уваги конкретної і дуже важної справи, а то справи наших шкільних дївчат з провінції.
Відомо, що приватні мешканя не все добре впливають під народним взглядом на рускі дївчата, а недостаток певного і доброго надзору домового навіть уменшає фреквенцію руских дївчат до шкіл висших по більших містах.
Тому-ж наше товариство задумує засновати, коли призбирає відповідний фонд, в Станиславові платний институт, в котрім будуть могли дївчата, ходячі до публичних шкіл, примірно і в щиро рускім дусї виховуватись.
Скоре здїйсненє сеї гадки зависить від скорого і численного впису в члени нашого товариства, і хотяй послїдними часами число членів товариства побільшило ся, а фонд зріс до 400 зр., то квота сеся, як кождий признасть, надто мала, щоби можна приступити вже до дїла, а щоби институт такій удержувати, мусїло би товариство числити найменше 300 членів, котрих вкладки причинили би ся до піддержаня института.
Длятого підписаний видїл осміляє ся відозватись до всїх патріотичних Русинок, котрі ще не суть членами і вказати ще раз на конечність основаня такого института. В Станиславові истнує вісьмоклясова школа видїлова жіноча, до котрої ходить много руских дївчат з околицї, а пожаданим єсть, щоби о много більше их до шкіл учащало. Але щоби умістити дївчину на мешканє під якій такій лучшій надзір і розумне веденє, треба платити місячно так високу квоту, на котру много родичів не стати.
Дешевші мешканя звичайно псують більше як виховують. А що-ж доперва думати про більшу часть таких мешкань, про их народно-патріотичне веденє і вплив. Отже зорґанізованє такого института, в котрім за уміренну цїну могли би рускі дївчата мати хороше домове немов материньске веденє і народно-патріотичне і реліґійне вихованє (именно доповняючи шкільні предмети наукою руского язика, літератури і історії) і можність образованя в инших напрямах умислового і товариского житя єсть вельми потрібне. А позаяк підписаний видїл з висше поданим фондом ще не може приступити до утвореня такого института то й просить руских патріоток полудневої Галичини з Буковиною, а именно з Станиславівщини, як о се, щоби вписували ся в члени товариства [вкладка 1 зр. річно], так і о се, щоби надсилали хоть малі датки на тую цїль, а сам видїл з ревностію і доложенєм найбільшої пильности буде старати ся, щоби в міру засобів приступити як не сего ще року, то на другій рік до основаня того-ж института.
Від видїлу "Тов. Руских Женщин".
В Станиславові дня 10 н. ст. марта.
3. Бучиньска, предсїдателька. В. Мандичевска, секретарка. О. Левицка, Е. Кумановска, М. Левицка, А. Заячківска, Е. Яцикевичева. 