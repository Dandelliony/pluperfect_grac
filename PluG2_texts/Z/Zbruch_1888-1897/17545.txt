З Ярославщини.

Від двох місяців маємо в Сїняві новий уряд податковий. Вигода се велика для околичних селян, що давнїйше пять миль мусїли возити податок до Ярославля. Але ще більша вигода лежить в тім, що заведено побір податків индивидуальний — особистий. Тим усунуться всякі надужиття, що доси бували при відбираню податків і звичайно виходили на шкоду податників. Поминаємо вже то, що господар нераз платив податок за високій, такій, якій єму назначив громадскій поборець податку, — але дїялось і так, — а в Ярославщинї се вже провірено, — що податок заплачений не доходив в цілости до каси цісарскої, пропадав в руках несовістних війтів або писарїв, а селянин мусїв єго відтак в-друге платити. Особистий побір спинить надужитя того роду. Крім податкових грошей пропадала в наших сторонах і гроші екзекуційні. Мало де хто знав, що екзекутник не мав права брати від людей податок. Люде давали, щоби позбутись нелюбого гостя, а вкінци показувалося, що заплачені гроші не доходили на призначене місце. і з вплатою такс войскових дїялися всякі надужитя. В подрібности не входжу, але се факт, що новий уряд податковий в Сїняві прийшов на слїд і таких спроневірень. Сумно і то, що наші громади залягають з податками на грубі суми за минувші роки. Яким світом ті недобори уряди податкові стягнуть, Бог се вість бо наші села дуже бідні і що року не обходиться без тяжких передновків.
Посеред тих невзгодин комичною представляєся в Сїнявщинї — автономія, именно на поли доріг. Кондуктором дороговим маємо тут від року — думав-би хто — якогось техника? Нї! Чин сей виконує— недоварений фармацевт! Чия протекція поклала єго на се становище, годї дійти. Досить, що вже нинї бачимо цінні плоди єго дїяльности. Так, приміром, велїв він на дорозї з Сїняви до Доброї, на просторони яких двох кильометрів, викопати рів зараз з весни минувшого року. Але не по боках дороги, а просто самою серединою. Хотїв, бачите, дорогу зробити вузшою. Але що грунт на-скрізь пісчаний, то рів сей засунувся і жде знов на другу весну, на нову автономичну виправу, розумієся, коштом рук селяньских. Наколи вже устава дорогова наложила великі тягари на громади, то лихе і безглузде виконуванє єї нефаховими людьми може людей огірчити до крайности.
Також хочу вам донести, що в селї Манастирї пропав Крук, розумієсь не звичайний крук, а таки війт того села, головна підпора автономії повіта і першій поборник виборів польских. Бідному поховзнулась нога в урядованю так дуже, що вже і ратувати єго було трудно.
Недавно тому обіздив деякі наші школи инспектор краєвий, п. Барановскій. Деяким учителям, хоч і Русинам, дістались похвали, а навіть пренотовано их на ремунерації, чого давнїйше нїколи не бувало. А не бувало оно по причинї, що бувшій окружний инспектор, п. Петрика — нинї вже єго нема — нїколи не висказувався добре о учителях-Русинах, хоч сам з роду був Русином. Крайний час, щоб у школу не вносити политики, а на працю учителїв дивитись обєктивно. 