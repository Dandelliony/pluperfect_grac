◦ ◦ ◦ ◦ ◦ ◦ ◦ ◦ ◦ ◦

Маршалками рад повітових і их заступниками именував цїсар: в Бережанах Фр. Вольфарта, дїдича Курян, маршалком а Фр. Вольского, нотаря бережаньского, заступником; — в Лїську Теоф. Журовского, дїдича Березки, маршалком а Іос. Йордана, дїдича Ольшаницї, заступником; — в Скалатї ґр. Фел. Козебродского маршалком а кс. Ив. Моронґа, лат. пароха скалатского, заступником ; — в Ряшеві Ад. Єнджейовича, дїдича Старого міста, маршалком а Ив. Погоновского, ряшівского нотаря, заступником.
Міністер торговлї, марґр. Бакегем, має приїхати дня 12 н. ст. жовтня с. р. до Кракова, при нагодї отвореня шляху зелїзничого Ясло-Ряшів.
На будову руского театру зібрала на весїлю д-ра Л. Воєвідки з п-ю Євг. Галиковского, донькою пороха в Порогах, Вп. молода 36 зр. 50 кр. від весїльних гостей. Гроші переслано на руки нашої Адміністрації.
З Куликова пишуть нам: Дня 8 (20) вересня с. р. около 2-ої години в ночи закрав ся невислїджений доси злодїй до помешканя о. Ковальского, приходского сотрудника в Куликові. Позабиравши різні предмети, як одежу, золотий ланцюшок, срібний сервіс і т. п., вартости понад 600 зр., пообливав він нафтою шафи, комоду і постїль та все то підпалив. О. Ковальскій спав спокійно в комнатї і не чув, що там дїялось, а пробудив ся що ино тогдї, коли дим зачав єго душити a постїль горіти. В одній сорочцї спас він своє житє.
Нещаслива пригода. Дня 24. вересня їхав улан 1-го полку на кони під Хшановом і, збочивши з дороги, наїхав на шиб копальняний 16 метрів глубокій. А що шиб не був загороджений а тілько галузями прикритий, то улан, вїхавши на него, запав ся в той спосіб, що кінь влетїв під землю, а улан затримав ся руками о галузє. Коня по хвили гірняки знайшли під землею, але вже не живого. Хто ж мав в тім випадку більше щастє: чи улан, чи власть войскова? — наколи зважимо, що кінь коштує найменше 300 зр., а жовнїр при уланах тілько 3 зр. 50 кр.?
Огнї. Дня 1 н. ст. жовтня около 8-ої години вечером займив ся огонь в домі одного міщанина в Куликові. Огонь перекинув ся і на инші будинки та за годину погоріло 6 господарств з всїми движимостями. Шкоду обчислюють на 2000 зр. Щастє, що не було вітру, бо цїле місточко було би у великій небезпечности.
Дрібні вісти. Погорілцї Олеська, пов. золочівского, одержали від цїсаря 400 зр. підпомоги. 