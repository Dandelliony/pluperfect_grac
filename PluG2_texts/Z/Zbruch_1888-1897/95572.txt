◦ ◦ ◦ ◦ ◦ ◦ ◦ ◦ ◦ ◦

Отворенє нової філії "Руского товариства педаґоґічного" в Грибовичах коло Львова відбуло ся вчера дня 11 н. ст. лютого з полудня в Знесїню. На збори прибув відпоручник центрального видїлу проф. Вас. Білецкій і кільканацятьох учителїв з охрестности і зі Львова. Зборам проводив яко найстаршій віком проф. Врецьона. До видїлу увійшли пп.: Витошиньскій яко голова, Чиж. Строньскій, Длугошевскій і Милевич яко видїлові і Петришин та Годованьскій яко заступники видїлових.   В справозданю з засїданя видїлу товариства Руских женщин в Станиславові з дня 2 н. ст. лютого пропущено одну ухвалу а именно що-до урочистих вечерниць в честь Шевченка, котрі товариство Руских женщин ухвалило устроїти в сам день смерти великого ґенія.   З Борщївского пишуть нам: В ночи дня 5 на 6 н. ст. лютого лютила ся в нашій охрестности страшна заверуха. Сего дня відбував ся торг в Устю епископскім, то й много людей, що вертало з торгу позамерзали а богато повідморозувало собі руки і ноги. Ті, що научені досвідом, не пускали ся з міста домів наймудрійше зробили, бо уратували ся. Много замерзлих людей найдено аж по кількох днях. З Кривча замерзло двоє людей, одного з них найдено на другій, а другого на третій день. Двох паробків відморозило собі в страшний спосіб ноги. Подібно дїяло ся й з людьми з инших сїл. Всему тому нещастю винні понайбільше наші славні автономічні дороги, котрих в зимі нї слїду не видко. — Також пишуть з Познанки гнилої в Скалатщинї, що дня 6 с. м. лютила ся там метїль до полудня. Коли прояснило ся, побачили двірскі люде коня на скарбовім ланї. Приїхали близше і застали двох замерзлих жидів. Жиди повертали з Сороцка до Скалата. Блукали 20 годин. Коли привезли жидів на фільварок, удало ся одного з них відтерти, але має ноги і руки так відморожені, що их не чує. Другій, молодшій, був вже цїлком закостенїлий. Здаєть ся, що замерз вже кілька годин перед тим, заки єго найшли.   З руского ґімнаст. товариства "Сокіл": Вправи в борбництві відбувають ся під проводом п. Джулиньского що понедїлка від 6—7 вечером. В середи і пятницї відбувають ся від 6—7 вечером "assauts" членів.   З Галича пишуть до Wiener Abendblatt, що дня 6 н. ст. лютого трохи що не прийшло до катастрофи на зелїзничім шляху Львів-Станиславів. Особовий поїзд ч. 12, що йшов зі Станиславова, задержано в чистім поли, а напротив задержано другій особовий поїзд, що йшов зі Львова. Лише завдяки остереженю будинка ч. 96 вспіли машиністи в час здержати поїзди і перешкодити катастрофі.   Холєра в Галичинї вже цїлковито вигасла. Від двох днїв власти не нотують нїякого занедужаня нї случаю смерти на сю пошесть.   Політичне жидівске товариство. За почином партії сіоністів, котрих проґрам, як звістно, містить ся в тім, щоби перешкодити асиміляції жидів з Поляками, повстало у Львові товариство під назвою "Товариство політичне жидівске для Галичини і Буковини". Яко одну з головних задач поставили собі оснувателї того товариства переводити своїх кандидатів до рад громадских, повітових до сойму і до ради державної. Проґрама заповідає перед усїм оборонну акцію, однако висказує вже на перед пересвідченє, що краєва суспільність змусить жидів своїм поступованєм займити зачіпне становище.   Дрібні вісти. Сими днями помер Октавій Досхот, властитель Палагич, в товмацкім повітї. — В Ніццї помер А. Абаза бувшій россійскій міністер скарбу. — Вінчанє окінченого богослова Николая Пясецкого з панною Станиславою Ф. Харламповичівною відбуде ся дня 17 н. ст. лютого с. р. в Старисках, стація зелїзницї Каменобрід. Дня 17 н. ст. лютого відбуде ся в Кривім (п. Радехів) вінчанє д-ра Василя Павлюка, лїкаря в добрах ґр. Кіньского в горішній Австрії і бувшого голови віденьскої "Сїчи" з панною Меланією Діяковскою, дочкою місцевого пароха. — На шляху зелїзничім Станиславів-Гусятин і Глибока-Бергомет привернено рух поїздів.   Дѣло 