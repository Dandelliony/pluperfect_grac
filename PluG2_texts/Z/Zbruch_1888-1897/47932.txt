Про гроші на патріотичні цїли. — Вечерок з танцями.

Чи рада повітова може видавати гроші повітові на патріотичні цїли?
— се питанє рішав оногди найвисшій трибунал адміністраційний у Відни. Справа була така: Минувшого року ухвалили дві ческі ради повітові певний даток грошевий на здвигненє памятника Гусови. Староства однак засистували виконанє сих ухвал, а намістництво в Празї затвердило се рішенє староства, відкликуючись на §.50 закона о радах повітових, що жертва на памятник Гуса не належить до власних справ повітових. Ради повітові внесли відклик до найвисшого трибуналу адміністраційного, в котрім вказували, що до справ повітових належать не лиш матеріяльні справи повіту, але також єго душевні, національні і культурні справи. Заступник міністерства справ внутрішних, совітник двору Гельм вказував, що жертва на памятник Гуса єсть політичною маніфестацією а яко така переступає круг дїланя рад повітових. Трибунал відкинув відклик рад повітових, бо ради повітові яко орґани публичної управи суть обмежені в своїм крузї дїланя лиш на справи повітові. — А у нас як то знають ради повітові ухвалювати повітові гроші на всїлякі патріотичні цїли! Вечерок з танцями "Академічного Братства",
устроєний вчера в сали Народного Дому, удав ся знаменито. На вечерку явились навіть з подальших сторін наші красавицї, не жалуючи під охочу войскову музику нї своїх дрібненьких ніжок — нї, розуміє ся, мошонки своїх батьків на різноцвітні строї... Одно лиш, за чим жалувати треба, що наші панночки, хоч як им до лиця, якось залишають народний стрій! В народнім строю явилось всего на всего дві панночки. До першого кадриля стануло 74 пар. На ґалеріях було повно цїкавих зрітелїв, а також буфет і бічні комнати роїлись від гостей. Забава йшла охочо, музика грала добре, петрушки не продавано, буфет не дармував, каса комітетова не порожна, ну, — чогож ще хотїти? Але пп. комітетовим нїколи простити не можна, що в порядок танцїв понакладали аж по кілька кадрилїв, мазурів, мазурок, вальсів а за те наша охоча коломийка була лише раз і то з самого початку. А вже-ж коли коломийку узнаємо за свій народний танець, то наша руска молодїж ачейже повинна бодай признати їй рівноправність з мазурами та мазурками, — а тимчасом мабуть наша коломийка сходить вже до тоґо, що би далї-далї вичеркнуть як козака з порядку балевого... Танцї тревали нї більше нї менше лиш до 7-ої години рано. — К.   