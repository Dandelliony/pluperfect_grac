Рух передвиборчій в Галичинї.

Товариство политичне "Народна Рада" видало своїм коштом "Поученє о виборах сеймового посла з сельских громад" (2 карти in guarto) в кількох тисячах примірників, де подані головні приписи що-до вибору виборців в громадах і вибору самого посла.
Товариство же "Просвіта" видає своїм коштом цілу книжочку про вибори друге доповнене виданє книжочки, котру свого часу видала була редакція "Батьківщини", а доси наклад уже вичерпався.
Намістник гр. Баденій — як кажуть — мав заказати ц. к. старостам кандидувати на послів. Однакож з дописей до Now-ої Reform-и довідуємось, що може в тім дїлї бути і виняток. Вчера умістили ми допись N. Reform-и з Живця, нинї знов наведемо де-що з дописи єї з-під Пільзна.
"Ми вірили — каже дописуватель Reform-и — що намістник заборонив старостам кандидувати, бо по перше, на послованю старостів тратить уряд, а по друге, при виборах старостів занадто ярко проявлялася пресія урядова. Але по тім, що дїєся, мусимо думати, що або вість про заказ намістничій єсть неправдива, або урядники не хотять єго слухати, бо декуди урядники староств починають підготовлювати терен під вибір ц. к. старостів..."
Може бути, що і у всхідній Галичинї так само дїєся. Що п. Штрасер, староста з Богородчан, закоштувавши солодощей dolce far niente в соймі, рад би знов стати послом, — се рїч певна. 