◦ ◦ ◦ ◦ ◦ ◦ ◦ ◦ ◦ ◦

Огнї. Дня 21 н. ст. серпня навістив огонь другій раз до 3 днїв місто Ропчицї і знищив 8 домів, з котрих 3 в ринку. Огонь повстав в заїзднім домі Якова Баламута в само полудне і при сильнім вітрі і незвичайній спецї обіймив в одній хвили всї 8 домів, так що про ратунок не можна було гадати. Впрочім не було чим ратувати, бо сикавки занечищені по послїдній пожежи стояли заперті в громадскій шопі, бочок з водою не було приготовлених а кирницї лиш дуже мало води мали. — Про огонь в Оглядові, повітї камінецкого пишуть нам: З дня 18 на 19 н. ст. серпня, в саму північ, роздав ся в селї голос дзвона сїльскої церкви, звіщаючи пожежу. Клуби диму взбились сильно в гору, і огонь обняв відразу цїлу загороду, мешкаючого там жида. Хто лиш міг спішив на поміч, але дармо! Не минуло чверть години, а сусїдне обійстє бувшого начальника громади почало горіти. Всї кинулись на ратунок, та щож? Анї драбини, щоб вилїзти на стріху, анї коновок, анї гаків, нїчого згола нїчого, не було. Той страшний гість невдоволив ся однак сею добичею. Искри з горіючих осель, при дуже слабім подуві вітру рознеслись скоро і полумінею своєю обняли чотири загороди господарскі. Все збіже, всї припаси на зиму 6 господарів, не більше як за 5 годин, пійшли з димом. Сумно споглядає око на обгорілі стовпи, коли погадає, що перше цвило там достатком, а тепер котять ся сльози, коли погляне на тих бідних людей, сидячих без кусочка хлїба, без хати, без нїчого. Асекурованих господарів було 4, але дуже низько, неасекурованих 2. Шкоду цїнять на 7500 зр. Причина огню невідома, имовірно огонь підложено...
Вірменьскій архіепископ Исаак Исакович буде обходити в суботу дня 27 н. ст. серпня у Львові 10-лїтні роковини своєї епископскої власти.
Холєра. Урядове донесенє констатує, що на нашій граници, в ґубернії люблиньскій було до дня 19 н. ст. серпня 34 случаїв холєри, з чого 13 осіб померло. — В Петербурзї смертність однакова. Денно западає на холєру 70—90 осіб а умирає 30—40. — На цїлім просторі, обнятім холєрою в Россії слабувало в половинї серпня по 8 тисяч осіб, з чого половина умирала. Взагалї сконстатовано, що по селах умирає далеко більше людей як по містах і длятого домагають ся россійскі часописи, щоби перекинути з міста, де вже пошесть слабне, часть персоналу лїкарского на села. — В Галичинї поки що відносини санітарні вдоволяючі, лише в Брідщинї мала появити ся червінка. Якійсь послугач занедужав нагло, а коли єго взяли до шпиталя, умер по кількох годинах. Також один робітник, занятий при машинї в друкарни Веста, дістав був нагло корчів. Недужого оглянув лїкар і казав відставити єго домів. — Між тим єсли вірити донесеню Hamb. Corresp., то в Гамбурзї появила ся перед кількома днями холєра. В понедїлок занедужало там 131 людей, з чого 35 померло. Пошесть ширить ся на т. зв. "старім містї" (Altstadt). Власти санітарні і поліційні зарядили все, щоби зльокалізувати холєру. З Берлина вислало правительство до Гамбурґа д-рів Коха і Ратса. — Також у Франції проявляють ся в деяких містах поодинокі случаї холєри як в Парижи, Гаврі і Руан.
Дванацять нових урядів податкових має отворити ся сего року в Галичинї, а то в місцевостях: Лопатинї, Андрихові, Николаєві, Заболотові, Маковій, Чорнім Дунайци, Судовій Вишни, Порохнику, Комарнї, Жабім, Куликові і Кутах. Доси отвирають ся все такі уряди в зимі, з днем 1 грудня або 1 сїчня. Позаяк переносини в зимовій порі недогідні для урядників, особливо жонатих, то жадають они, щоби краєва дирекція скарбу отвирала уряди податкові вже в осени.
Дрібні вісти. Цїсар позволив совітникови і референтови санітарному д-рови Василеви Ключенкови в Чернівцях приймити і носити ордер румуньскій І-ої кляси: Bene merenti. — Дня 28 н. ст. серпня вІдбуде ся вінчанє п. Петра Єзєрского, укінченого богослова, з панною Володиславою Манастирскою, дочкою управителя дібр в Чагрові коло Букачовець. — Дня 6 н. ст. вересня відбуде ся в Дмитрові коло Красного вінчанє п. Зенона Гутковского, окінченого богослова, з панною Марією Одїжиньскою, дочкою тамошного пароха. — В Гусятинї помер сими днями в 41-ім роцї житя Маріян Строньскій, люстратор повітовий, бувшій урядник скарбківскої фундації. 