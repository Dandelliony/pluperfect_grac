◦ ◦ ◦ ◦ ◦ ◦ ◦ ◦ ◦ ◦

Відень 26 марта. Говорять, що рада державна буде скликана на 11 цвітня і сесія не потреває довго. Сими днями має появитись вже письмо цїсарске скликуюче раду державну. — Челядь пекарів поставила цїлий ряд постулятів, а на случай, єсли би их не принято, грозить страйком.
Берлин 26 марта. Цїсар вибирає ся через Щетин і Любеку до Кіль, де стане 1 цвітня. — Köln. Ztg. доносить з Петербурга, що в цїлім Царстві польскім власти войскові заявляють горячкову чинність. Корпус офіцирскій значно побільшено; повстають нові маґазини і шпиталї.
Прага 26 марта. На місце Ріґера, котрий зложив мандат, вибраний молодо-Чех Челяковскій презесом Matic-и skolsk-ої. — На зборах молодо-ческого товариства у Виноградї заявив Ґреґр, що головною задачею молодо-Чехів єсть поборювати Нїмцїв. О роздорі в молодо-ческій партії нема і бесїди.
Мадрит 26 марта. Збори робітників ухвалили загальний страйк, єсли не признасть ся им 8-годинний час денної роботи.
На 1000 жінок припадає мужчин: у Франції 996, в Бельґії 998, в Испанії 957, в Италії 1006, в Греції 1103, в Швайцарії 962, в Нїмеччинї 962, в Прусах 968, в Саксонії 946, в Баварії 952, в Австрії і Угорщинї 967, в Сербії 1045, в Россії 973, в Фінляндії 960, в Швеції 940, в Норвеґії 945, в Данії 966, в Анґлії, Шкоції і Ирляндії 995, а в Царстві польскім, після дат статистичного комітету варшавского лише 910.
Жіночу републику постановили утворити американьскі жінки на конґресї в Вашинґтонї. На тім конґресї вибрали на предсїдательку паню Емму Вілляр, а на секретарку знану еманципантку Елисавету Стантон, міліонерку. Панї Стантон виказала в своїм відчитї, що рід людскій истнує вже від 85.000 лїт та що в початках жінки верховодили над мужчинами, аж як перед 5000 лїтами почалась людскість цивілізувати, видерто жінкам скиптр панованя над світом і усунено их на друге підрядне місце. А причинилась до того і церков, бо св. апостол Павло каже: "Най мовчить жінка в церкві." В періоді каміннім і бронзовім жінка була головою родини, королевою ба й богослужницею — а нинї она невільниця. Треба проте працювати, щоби здобути утрачене становище, і т. д. Шкода, що ґазети не подають, як п. Стантон розуміє становище мужчин, і що думає з ними робити, як вже жінки здобудуть собі утрачене становище, т. є. будуть головами родин, королевими, богослужницями і т. д.? 