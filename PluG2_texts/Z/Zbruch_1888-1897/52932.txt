◦ ◦ ◦ ◦ ◦ ◦ ◦ ◦ ◦ ◦

Злива з блискавицями і громами навіщувала вчера два рази Львів. Улицї виглядали як потоки. О 3 годинї по полудни падав також град, але не зробив шкоди.
Самоубійство. Вчера відобрав собі житє вистрілом з карабіна фірер жандармерії, їдучи ранїшним поїздом з Бродів до Красного. В купе, де жандарм допустив ся самоубійства, було кількох жовнїрів і селян. Самоубійця підставав собі цївку карабіна під шию, а коли потягнув курок, перейшла куля через голову. Трупа полишено в Краснім.
З Риму доносять до Czas-y, що папа наміряє піднести епископство краківске до степеня архіепископства.
До Відня виїхала з Підгаєць депутація в справі будови зелїзницї Галич-Підгайцї-Бережани-Терпопіль. В склад депутації увійшли: Литиньскій презес, Боровскій віце-презез повітової ради підгаєцкої і о. К. Левицкій.
Совітник Коритовскій, начальник бюра презідіяльного в міністерстві фінансів, має опустити то становище. Єго назначено на наслїдника віце-президента львівскої краєвої дирекції фінансової, барона Іоркаша Коха, і як віденьскі ґазети доносять, він уже именований віце-президентом і обійме свій уряд в серпни по скінченю курації в Марієнбадї.
Процес соціялістичний розпочав ся в Кракові дня 18 с. м. перед звичайним трибуналом. На лаві обжалованих сидять: укінчений студент фільософії Ернест Брайтер, літерат Вильгельм Фельдман, укінчений студент фільософії Фр. Новицкій і укінчені студенти прав Людвик Яниковскій і Гаврило Ґурскій, д-р медицини Роман Баранецкій і правник Игнат Дашиньскій, дальше студент прав Артур Ґурскій і Генрик Клушиньскій студент медицини. Справа двох послїдних окрема від справи Брайтера, а тілько для вигоди, щоби не читати по друге ті самі ґазети і брошури — як сказав прокуратор, — сполучено обі справи до купи, хоч акти обжалованя зовсїм окремі. Оден з обжалованих Шукевич, студент техніки в Празї, доказав свою слабість і згодив ся на розправу по-за очи. В справі того процесу дістали ми ширшу допись з Кракова, котрої однак за для браку місця не можемо помістити вже в нинїшнім числї, а відкладаємо до слїдуючого. Трибунал на внесенє прокуратора ухвалив вести розправу тайно при замкнених дверех.
З "Львівского Бояна". Другу прогульку на Погулянку уряджує "Боян" на другій день Зелених свят о. є. в понедїлок; члени, а з ними і гостї мають зійти ся около 4-ої години по полудни. Сим разом буде гостям пригравати музика, щоби на Погулянцї можна справдї погуляти, бо від чого-ж і зове ся Погулянка? Отже не треба чей нїкого й заохочувати, щоби взяв участь в прогульцї. Хто був тамтого разу, той пійде й тепер та ще заохотить других, бо прогулька попередна добре удала ся. Хиба би в понедїлок дощ перешкодив, то що иншого. — На четвергових вправах товариства "Боян" роздїлено між дїйстних членів відзнаки товариства: теорбан обведений лавровою галузкою і синьою лентою з написом "Львівскій Боян". Відзнаки сі масивні, позолочені і емайльовані в трех барвах (теорбан — барвою дерева, лента — синьою, галузка — зеленою) представляють ся дуже гарно. Жінки будуть их носити замість брошок, а мужчини на відлозї верхної одежі. Члени спомагаючі можуть их набути по фабричній цїнї 1 зр. в тов. "Боян". Поручаємо их особливо нашому жіноцтву. Красшої і дешевшої прикраси годї вигадати. Цїна склепова була би певно в троє так висока. 