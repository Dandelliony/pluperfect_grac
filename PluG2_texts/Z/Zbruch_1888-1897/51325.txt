◦ ◦ ◦ ◦ ◦ ◦ ◦ ◦ ◦ ◦

Потвердженє вибору. Цїсар потвердив вибір о. Корнила Мандичевского на презеса, а Григорія Голуховского на заступника презеса повітової ради в Надвірній.
П. Зенон Левицкій з Обертина, член "Сїчи", одержав на віденьскім університетї степень і титул доктора всїх наук лїкарских.
В Пісках коло Щирця завалила ся деревляна старенька копула на мурованій церкві. Пляни на реконструкцію сеї церкви виготовляє бюро п. В. Нагірного. Ще сего року стане на місци деревляної — мурована копула.
Нещасна пригода, подібна як недавно в Бориславі, стала ся також в Старуни коло Солотвини. В копальни воску земного згинув там один робітник. В Старуни до року згинуло 8 людей на 50—80 працюючих, отже 15%! Всї випадки були в копальнях жидівских, де зовсїм не клопочуть ся о технічний надзір, а на житю чоловіка предприємцям зовсїм не залежить.
Про лїк д-ра Коха видав наш земляк д-р Залозецкій з Черновець брошуру, в котрій на підставі досвідів зроблених в черновецкім шпитали, констатує, що лїк Коха дїлає успішно против рака нашкірного і туберкулів нашкірних та в чикодонках, однак не впевняє, чи може сі хороби зовсїм вилїчити. Дальше можна "кохіном" на певно вислїдити туберкули. Однакож д-р Залозецкій остерігає лїчити туберкули легких (сухоти) "кохіном" і радить взагалї вщепляти "кохін" дуже осторожно і в як найменшій скількости, а щеплених доглядати як найстараннїйше. Як з сего й инчих дослїдів видно, зробив лїк Коха много шуму, а дуже мало успіху. Надїя, позбутись найбільшого ворога людского тїла, се-б то туберкулів, знов знївечена.
Нові поїзди зелїзничі. Почавши від 1 червня будуть курсувати поїзди так звані "купільні", котрих головним призначенєм буде обслугувати місця купільні. Оден купільний поїзд буде виходити зі Львова о годинї 6-ій в вечер а по приходї до Ряшева перейде на шлях Ряшів-Ясло і шинами зелїзниць державних довезе своїх пасажирів над ранком до тих стацій, на котрих звичайно висїдають хорі, щоби удати ся до Криницї і Щавници. З Кракова поїде другій поїзд рано до Тарнова і знов шинами зелїзниць державних доставить подорожних до тих самих стацій зелїзничих. Крім обох поїздів купільних на шляху зелїзницї Кароля-Людвика прибуде ще кілька инших поїздів для Львова. І так задумує зелїзниця державна отворити новий поїзд зі Львова до Черновець і зі Львова через Стрий до Пешту, а також мабуть мають намір отворити другій поїзд зі Львова до Белзця. Очевидно, що кождий з тих поїздів буде мати відповідний поїзд в напрямі супротивнім. В той спосіб Львів дійде до того, що з єго головного двірця буде відходити що-день 40 поїздів і таке саме число буде приходити до Львова. Доси займав Львів що-до числа поїздів друге місце в Галичинї а на першім місци були Краків і Освіцим.
Дрібні вісти. Цїсар удїлив громадї Зелена, в повітї надвірняньскім, 100 зр. запомоги на будову школи. — В Нанте, підчас представленя дня 6 с. м. в театрі заваляла ся ґалерія і около 50 осіб поранилось. — В Римі обходили недавно 13-віковий ювілей Григорія Великого. Ще доси переховуєсь дім, де сей папа узрів світло денне, капличка де говорив проповіди, марморовий стіл, де давав що день обід 12-ти паломникам. — Инфлюенца в Америцї не пригасла, але ширить ся з повною свободою та мучить великих панів, особливо... жінок. — Намістництво призволило учителеви при школї Пирамовича Іос. Ант. Мачурі змінити назвище "Мачура" на "Марчиньскій". 