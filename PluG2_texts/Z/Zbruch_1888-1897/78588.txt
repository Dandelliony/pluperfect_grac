◦ ◦ ◦

Христос воскрес! З надходячим Світлим Воскресенєм Христовим желаємо всїм нашим читателям всего добра, якого лиш самі собі бажають. Дай Боже, щоби вам всїм воскресла бодай надїя на лучше. А она воскресне, воскресне і всяке добро, коли будемо поступати в любови і по закону Того, що притерпів за нас страсти a Котрого память тепер святкуємо. Христос воскрес!
Відзначенє. Є. Вел. Цїсар надїлив Є. Ексцелєкцію Впреосвященого Митрополита Сильвестра Сембратовича ордером зелїзної корони першої кляси.
Льосованє посагів. Вчера о год. 9 рано відбуло ся в великій сали Видїлу краєвого льосованє трох посагів, кождий по 287 зр. з фондації бл. п. Максиміліяна і Франца Ксаверого Сїмяновских, призначеної для бідних а морально ведучих ся дївчат, доньок міщан всїх міст і місточок з виїмкою Львова і Кракова. Подало ся було 42 кандидатів, з тих 13 для браку приписаних условій виключено від льосованя. З позіставших 29 після акту фондаційного мали першеньство дївчата сироти по обох родичах і ті взяли участь в льосованю. Три посаги дістали ся: Розалії Бочар в Бариши, Тересї Ґотушка в Сухій і Розалії Клебан в Богородчанах.
Посаг в сумі 93 зр. з фундації дра Ив. Фрида им. Єї Цїс. Вис. Архікняг. Ґізелї надало ц. к. Намістництво Софії Лазарскій, сиротї по господари сїльскім в Скнилівцї повіта львівского.
Назва нових грошей дрібних. Краєва Рада шкільна постановила в ново виданих книжках рахункових для шкіл народних не зміняти нїмецкої назви нових грошей дрібних — сотиків і лишити слово "гелєр" а то для того, що раз зміна ориґінальних назв монет, мір і ваг не єсть відповідна а відтак, що й означений розпорядженєм міністерства скорочений спосіб писаня тих назв (k = корона, h = гелєр) не відповідав би зміненій назві.
Самоубійство. Оногди в подудне відобрав собі житє вистрілом з револьверу на валах Ґубернаторских недалеко лїтного театру дієтар Каєтан Рогальскій, лїт около 60. Причиною самоубійства була мабуть нужда.
Замість в свою, та в чужу кишеню. Минушої суботи стала ся на двірця зелїзницї така, певно що дуже рідка пригода. В реставрації на двірци сидїв при столї якійсь панок і нараз сягнув до кишенї та видобув з неї 99 зовсїм нових банкнотів по 10 зр. та очевидно не мало здивував ся, з відки у него взяла ся така сума грошей, коли він их не мав. Він поставив ті банкноти на стіл перед себе а справа зараз вияснила ся, бо до реставрації вбіг якійсь другій панок, очевидно дуже заклопотаний а побачивши на столї пачку нових десяток, приступив до них зараз, представив ся сидячому коло них панови і розповів, що стало ся. Він — каже — вимінив при касї тисячку на десятки і в поспісї та з необачности всунув свої гроші другому до кишенї. По сконстатованю правди віддано гроші правному их властителеви. 