Величезний ґльоб земскій.

Величезний ґльоб земскій, виставлений на парискій виставі, має 40 метрів округу (що відповідає 40,000.000 метрів земского екватору), тому кождий милиметер на ґльобі рівнаєсь кильометрови в природї. Промір ґльоба виносить 12.732 метр., бо промір землї має 12.732 кильом. Сплощенє при обох полях землї виносить 21 кильом., і тих 21 мм. на ґльобі майже і не видно. Поверхність ґльобу подїлено на 386 піль, а кожде з них обчислене після меридіянів і рівнобіжників відповідає 10 степеням. Кожде поле було з осібна мальоване на картонах, а відтак прикрїплюване до металевого ґльобу; металь ґльобу важить 10 тонн, а картони 3 тонни (тонна = 1000 клг.) Ґльоб помальований олїйними красками, обертаєсь на зелїзнім пали; не має на собі нїяких звишеностей, бо найвисші гори (8000 метрів) могли-би бути представлені лиш 8-милиметровою високостею. Глубину моря означають різні відтїни краски. Найяснїйша краска означає глубину на 2.000 метрів, відтак що раз темнїйші краски вказують на глубину 2 до 8 тисячів метрів, по над ту глубину вже не визначені місця. Поверхність суші і островів занимає 136 метрів квадр., а ціла поверхня ґльобу виносить 510 метров квадр. В павильонї, де поміщено ґльоб, суть всїлякі рисунки і табелї, означаючі висоту гір, глубину моря, имовірну грубість покладу землї, статистику людности і т. п. А що сей ґльоб має представити стан відомостей ґеоґрафичних в р. 1889, тому мусїли вижидати найновійших справоздань подорожників. Так пр. мусїли два рази зміняти части ґльобу, представляючі Африку; також нема певности що-до відомостей ґеоґрафичних о Хинах і серединї полудневої Америки. Ґльоб стоить в такім відношеню до цілої землї, як зерно піску до ґльобу. Париж занимає на ґльобі місце одного сантиметра квадр. Ґльоб має ще і під тим взглядом вагу, що при єго помочи можна собі виробити понятє о віддаленю тіл небесних. І так після тої міри промір місяця має 3.5 метра, а віддаленє єго від землі 384 метрів; промір сонця 1400 метрів, віддаленє 150 кильометрів; промір Юпитера половину висоти вежі Айфеля і т. п. Величезний сей ґльоб вибудовали пп. Вілляр і Коляр.  