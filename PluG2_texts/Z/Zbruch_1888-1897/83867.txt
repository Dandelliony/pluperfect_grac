Відозва до галицких Русинів.

  Дорогі Братя!   Був колись Боян, "соловій старого времени", що співав піснї руским князям на потїху. Але-ж єго піснї не могли статись народними, бо він складав их в мові книжній, незрозумілій, про подїї і справи, котрі не тикались народу.   Жив недавно тому Маркіян Шашкевич, "соловій нового времени", і єго пісня залунала животворним гомоном по цїлій Руси галицкій. Се пісня народна, бо поет виспівав єї в мові, котрою говорить великій народ руско-україньскій.   Маркіян Щашкевич — се першій народний поет галицкої Руси, — се першій будитель галицко-руского люду до нового житя, до просвіти народної.   І справдї, як милою є весною зоря ранїшня, що звіщає схід ясного сонця, так любою і животворною була проява Маркіяна, звіщаючи відродженє галицкої Руси по тяжких невзгодинах суспільного й народного побуту. Тому-то память Маркіана жити буде по вік, бо сей "соловій нового времени" звістив весну недобиткам тяжкої долї.   Хоча-ж Маркіян жив коротко, то все-ж засїяв він здоровим зерном рідну ниву, котра покрилась зеленим руном, коли з України повіяло в галицку Русь тепленьким леготом від животворної музи Тараса Шевченка.   Своїм тїлом спочив Маркіян в Новосїлках лїских, селї повіта Камінки струм., і от, порох нашого будителя спочиває в чужій могилї, — а на тій могилї нема памятника, — нема й слїду, що там спочиває наш Маркіян.   Тому-то патріоти філії "Посвіти" в Камінцї струмиловій були задумали, перенести тлїнні останки Маркіянові з дотеперішного захисту до нового гробу на кладовищи в Новосїлкак і поставити єму пригожій памятник. Але-ж за иніціятивою головного видїлу "Просвіти" руско народні товариства порішали, в 50-ті роковини смерти Маркіяна перевезти мощі єго из Новосїлок в столицю галицкої Руси й зложити их в новім гробі на кладовищи Личаківскім. Вже-ж могила Маркіянова повинна бути не в сїльскім закутку, але там, де Русь галицка живе великою громадою, де суть рускі товариства й институції, де сходять ся всї нитки великої робітнї суспільної і народної.   Тлїнні останки Маркіяна Шашкевича перевезуть члени філії "Просвіти" в Камінци струмиловій из Новосїлок лїских на Підзамче до Львова дня 19 (31) жовтня с. р., відтак після богослуженя за покій души Маркіянової в церкві св. Параскеви д. 20 жовтня (1 падолиста) почнуть ся похорони о 10-тій годинї перед полуднем на Підзамчу коло двірця зелїзничого.   Дорогі Братя! На сі торжественні похорони тлїнних останків Шашкевича запрошує Вас комітет Маркіяновий. Ви всї, що полюбили народні святощі, спішіть на се величне свято народне!   Запрошуємо всї рускі товариства й институції, всї філії просвітні, народні ради, рускі читальнї, щоби своїми делєґатами звеличили сей світлий акт перенесеня мощей Маркіянових.   Ви, високоповажані священики товариші по званю Маркіянові, навіть ся громадно у Львові, щоб мощі єго віднести до нового гробу під проводом Є. Е. Високопреосвящ. Митрополита, котрий обіцяв звеличити сі похорони своїм присутством.   Ви, руска интеліґенціє світска, — ви посли до сойму краєвого й до ради державної, ви судьї й инші урядники цїсарскі, адвокати й нотарі, редактори й письменники, професори й учителї, лїкарі, инжінєри й артисти, промисловцї й купцї, — заявіть дїлом, що вмієте шанувати народного світоча, — окружіть домовину того, що запалив в серцях ваших любов до рідної неньки!   Дожидаємо вас, високоповажане руске жіноцтво, що горнете ся около прапору народного і вмієте загрівати нас, мужчин, до горячого патріотизму! Вже-ж Маркіян дав почин до сего народного житя, що обняло широкі круги нашої суспільности.   Дожидаємо вас, дорогі міщане й селяне, що полюбили сте рідну просвіту й відтак уважаєте нас своїми братьми. Ви зберегли в народнім лихолїтю від затрати рідну мову, котру Маркіян піднїс до мови письменної. Честь і слава вам, дорогі братя!   А ти, сердечна академічна молодїжи, що полюбила високі идеали, — ви многонадїйні ученики, котрим память Маркіянова дорога, явіть ся громадно при домовинї Шашкевича, і віддайте єму ту честь, котра належить ся першому тямущому Русинови й просвітителю молодой ґенерації рускої.   Ви всї, що полюбили рідну неньку, спішіть на похорони Того, що за короткого свого житя отворив замкнені єї уста і привернув їй найбільшій дар, — дар рідної мови. Величний збір Русинів в день того народного свята буде заявою тої солідарности, котра має сполучити всїх нас в одну велику громаду, щоб ми спільними силами, позбувши ся всяких домашних усобиць, у згодї і любві прямували до здїйстненя великих идеалів суспільних і народних.   У Львові 1 (13) жовтня 1893.   За комітет, займаючій ся перенесенєм мощей Маркіяна Шашкевича.   Д-р Омелян Огоновскій, голова комітету.   Иван Копач, секретар.   Дѣло 