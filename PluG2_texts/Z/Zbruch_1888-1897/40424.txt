◦ ◦ ◦ ◦ ◦ ◦ ◦ ◦ ◦ ◦

Патронови хірурґії, Иванови Курпілеви, заказав львівскій маґістрат, на порученє намістництва, заниматись практикою хірурґічно-лїкарскою. Як звістно Курпіля засудив був трибунал карний на кару 8-місячної вязницї тяжкої та відобрав єму право лїкарскої практики.
Огонь в Старім містї. Ві второк дня 5 н. ст. серпня о годинї три чверти на 3-ту з полудня займив ся огонь в самом середмістю в домі одного жида і в нецїлих двох годинах засяг цїлу полуднево заходу часть міста, найбільше забудовану і заселену найбіднїйшою людностію. За-для переполоху з одної сторони, а за для браку приборів ратункових з другої сторони, не можна було в першій хвили пригасити огню і тому погоріло 82 будинків мешкальних а около 60 забудовань господарских і 152 родин лишилось без даху і кусника хлїба, бо кілька днїв перед тим позвожено всї сегорічні плоди. О ратунку движимостей не можна було навіть подумати, бо не було на се часу. Пригасили огонь сикавки з дібр ґр. Водзицкого зі Спаса і п. Штреца з Бачини та пожарна сторожа самбірска. Зльокалізувано огонь около 7-ої години під вечір, а відтак войско самбірске разом з людностію гасили згарища ще через цїлу ніч. Загальну шкоду обчисляють на 120.000 зр., а з того ледви одна пята часть була убезпечена. Церков, костел, всї уряди і аптика не погоріли. На першу вість о нещастю вислав маґістрат самбірскій і жидівска громада кількасот бохонцїв хлїба та колька десять кільоґрамів сира, і се роздано між найбіднїйших. Рада повітова і староство надіслало підпомогу, але то все при так великім нещастю не вистає. Завязав ся комітет ратунковий, котрий збирає по всїх усюдах жертви, щоби якось допомочи нуждї погорільцїв.
Червінка лютить ся в Мохнатім шляхотскім, селї пов. турчаньского. Епідемія прибрала такі розміри, що староство заказало сусїдним громадам зноситись з шляхтою з Мохнатого. Повітовий лїкар д-р Цепелевскій приїздить часто з Турки до недужих, але — як показує ся — ріцінусовий олїй не дуже помагає. Умирає много людей, а именно дїти.
В редакції краківского Czas-у зайшли якісь зміни. Говорять, що з редакції виступив ґр. Людв. Дембицкій, а вступив проф. Чеслав Пєньонжек та що цїле видавництво виарендувано зі сталою субвенцією членови редакції Мих. Хилиньскому. Доки жив ґр. Артур Потоцкій, то покривав всї дефіцити сего краківского орґану станьчиків, а тепер треба було підтримати видавництво в сей спосіб, як се зроблено з львівским Przegląd-ом.
Самоубійство. З Ряшева доносять, що дня 6 н. ст. серпня відобрала собі житє проживаюча там від кількох лїт Станіслава з Дилевских Теодорович-Комарницка. В ночи з 5 на 6 серпня приїхала з купелї, а в кілька годин пізнїйше наложила на себе руку. Усївши в кріслї перед зеркалом, пхнула в себе три рази штилетом, а побачивши, що рани не суть смертоносні, хопила за лежачій побіч револьвер та вистрілила в груди. Куля перейшла крізь серце. Померша полишила двох малолїтних синів. Самоубійство викликало в Ряшеві велику сензацію.
Дрібні вісти. Громада Липівцї, пов. перемишляньского, одержала від цїсаря 100 зр. підпомоги на будову школи. — Село Дашівку коло Лїська, власність М. Надзяка, купили жиди, а село Пустомити коло Львова, власність Дунки-Сая, купив ґр. Ґрохольскій з Конґресівки. — В Козівцї коло Тернополя святкував сими днями народний учитель Стефань Любасовскій 40-лїтний ювилей своєї учительскої служби. — О. І. Гумецкій, приходник в Річици, дек. угнівского, і вислужений декан коросняньскій, роджений р 1814 р., буде святкувати сими днями 50-лїтний ювилей свого священьства. 