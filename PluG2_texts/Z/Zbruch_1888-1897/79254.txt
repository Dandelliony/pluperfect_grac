◦ ◦ ◦ ◦ ◦ ◦ ◦ ◦ ◦ ◦

З Відня доносять нам: Минувшого тиждня — як звістно — гостив тут Єго Ексц. митрополит Сильвестер. Приїхавши в понедїлок, робив ві второк візити міністрам, а в середу принимав ревізити і візитував майже всїх тутешних знатнїйших Русинів. В четвер був на авдієнції у Єго Вел. цїсаря, а зараз по авдієнції принимав ґратуляції питомцїв тутешної рускої семинарії під проводом віцеректора о. Пюрка [бо о. ректор пробуває тепер в Галичинї з причини тяжкої слабости своєї матери]. На промову питомця Дуркота відповів Впреосвящений довшою бесїдою, в котрій загрівав питомцїв до віри, і любови своєї церкви та свого обряду, до патріотизму і любови народу. При тім архієрей зазначив сильно своє народне становиско і упоминав питомцїв, щоби горячо любили свій рідний язик, нїколи ним не презирали і не давали уводитись "обєдинителям", бо лише стоячи на народнім становиску зможуть колись дїяти на добро руского народу. Питомцї-народовцї були тою заявою одушевлені. Коли Впреосвящений виїзджав, питомцї виправили Єму велику овацію, котра не вмовкала, доки не сїв до поїзду, пращаний ще раз сердечно цїлою семинарією. Впреосвящений виїхав зараз по авдієнції поспішним поїздом до Львова, бо спішив ся, щоби стати в час на сойм, котрий власне мав розпочинати свої наради.
Запись. Сими днями помер у Львові Лев Дзюбанюк, пенсіонований урядник маґістрату і властитель реальности при ул. Жовківскій. Покійний записав в своїм завіщаню 5.000 зр. на реставрацію церкви св. Николая у Львові і 500 зр. для міского заведеня сиріт.
З Поділя пишуть нам: На Поділю не можемо діждатись весни — лють і хвилї мартові переходять то з снїгом то з крупами. Озимини починають нидїти а засїв весняний сидить у земли і не рухаєсь, а люде забивають руки, як серед зими...
Подорожінє лїкарств. На зборах аптикарів, які відбули ся сими днями у Відни, принято рішенє старатись о заведенє нічної такси за лїкарства т. є. щоби лїки приладжені в ночи були о якійсь процент дорожші, як лїки продавані в день.
Самоубійство. В Коломиї відобрав собі житє вистрілом з револьвера Віктор Баґиньскій, урядник зелїзничій.
Львівска палата торговельна зібрала ся була оногди на засїданє під проводом віцепрезеса Піпеса. Палата ухвалила, щоби віднести ся за посередництвом намістництва до міністерства торговлї з просьбою о заведенє в язицї польскім офіціяльно назви "ґріш" замість "гелєр", дальше заявила ся палата за задержанєм однокінних фіякрів, за підвисшенєм такси для фіякрів парокінних і за введенєм однакового умундурованя для візників, вкінци ухвалено віднести ся з жалобою до міністра торговлї на львівскі уряди телєґрафічні, бо сконстатовано, що депеші телєґрафічні надходячі до Львова доручають ся адресатам аж по кількох годинах.
Люстрація суду. Віцепрезідент львівскої апеляції д-р Тхуржницкій і начальний прокуратор, совітник двора Зданьскій, розпочали вчера люстрацію львівского суду карного.
Огнї. В Делятинї згоріла дня 22 н. ст. цвітня канцелярія підприємства будови зелїзницї (на шляху Станиславів-Воронєнка) власність Епштайна і Блява. З виїмкою річей елєва инжинєрії Ґріфля уратовано все. В огни попарила ся сильно властителька дому. Підчас пожару замічено, що Делятин не має відповідних приладів огневих, анї сторожи, все в великім непорядку.
Ніклеві гроші. Сими днями появив ся в обігу четвертий рід нових грошей, а именно ніклеві гроші по 10 і 20 сотиків. Монети ті вибиті дуже четко і чисто, мають карбовані береги і суть так великі як дотеперішні десятати і двацятаки, однако значно грубші. Впрочім подібні они цїлком до бронзових сотиків, на одній сторонї єсть орел, на другій в обвідках числа 10 і 20. Написів нїяких нема. Рік чеканеня на двацятках єсть 1892, а на десятаках 1893. Монети ніклеві дуже легкі і не видають нїякого звуку.
Дрібні вісти. О. Лев Мацілиньскій парох в Коропци жертвував на коренний фонд общества им. Качковского 500 зр. — У Львові помер в 63-ім роцї житя д-р Жигм. Ріґер один з перших львівских лїкарів. — Копальнї нафти в Ивоничи продав д-р Кароль Леваковскій одній францускій кампанії, котра обіймає заряд сих копалень від 5 н. ст. мая. 