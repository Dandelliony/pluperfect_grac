◦ ◦ ◦ ◦ ◦ ◦ ◦ ◦ ◦ ◦

Загальні збори членів "Руслана", товариства, що опікує ся бідною молодежію рускої ґімназії у Львові, відбудуть ся дня 2 н. ст. падолиста о 9-ій годинї рано в комнатї III. а) кляси в Народнім Домі на II-ім поверсї з слїдуючим порядком дневним: 1) справозданє уступаючого видїлу; 2) справозданє контрольної комісії; 3) вибір нового видїлу; 4) внесеня членів. О як найчисленнїйшу участь просить всїх прихильників-добродїїв нашої молодежи. — Видїл товариства. Ал. Тороньскій голова, Остап Макарушка секретар.   З Коломиї пишуть нам: Засновує ся у нас в Коломиї товариство руских ремісників "Зоря". Статути товариства приняло ц. к. намістництво до відомости і тепер заходять ся члени основателї до торжественного отвореня "Зорі". Статути підписали отсі пп.: Теодор Орищук коваль, Володимир Стадниченко кафляр, Алексїй Білоскурскій муляр, Григорій Базак мелник, Григорій Остафійчук столяр, Иван Туряньскій ткач і Антін Базак швець. Комнати на приміщенє "Зорі" вже приготовані; в самім осередку міста винаймлено на довшій час льокаль на першім поверсї, зложений з більшої гарної салї на вечерки і бічних комнат. Тепер старають ся основателї о гарне прибранє льокалю і о все, що потрібне на нове господарство. — Цїль товариства: розвивати між ремісниками товариске житє, впливати на своїх членів уморальняючо, нести поміч в нещастях, подавати духову поміч і освіту, стояти на сторожи рускої народности і віри. З постанов поодиноких параґрафів статута показує ся, що товариство задумало дїлом виповняти свою цїль, а не по перших проблесках житя заснїчувати ся, бо ось н. пр. §. 22-гій постановляє, що кождоразовий видїл мусить обовязково старати ся устроїти бодай раз на місяць: або вечер науковий, або вечерок забавний, або виставу театральну, лїтом же спільну прогульку; кожду свою дїяльність має видїл оповістити в часописях для заохоти. — Сподїємо ся, що руска интеліґенція з Коломиї і околицї радо подасть свою поміч, як матеріяльну так і моральну, новому товариству та що симпатично віднесе ся до сеї орґанізації руских ремісників. Орґанізація заповідає ся жизненно, бо вийшла таки з-поміж самих ремісників, а статут товариства дає запоруку, що цїль буде осягнена. Партійні спори і вузкоглядна політика партійна не повинні вносити ся в товариство, бо цїла робота готова звести ся на марне. Моральна і матеріяльна орґанізація руских ремісників була доси, на жаль, дуже побіжно трактована в нашій народній роботї, тож коли тепер самі ремісники, відчуваючи єї потребу, ставляють перші кроки, ми повинні як найщирійше им до сего помочи. По львівскій "Зорі" єсть се перша руска "Зоря" на провінції. Дай Боже, щоби за приміром коломийскої "Зорі" заблисли на нашім народнім небосклонї і дальші "Зорі": в Тернополи, Станиславові, Стрию, Дрогобичи, Золочеві, Перемишли, Самборі, Сокали і т. д. та щоби своїми лучами озарили наше житє народне, подібні як польскі Gwiazd-и національне житє польске. Коломийску "Зорю" витаємо щирим "Щасть Боже!" а рускій интеліґенції пригадуємо єї святий обовязок народний.   Огнї. В Конюхах під Перемишлем погоріло дня 20 с. м. о 12 годинї в полудне 18 загород господарских. Шкода велика, бо лиш кілька будинків без сегорічних зборів було обезпечених. Причиною огню мабуть неосторожність. — В Саджавках коло Товстого погоріли дня 22 с. м. дві хати дуже бідних селян, котрі були на роботї в лїсї. Згоріло все збіже зароблене в жнива.   Дрібні вісти. Намістник кн. Санґушко виїхав з жінкою до Відня. — Місточко Зборів вписане до семої кляси війскової тарифи. — У Львові померли: в суботу вечером Мечислав Каміньскій, славний давнїйше співак оперовий а тепер режісер опери львівскої, в 70-ім роцї житя; — в недїлю Жигмонт Дембовскій, предсїдатель товариства кредитового земского і надзорчої ради краківского товариства обезпечень, посол до сойму краєвого, в 77-ім роцї житя.   Дѣло 