Як то собі люде помагають.

В селї Витилівцї на Буковинї єсть товариство "Народна читальня" а при нїй і друге товариство "Власна поміч". Оба ті товариства містять ся вже пятий рік безплатно в домі покійного ґазди Олекси Куєка. Під конець минувшого року — як доносить о тім п. Данило Бойчук до "Буковини" — відбули ся в Витилівцї загальні збори сих товариств. Из справозданя з тих зборів показує ся, що читальня не конче добре строїть, а то — річ проста — тому, що там дуже маленько письменних людей а читальня держить ся лиш тим, що неписьменні зійдуть ся до читальнї a хтось з письменних читає им яку книжочку. А всеж таки в читальни було 244 книжочок і тепер вписало ся до неї 43 членів. З дальшого справозданя показує ся, що читальня держить ся головно трудами о. Евг. Семаки і читальняного писаря п. Ив. Косована. Читальники сходили ся зимою що недїлї і свята a в лїтї лиш пять разів в читальни, де им прочитував книжочки по найбільшій части п. Косован, кілька разів о. Семака, а також читав дещо і Гнат Якимович, що недавно з власної охоти приучив ся трохи письма и виразнїйшій друк вже доста плинно читає.
Лїпше розвиває ся товариство "Власна поміч" і оно то може бути приміром, як то люде помагають собі в потребі. В заступництві голови "Власної помочи", Захарія Крикливця, що лежав хорий на тифус, відкрив загальні збори п. Косован і зазначив, що попри "читальню" се чоловіколюбне товариство необходиме, бо в селї богато людей, що вже на початку зими не мають хлїба і так задовжують ся, що им о голодї і холодї не мила нї просвіта, нї читальня, нї цїлий світ широкій. "Ми — каже справоздавець — "Власною помочею" за маленькій процент самі собі помагаємо і коли ми будемо і дальше ретельно та совістно рядити товариством, то зможемо за 8 до 10 лїт зичити людям хлїба без всякого проценту. Перед 4 роками малисьмо кілька дарованих ґарців збіжа; перед роком малисьмо вже 43 сотнарів метр., а cего року маємо вже 58 сотнарів метр, і 17 клґр. збіжа в вартости понад 300 зр. Ми зробили 3 великі скринї на збіже і они находять ся у Гната Якимовича і Илії Крикливця. Cего року купив видїл вагу децімальну за 16 зр., на котрій кождий член має право набір важити і тим вже наші люде не дають ся ошукувати на вазї, бо знають спосіб вже лїпше як жиди.
З дальшого справозданя показує ся, що видїл минувшого року відбув 8 засїдань і на однім з них ухвалив 50 зр. на будову місцевої церкви. До нового видїлу вибрані: Захарія Крикливець головою, а видїловими: Стефан Куєк, Теодор Кирстюк, Илія Крикливець, Яків Бойчук, Теодор Крикливець і Ив. Косован.
На зборах піднїс Ив. Сорохан гадку, щоби заложити в селї крамницю а Косован обчислив, що доходом из самих сїрників і соли можна би оплатити чоловіка, котрий би провадив рахунки і торговлю. Війт Франц Фоґель обіцяв ся відступити одну комнату на крамницю — заявив, що дарує "Власній помочи" корець кукурудзів. Наконець ухвалено визначити безпроцентову позичку тому чоловікови, що прийме на себе всякі услуги, потрібні при видаваню і стяганю збіжа. Неточним довжникам ухвалено на будуче не визичити а війт з своєї сторони обіцяв их напімнути до зверненя довгу.
От так то помагають собі витилівскі ґазди своїми власними силами; приклад з них могли би собі брати не одні громади як на Буковинї так і у нас в Галичинї. 