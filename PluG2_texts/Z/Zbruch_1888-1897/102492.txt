◦ ◦ ◦ ◦ ◦ ◦ ◦ ◦ ◦ ◦

Посла проф. Юліяна Романчука именувало товариство віденьских Русинів "Громада" на звичайних загальних зборах минувшого четверга своїм почестним членом. Єсть се в короткім часї вже друге таке визначенє нашого достойного посла у Відни, бо недавно надїлило єго товариство "Січ" такою-ж почестію. — Головою "Громади" на рік 1896 вибраний член "Сїчи" д-р Володимир Янович а крім него увійшло ще кількох Сїчовиків в заряд товариства. — При нагодї сих вістій з Відня згадаємо, що оногди в рускім театрі заявила своє признанє послови Романчукови навіть львівска москвофільска молодїж устами одного академика, котрий в павзї межи актами станувши перед послом, очевидячки нїчого такого не сподївавшим ся, короткими словами, майже чистою народною бесїдою, подякував єму за оборону руских справ і враз з громадкою товаришів піднїс в єго честь оклик "слава!"   Русини на наукових студіях. Д-р Ст. Днїстряньскій, бувшій член віденьскої "Сїчи", пробуває яко стіпендист міністерства просвіти на спеціяльних студіях в Липску, де працює в семинари приватного права проф. Штрогаля, як також економії національної проф. Мясковского. Минувшій рік пробув кандидат в берлиньскім університетї. — Д-р Михайло Зобків, б. голова "Січи" тепер судья при висшім судї краєвім в Сараєві, пробував тепер довшій час у Відни, де в бібліотеках працював над викінченєм нових наукових праць з поля австрійского права цивільного.   П. Євгеній Гушалевич, наш звістний співак-тенорист, тепер член опери нїмецкого театру в Празї, має бути в найкоротшім часї заанґажований до королївскої опери мадярскої в Будапештї. Співак має з-разу співати свої партії по италіяньски а по роцї по мадярски. Контракт звучить на десять лїт з 15.000 зр. річної ґажі і чотиро-місячною річною відпусткою.   На пять стіпендійних запомог з фонду бл. п. о. Петра Целевича, б. пароха з Вихторова, по 100 зр. річно, розписує совіт Народного Дому конкурс з речинцем до 31 н. ст. сїчня 1896. Стіпендії ті призначені для учеників середних і висших шкіл рускої народности і руско-кат. обряду; свояки фундатора при рівних даних мають першеньство. Прошеня треба вносити до совіта Народного Дому через дотичні шкільні власти.   На холєру хорі в Галичинї після урядового донесеня з 27 с. м. всего дві особи в Брикули новій пов. теребовельского.   Повня сего місяця припадає два рази, а именно дня 2 і 31 н. ст. Єсть то від 1800 лїт першій випадок, що в однім місяци маємо два рази повню.   Дѣло 