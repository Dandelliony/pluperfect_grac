◦ ◦ ◦ ◦ ◦ ◦ ◦ ◦ ◦ ◦

Нові реформи міністра Ґавча. Від нового року шкільного индекси ново вписаних студентів в університетї віденьскім будуть мусїли мати фотоґрафії тих студентів. — В нотах з поступу науки в середних школах зносить ся "похвально" а замість того заводить ся "дуже добре".
Градові тучі. Минувшій тиждень закінчив ся декуди у всхідній Галичинї, як в Теребовельскім і Гусятиньскім хмароломами і градом, котрі нанесли богато нещастя по наших селах. І так пишуть нам: Дня 24 н. ст. мая, в суботу, о 4½ год. по полудни, лютилась в Могильници і Романівцї, пов. теребовельского, велика буря з тучею і градом. Плоди польні ушкоджені, а найбільше потеряли такі огороди, що лежать в долинах над рікою. Річка, перепливаюча оба села, прибрала сильно а вода гнала з піль до села так велика, якої нїколи на яри не бувало. Не обійшло ся також і без жертв в людях. Євдоха Стадник з Могильницї, 18-лїтна дївчина пастушка, вертаючи під той час з поля з худобою, вже недалеко села упала, повалена надпливаючою водою і утопила ся. — З Тудорова, пов. гусятиньского, пишуть нам: Дня 24 н. ст. мая з полудня навістив село Тудорів страшний хмаролом з градом. Малий потічок, що пливе через цїле село, положене в ярах, прибрав в одній хвили і залив всї надбережні городи. Вода знищила всї мости і дороги. На городах де були засїви, стоять тепер купи ріни і намулу. Шкода велика, тим більша для Тудорова, де крайна біда і нужда.
На II-гих загальних зборах товариства кандидатів нотаріяльних, котрі відбули ся минувшої недїлї у Львові, явило ся 30 членів. Членів підпомагаючих числило товариство в минувшім роцї 39 а членів дїйстних 86. Маєтку має товариство 415 зр. 55 кр. Порішено приступити до видавництва Kwartalnik-а, котрий виходить в Кракові заходом тамошного товариства нотаріяльних кандидатів; — завести посередництво між кандидатами глядаючами місця, а нотарями глядаючих кандидатів; — деякі внесеня передано до полагодженя новому видїлови. Головою товариства вибраний п. Иван Раставецкій, єго заступником п. Шіллєр, касієром п. Маєр; до видїлу війшли пп.: Ангелчиковскій, д-р Блюменфельд, Дембицкій, Черни, д-р Чермак, Ґалзиньскій, Ґурницкій, Рудницкій і Токарскій. По зборах відбув ся в готели Европейскім спільний пир на котрім між иншими тоастами виголосив п. Рудницкій тоаст по руски.
Театр україньскій в Петербурзї. Kraj пише: Від кількох тижднїв гостить в Петербурзї україньска трупа театральна п. Кропивницкого. На представленях являє ся значне число зрітелїв. Русини відзначають ся знанєм правдиво віддавати україньскі типи сельскі, а их репертуар, хоч не численний, живо представляє деякі справи провінціонального житя. Годить ся жалувати, що зорґанізовані попередно товариства драматичні україньскі роздвоїли ся, через що п. Кропивницкій утратив кількох здібних артистів. В теперішнім станї сеї трупи відзначають ся лиш єї директор і панї Затиркевичева великим уздібненєм. Инші члени трупи, то по більшій части новобранцї, тож і не можна надто від них вимагати.
Остап Вересай, один з послїдних кобзарів України, упокоїв ся в глубокій старости в 83-ім роцї житя. Петербургскій "День" пише о покійнім так: Народна пісня україньска потерпіла послїдними днями тяжкій удар: помер, після вістей ґазет, кобзар Остап Вересай. Він був досить звістний серед Українцїв, з котрих деякі добачали в нїм щось леґендарного, відблеск минувшини, того україньского Бояна, яким сей послїдний представляє ся поетам. Єсли-ж розважить ся, то не стілько интересний музикально-етноґрафічний матеріял пісень і дум, співаних Вересаєм, як их літературна сторона, их зміст. Від Вересая записано много историчних дум україньских; єму посвячено досить значне число розвідок в різних журналах, а именно в "Кіївскій Старинї"; він грав кілька разів перед членами царскої родини. На зїздї археольоґічнім в Кіїві в 1874 одною з головних точок проґрами, попри реферати, були також співи кобзаря Вересая.
Заявленє. Заявляю отсим, що вість, чоловіком злої волї пущена, по околицї розсївана і мною повторена, мов би о. Евгеній Гузар в передодень виборів до ради державної за хлопа перебраний мав ходити по під вікна шанку Фішерової в Підгайцях, єсть фальшива і з правдою незгодна. Кс. Володислав Ванкович. 