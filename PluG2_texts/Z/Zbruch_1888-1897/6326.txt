Мадяризація Славян угорских. — Обіжник Трефорта 

Мадяризація Славян угорских. В Пештї держав публичну промову епископ кальвиньскій Кароль Шаш, Мадяр, в котрій проповідував против неморальности племени Арпада, через що оно і вигибає. Тому то для будучности Угорщини єсть великої ваги справа підновлюваня крови мадярскої Славянами угорскими. Коли Словаки і инші Славяне перестануть мадяризуватись і процес ренегатства вздержиться, то племя мадярске може загинути в здоровійших елементах, більше моральних. Справдї не веселий се образ для Мадярів ! Мадяризація і гнет моральний на Славян спонукують їх до виходу з краю. Громади Словаків идуть до Америки мимо заказів урядових, жандармів і священиків. На дармо епископ з Кошиць напоминає священиків своєї епархіи, щоби здержували емиграцію, бо „в Америцї индиферентизм религійний а вітчина потребує здорових сил до працї“. А таки спокійний, роботящій, побожний Русин або Словак виходить з краю. Утїкає перед великими податками і перед мадярскою политикою. Справдї не веселий се образ відносин краєвих, де шовинизм взяв гору над головними основами людскости і здоровим розумом.
Угорскій министер просвіти, Трефорт розіслав до всїх инспекторів шкільних, урядів парохіяльних і управительств комитатів слїдуючій обіжник : Щоденно майже доносять менї, що в цїлій Угорщинї замикаються в певних часах майже всї школи а то тому, що або в громадї, або таки в самій школї шириться якась заразлива хороба. Єсть се одиноким средством противдїлати ширеню хороби. В цїлім цивилизованім світї не вимирає тілько молодежи, як у нас. Недавно тому, як таке саме дїялось і в західній Европі, а однак знайшлись щирі люде, що зарадили лиху, бо віднайшли і усунули причини сих хоріб. А причинами головними були : злий воздух в помешканях людских і не добра вода до питя. Усунули ті причини, а сейчас хороби зменшилися а вкінци і цїлком минулися. А у нас ті дві причини суть в повній силї — о тім може кождий пересвідчитися, хто загляне до школи, де кілька годин з-ряду сидить кількадесять дїтей, і до хати нашого селянина, в котрій не ма нї світла нї воздуха. Не диво отже, що дїти ходячі до такої школи і мешкаючі по таких хатах, стаються жертвами передчасної смерти. А коли до того додамо, що нарід нашь бере воду з жерел, биля котрих гноївки, купи гною і т. п. Тому треба поучити підчинених учителїв, що-би старалися в комнатах шкільних удержати як найчистїйшій воздух частим провітренєм, та щоби биля кирниць шкільних не було купин смітя або гною ; треба вложити обовязок на учителїв, щоби учили дїтей хоронити здоровлье і все звертали їх увагу на шкідні наслїдки злого воздуха і нездорової води до питя. Най душпастирї і учителї змагають всїми силами поучити нарід сельскій удержувати як найбільшу чистоту своїх помешкань і кирниць. — Золоті слова угорского министра просвіти треба і у нас в Галичинї взяти собі щиро до серця і після них поступати і дїлати. 