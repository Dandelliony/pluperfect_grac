Проєкт закона о поліції огневій.

Справозданє Видїлу краєвого з проєктом закона о поліції огневій для сельских громад і двірских обшарів не прийшло на послїдній сесії на порядок денний нарад Сойму. Длятого Видїл краєвий постановив поставити знов сей проєкт закона на найблизшій сесії і долучити до свого справозданя виказ статистичний, представляючій числами, які шкоди потерпів наш край від огнїв за послїдних двайцять лїт, т. є. від р. 1870 до р. 1889 включно.
Той статистичний образ показує, що за 20 лїт пересїчно річно: число будинків ушкоджених пожаром, виносило 5,977.69. З ушкоджених будинків було 25.73 прц. обезпечених; цїла шкода від огню виносила 3,363.076 зр. 20 кр. Товариства обезпечень звернули 882.200 зр. 65 кр., т. є. відшкодованє виносило 26.23 прц., а шкода необезпечена і пропавша 2,480.877 зр. 55 кр. Процент пропавшого маєтку виносив таким способом 73.77, а на одного мешканця краю припадало шкоди на 41 кр.
Після виказу, страти виносять пересїчно річно 2,480.875 зр. 55 кр. — страти дуже великі. Тому Видїл краєвий уважав своїм обовязком внести знов проєкт закона о поліції огневій для сельских громад і двірских обшарів, в тім пересвідченю, що добра орґанізація против огню зарадить бодай в части лиху.
В своїм проєктї числить ся Видїл краєвий з истнуючими в краю відносинами по громадах сельских, зі станом образованя мешканцїв і их матеріяльними засобами, щоби будучій закон, уложений для таких відносин, можна було справдї виконати і запевнити можливу охорону майна і самих селян від огню. Подібно, як в законї санітарнім, приняв Видїл краєвий засаду твореня спільних округів огневих для сельских громад разом з обшарами двірскими. Интереси одних і других суть тут — по думцї Видїлу краєвого — спільні, а се злученє при увзглядненю законних прикмет громади і двора єсть вказане самим станом справи.
В справі орґанізації оборони від пожару приняв Видїл краєвий в первістнім своїм проєктї обовязкове належанє до сїльскої сторожи огневої всїх замешкалих в окрузї мужчин від 18 року житя до 42; причім і инші мешканцї мали би помагати. Удержанє сталої сторожі огневої по селах було би тяжке і дороге, бо пропорціонально не так богато пожарів лучає ся на селї, а творенє сторожей охотничих, особливо в місцевостях не дуже населених, не давало би поруки, що та сторожа буде розуміти добре свій обовязок горожаньскій і робити свою роботу.
Повисша пропозиція Видїлу краєвого при нарадах в адміністраційній комісії соймовій не одержала прихильної апробати від правительственного комісаря, котрий заявив, що закон з таким примусовим урядженєм громадскої сторожи огневої не міг би бути певним Найвисшої санкції. Длятого в новім проєктї поручає Видїл краєвий орґанізацію сїльскої сторожи огневої місцевій комісії огневій, приймаючи передовсїм засаду, що люде будуть добровільно зголошувати ся до служби огневої; аж як би не було охотників або за мало их зголосило ся, тогди має комісія сама визначити і вибрати потрібних людей з поміж мешканцїв округа огневого, а ті мають учити ся робіт ратункових під управою фахового иструктора. Тому що вже після дотеперішних обовязуючих приписів мусять люде йти на поміч, коли горить, а обовязок той принято і в новім законї для міст і місточок, то сей проєкт не вводить нїчого нового, лише нормує орґанізацію тої помочи і запевняє, що видїл повітовий дасть учителя для потрібного вивченя сїльскої сторожи огневої.
Идучи за думкою анкети, скликаної в тій справі свого часу, відносить вкінци Видїл краєвий, що найлїпше було би завести у семинаріях учительских в нашім краю відповідні курси огневі, щоби учителї відтак розширяли науку по селах, як найлучше гасити огонь.
Видїл краєвий пропонує також ухваленє резолюції, котрою би візвано правительство, щоби при мужеских семинаріях в краю нашім урядило як найскорше взірцеві стації огневі і завели науку, як гасити огонь. 