◦ ◦ ◦ ◦ ◦ ◦ ◦ ◦ ◦ ◦

Увязненє богомольцїв. З Бродів пишуть до "Черв. Руси": В недїлю 13 н. ст. липня привели сюди два жандарми з-над границь Россії 15 богомольцїв-селян, мущин і женщин. Всїх відставлено до брідского суду. Богомольцї ишли до Почаєва.
Пожар в Отинії. Дня 11 н. ст. липня займив ся огонь о 2-гій годинї по полудни в місточку Отинії, товмацкого повіту, в середині ринку і знищив за три години около 40 домів в середмістю, власність виключно жидів. Понад 100 родин жидівских, бо жило их по кілька в однім домі, втратили свої майна і не мають де мешкати. Погорільцї приналежать до найбіднїйших людей. З огню виратовано лиш троха постели і меблїв, бо огонь ширив ся з такою скоростію, що декуди по склепиках погоріли готові гроші. Чудесним способом виратована церков, при котрій вздержав ся огонь; на дзвіници зірвали вже дах і познимали дзвони. Що огонь не знищив цїлого місточка, лиш тому треба завдячити, що не було нї найменшого вітру і що п. Бредт, властитель фабрики машин господарских, застановив роботу в своїй фабрицї і поспішив на ратунок з сикавкою і з понад 100 робітниками, котрі враз з міскою сторожею та людьми, прибувшими з сикавкою зелїзничою пригасили огонь. Огонь займив ся в серединї дому трафіканта, котрий разом з жінкою не був під той час дома і лишив лиш дїти без догляду, тому, здає ся, причиною огню була неосторожність. Жиди обчислюють шкоду на 100.000 зр.
Аптикарі внесли до міністерства справ внутрішних відклик против розпорядженя намістництва з долїшної Австрії, котрим заборонено аптикарям уміщати оповіщеня і реклями в ґазетах. Міністерство орекло, що не вільно оповіщувати о средствах лїчничих в невідповідний спосіб. Не вільно именно оповіщувати анонсів і брошур, де містять ся ради і указки до лїченя різних недуг, бо то не єсть річею аптикарів; так само не вільно оповіщувати універсальних средств на лїченє різних недуг. А дозволено оповіщувати випробовані средства лїчничі, але з указанєм лиш их безпосередного дїланя, н. пр. на прочищенє, на флєґму, на поти і т. п.
З Коломиї доносять до Kurjer-a Lw.: Щіткарі почали страйкувати. Страйкуючі (числом 100) домагають ся 5 зр. тиждневої платнї і 11-годинної працї денної, не вчисляючи відпочинку.
Президентом ческої академії наук вибраний посол Глявка, котрий на основанє сеї академії дарував 200.000 зр.
Самоубійство. Антін Мишкевич, складач в друкарни Будвайзера, числячій 22 лїт, застрілив ся оногди з револьверу перед дверми помешканя свого вітця в домі під ч. 17 ул. Паньска.
Дрібні вісти. Намістник ґр. Бадені виїхав вчера на довшій час до Буска. — Цїсарева именувала ґр. Софію з Замойских Тарновску дамою палатною. — В четвер сего тиждня відбуде ся в львівскій сали ратушевій перше загальне засїданє участників другого зїзду польских историків. — Міністер просвіти продовжив ще на один рік стипендію, системізовану при школї ткацкій в Ломници для одного ученика з Галичини, ученикови сеї школи Вас. Ґесєцкому. — Репрезентація міста Львова підписала вчера адресу ґратуляційну, котру зложить громада міста Львова для арх. Валерії в дни єї вінчаня. 