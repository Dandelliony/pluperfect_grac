З руских товариств.

На послїдних засїданях головного видїлу товариства "Просвіти" залагоджено отсі важнїйші справи:
1. Видїл ухвалив виготовити повний і основний инвентар цїлого майна товариства після віддїлів (каса, маґазин книжок, бібліотека, архів, музей і т. д.), а для прискореня укладу инвентаря і з огляду на змагаючі ся чинности канцелярійні ухвалив видїл приняти одного помічника до канцелярії товариства на час конечної потреби.
2. Відчитано і принято до відомости ширше письмо Впов. Олександра Борковского, директора ґімназії дрогобицкої, з єго поміченями дотично видавництва Календаря "Просвіти".
3. Цїле одно засїданє заняла справа видавництва промислово-господарскої ґазети. Як звістно, недавні загальні збори поручили видїлови, щоби своєю підпомогою матеріяльною а взглядно і иніціятивою дав можність виходити ґазетї промислово-господарскій, котра особливо в нинїшній порі, коли "Просвіта" перемінилась на товариство просвітно-економічне єсть конечно потрібна. Член видїлу "Просвіти" др Іосиф Олеськів, професор господарства, подав до відомости видїлу, що він задумує взяти ся до видавництва ґазети промислово-господарскої і почав би єї видавати уже з осенію сего року. Др Олеськів виложив видїлови цїлий плян видавництва, а потім запитав, чи видїл прийде єго видавництву в поміч? Газета дра Олеськова — як він казав — зовсїм не мішалась би в питаня партійні, а мала би служити для всїх Русинів, отже і не могла би бути нїчим орґаном, только єго власним, і він нїякого посторонного впливу на редаґованє ґазети не допустив би, а тілько підпирав би економічні змаганя "Просвіти" в таких напрямах, які він признавав би користними і раціональними для підвигненя народу. над тим заявленєм дра Олеськова вивязалась ширша дискусія, змагавша до виясненя деяких сумнївів, а коли справа прояснилась, видїл ухвалив насамперед в засадї, що сповняючи порученє загальних зборів радо, після своїх сил, підпоможе матеріяльно задумане видавництво дра Олеськова, а потім визначив суму запомоги 400 зр., платну квартально з долу — коли ґазета буде видавана згідно з интенціями видїлу і коли др Олеськів членам "Просвіти" удїлить відповідного опусту в предплатї.
4. Член товариства, п. Дмитро Дмитерко, подав видїлови на письмі проєкт, щоби видїл постарав ся о уложенє популярним і гарним стихом исторії Руси. Видїл признав проєкт той в засадї добрим. Однакож справа ся буде ще предметом ширшого обговору на однім з слїдуючих засїдань.
5. Яко книжочка за місяць май, вже вийшла з друку дуже займаюча змістом і гарним віддана язиком повістка "Галя", перероблена М. Загірною з россійского. Темат взятий з часів перших появ христіяньства на Руси-Українї. До повістки долучена коротенька информація про нові гроші.
6. За місяць червень розпочне ся вже сими днями друкувати праця о. Кирила Селецкого п. заг. "З житя Якова Кука, або що може сильна воля і труд постійний".
7. В справі кавції 1000 зр. для черновецкої "Буковини", приняв видїл до відомости письмо черновецких Русинів з заявленєм що до способу убезпеченя тої суми і поручив дрови К. Левицкому ще раз віднестись письменно до Черновець о виясненє деяких сумнївів.
8. Бібліотека по пок. Евсевію Грушкевичу вже порядкуєсь. Побіч цїнного збору книжок, полишив покійний кілька своїх рукописей, з котрих особливо цїнний родовід Грушкевичів, уложений з великою старанностію і містячій в собі богато матеріялу до исторії руского духовеньства в Галичинї. Рівнож цїнний набуток припав "Просвітї" в значнїйшім числї альбомів, між котрими альбом вистави тернопільскої представляє вартість 350 зр.
9. Читальнї "Просвіти" основують ся і вже єсть кількадесять. Можна би тілько бажати, щоби то йшло скорим темпом. Як давнїйше для філій "Просвіти", так тепер для читалень заведено книгу, в котрій буде вести ся перегляд розвитку і дїяльности кождої читальнї "Просвіти".
10. Видїл з великою приятностію приймає майже на кождім засїданю до відомости дари — деякі дуже цїнні — до архіву, до музею і до бібліотеки товариства. Свідчить се о довірію і симпатії земляків до товариства "Просвіти", а видїл зі своєї сторони щиро дбає, щоби ті жертви відповіли свому призначено і з часом послужили загалови рускому.
11. На оногдїшнім засїданю видїлу перевела ся ширша дискусія над системою видавництва книжочок "Просвіти". Постановлено старатись о добірні а змістом різнородні книжочки двояким способом: дорогою конкурсу, (щоби кождий Русин міг пробовати своїх сил писательских) і дорогою запросин людей, знаних писателїв, щоби писали для товариства відповідно до свого знаня фахового. 