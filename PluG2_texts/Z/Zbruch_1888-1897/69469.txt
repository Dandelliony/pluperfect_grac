◦ ◦ ◦ ◦ ◦ ◦ ◦ ◦ ◦ ◦

В Пістини — як уже звістно нашим читателям — мало відбути ся дня 6 н. ст. серпня т. зв. віче народне радикалів на неименні запрошеня. Однакож — як нам з-відтам пишуть — до віча не прийшло, бо староство косівске зборонило єго з причини, що в деяких селах повіта проявляєсь шкарлятина, червінка і зараза на худобу. Друковані запрошеня на тото "народне" віче дістали були лише вибрані особи.
В Монастириску коло Косова завязує ся товариство "Власна поміч", котре має на цїли підносити добробит членів і боронити их від визиску і лихви. Товариство буде удїлювати членам позички на 6%, передовсїм на піднесенє господарства, веденє промислу або торговлї; буде закуповувати продукти живности, насїнє, щіпи, матеріяли ремісничі для членів, котрі би сего хотїли, за зворотом коштів без всяких зисків; буде закуповувати до спільного ужитку машини і знаряди, з котрих члени могли би користати по черзї безплатно, або за малою оплатою; буде удїлювати безпроцентові позички тим членам, що хотїли би учити своїх дїтей ремісла, промислу або торговлї і буде удїлювати також беззворотні запомоги тим членам, що за для якого нещастя зубожіли. Статути сего товариства подано вже до намістництва.
Намірене підпаленє. В ночи з середи на четвер вугляр, занятий при складї зелїзничім на львівскім головнім двірци, идучи до служби по 12-ій годинї вздовж зелїзничого насипу, увидїв слабе світло в маґазинї, де містить ся головний склад прирядів, служачих до перевозу войска. Прийшовши близше увидїв, що горять вже дошки, котрими оббиті стїни маґазину, збудованого на підмурованю. Прикликана служба угасила огонь без помочі сторожи огневої. По близшім розслїдї пересвідчено ся, що невислїджені виновники хотїли виломити в трех місцях підмурованє, щоби підложити огонь. В четвертім місци удало ся им зробити діру, де найдено дві фляшки з якоюсь течію і заосмотрені металевою руркою до закладаня льонта. Власти зелїзничі і поліційні зарядили енерґічне слїдство, щоби викрити виновників.
Мнимий шпігун. Як розтелєґрафовано було з Черновець, арештувала була перед кількома днями черновецка поліція якогось робітника, Дмитра Онищака, підозріного о шпігуньство в користь Россії. Але оногди показало ся в судї, що підозрінє було цїлком безосновне, і Онищака випущено на волю.
Славний окуліст д-р Михайло Борисикевич, професор університету градецкого, приїхав на час вакацій до свого вітця, крилошанина і пароха в Зарваници почта Вишнївчик.
Буковиньскі скандали. Акти слїдства, зарядженого маґістратом в Чернівцях против поліції, що в ночи 17 н. ст. липня напала на Соколів польских, відослав маґістрат — як пише Gaz. Polska — до прокураторії державної, не хотячи сам рішати в дорозї дисциплінарній о власних поліціянтах. Рівночасно повідомив маґістрат правительство краєве о тім відступленю актів до прокураторії. Отже тепер всї доходженя в справі згаданого скандалу суть в руках судї слїдчого, котрий крім того переслухує безнастанно нових свідків або безпосередно в Чернівцях, або через суди в Коломиї, Городенцї, Станиславові і у Львові. Акти слїдчі прибирають величезні розміри. — Вахмайстер Янович, що того дня доводив поліцією і допустив ся надужитя власти, остає все ще в службі маґістрату, а навіть, як каже Gazeta Polska, авансував на инспектора будинку маґістратского на доказ довірія.
Самоубійство. Дня 6 н. ст. серпня пополудни застрілив ся у Львові 20-лїтний хлопець стельмахскій Антін Токарскій, син контрольора податкового. Причиною самоубійства була нещастна любов.
Дрібні вісти. Маєтність Жадову на Буковинї купив сими днями від дотеперішного властителя Кранца, барон Андрій Капрі за 128.000 зр. — Черновецкій ґарнізон відходить дня 8 н. ст. серпня на вправи до Станиславова. — Намістник ґр. Бадені приїхав оногди з Буска до Львова. — Архикнязь Леопольд Сальватор візвав оногди до себе капелю учеників школи св. Анни з нагоди именин малої донечки архикнязя. Капеля вивязала ся добре з своєї і задачі і архикнязь запросив хлопцїв на підвечірок. — В охрестности Старого міста появили ся стада диких свиней і роблять великі шкоди в полях. — Маршалок краєвий кн. Евст. Сангушко виїхав оногди з Кракова до Відня. — Завтра 9. л. серпня відбуде ся у Львові о год. 7. вечером в архикатедральній церкви вінчанє укінченого богослова п. Дмитра Іосифовича з панною Оленою Таєрлївною. 