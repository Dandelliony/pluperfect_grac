Розрухи в Больонії.

О розрухах, які були в Больонії тамтого тиждня, пишуть таке під днем 4 с. м.: Улична борба минувшої ночи межи офіцирами 50 полку піхоти в Больонії а частиною горожан не обійшлась без жертв. Причиною сеї борби була статейка в гумористичній часописи "Bolonia ridet", котрої редактор Подрека і рисовник карикатур Ґалянтара взяли собі за предмет до сатири офіцирів. Через те один поручник Буссеі з 50 полку визвав Подреку на поєдинок. Але редактор висміяв єго в своїй часописи і не хотїв ставати до поєдинку. Тогди поручник зачаїв ся раз на Подреку в городї і дав єму кілька разів по-за уха. Подрека зачав боронитись, приятель Ґалянтара помагав, пан поручник лежав небавом на земли, а довкола них збіглась громада людей. Подрека витягнув шаблю офіцира і ударив єго кілька разів. Ледви их поліція розборонила та завела там, де воювати годї, т. є. до вязницї. 31 липня відбулась судова розправа, при котрій журналїстів увільнено. Тепер зачали они собі жартувати з офіцирів так, що ті рішили пімститись. На чолї их станув поручник Буссеі. Коли в театрі 8 с. м. давали представленє, на котрім були і оба журналісти, на майданї перед театром зібралось до 50 офіцирів і ждали з пістолетами і шаблями на журналістів, що лише пером воювали. Довідавшись, що офіцири хотять их зловити, они бічними дверма тихенько винеслись з театру. Коли між публикою, що виходила з театру, не найшли офіцири Подреки, декотрі з них кинулись до театру, думаючи, що він там де укрив ся. Режисер запевнив их словом чести, що вже их два вороги давно винеслись з театру і они зачали виходити. Тимчасом в театр найшло за офіцирами богато публики, і та зачала на всї заставки свистати. Офіцири витягнули шаблї і ними зачали собі місце робити. Се страшенно розлютило публику. Тимчасом ті офіцири, що стояли перед театром, зачали "ребелію" з публикою, коли побачили, що дїють их вертаючі "камрати". Публика зачала кидати камінєм, а они стріляли та вимахували шаблями. Бійка тревала пів години. Явилась компанія карабінієрів, частина их обступила офіцирів і відвела до касарень, а друга відносила ранних до шпиталю. На другій день рано всї робітничі і ремісничі товариства устроїли антімілітарну демонстрацію. Перейшли по при замкнені касарнї і кричали: "Pereat 50 полк!" Патрулї і кавалєрія зачали розганяти народ, але трудно було. Ґенерал Міррі обіцяв покарати всїх офіцирів сего полку перенести их далеко, та і се не помогло. Бійки повторились, ранених богато. Всї успокоїлись аж тогди, коли довідались, що 50 полк зовсїм забере ся з Больонії. 