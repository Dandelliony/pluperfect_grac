Благородна денунціяція. 

Dziennik Polski подає таку допись з лїського повіта: "Від давна був у нас звичай, що селяне за вільний випас худоби по лїсах і пасовисках двірских відробляли річно певне число днїв. Того року громади: Тисна, Должиця, Криве, Лишня, Гапківці і Жубраче, як кажуть, з страху перед панщиною зірвали умову. Цілий сей страйк єсть дїлом якогось политика москвофильского, котрому солею в оці та згода громади з двором. Представив він селянам, що єсли на дальше будуть заключати умову за випас худоби на роботу, то панщина заведеся на ново. Народ повірив сему і не лиш не заключив умови, але і за грошї не хоче ити до двора на роботу. Деякі і подавали свою худобу до инших громад, а то, що полишилось, терпить недостаток пашї. Навіть ті, що вже взяли наперед грошї або збіже на відробок, не виповняють своєї повинности, бо инші підбурені проклинають их всїляко та грозять на случай, єсли-би пійшли до двора на роботу. Кажуть, що початок того підозрїня і обави повороту панщини датуєся від минувшої осени, коли ту заводив книги грунтові судовий авскультант п. Т. Трудно тому вірити, але може бути, що молодий "проводир народу" висказався необачно в тій справі, а селяне не порозумівши єго добре, витолкували собі зле. Треба знати, що тому, що "пан комисар" скаже, нарід легко вірить, а раз кинене підозрїнє прозябає дуже легко. В добрах тисняньских о. Р. проговорив до народу і впевнив, що нема чого боятись і панщини не привернуть нїколи, селяне пристали на умову та ходять до роботи, але по инших селах видержують при страйку. Заводити книги грунтові повинні люде розважні і з тактом, бо кожде слово, висказане неосторожно, тягне за собою злі наслїдки. І такі справи повинні полагоджуватись згодно і справедливо, без ятреня сварів суспільних і народних, так як полагоджував их судовий начальник з Балигорода, п. Виханьскій, котрий хотяй Русин не дав причини до підозрїня і незгоди між двором а громадою." 