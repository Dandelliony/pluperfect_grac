Подорож намістника. — Становище судьїв в Австрії. — В справі увязненого проф. М. Козловского. — Письмо Вп. Ивана Борисикевича.

Подорож намістника.
Намістник оглядав копальнї нафтові в Рожнім і Вєтршнім, а відтак в суботу о 6-ій год. вечером заїхав до Ивонича. В Ивоничу при брамі заведеня купелевого, устроєно тріюмфальну браму і там повитав намістника властитель Ивонича, ґр. Мих. Залускій. Подано намістникови хлїб і сіль, а дївчата подали китицю цвітів. В дві години пізнїйше подано гербату в сальонії конверсаційнім заведеня купелевого. Відтак відбув ся баль, а намістник відїхав о год. 11-ій на село до маршалка Ґорайского. На другій день о год. 10 рано приїхали намістник і маршалок до Коросна, а на их повитанє вийшли всї урядники і духовеньство. По богослуженю і оглядї школи ткацкої, представляно ся в радї повітовій маршалкови а в старостві намістникови. По полудни о 3-ій год. зійшли ся всї на виставу школьну, а там по промові маршалка Ґорайского і инспектора Шусткевича отворив намістник виставу. Відтак посвячено угольний камінь під школу ткацку. Вечером відбула ся льотерія фантова з томболею. Становище судьїв в Австрії.
На сей темат пише Allg. Juristen Ztg. от що: Кілька ґазет подало недавно до загальної відомости факт, що одного авскультанта, фунґуючого яко судья карний в одній розправі суду повітового, перенесено до иншої місцевости за-для того, що зробив примітку до одної инструкції віденьскої поліції. Сей случай звернув увагу ширших кругів і годить ся єго близше розглянути, бо сими днями лучила ся анальоґічна исторія недалеко Відня. Єсли в згаданім случаю одна примітка поклала авскультанта в прикре положенє, то в тім другім случаю засуд був причиною, що власть політична вмішала ся в обсяг дїяльности судейскої. Коло Відня засудив авскультант різника, продаючого вугровате мясо, на кару 10 зр. Кара та видала ся поліції віденьскій за низька і на єї жалобу відобрано авскультантови уряд судьї карного і перенесено єго до иншої місцевости. В обох случаях бачимо, що власть політична вмішала ся, і то з успіхом, в обсяг дїльности судейскої, хоч законодавство австрійске відділяє як найдокладнїйше власть політичну від власти судейскої." — Чи треба робити до того ще які примітки? В справі увязненого проф. М. Козловского пишуть нам з Угнова дальше: Справу проф. Козловского віддано вже до суду. Слїдство перевів адюнкт суду п. Стефан Сїлецкій. Коли перед тижднем відставлено Козловского до староства в Раві, там сказали єму, що на другій день відвезуть єго до Городка, значить "пострижуть в рекрути". Але стало ся инакше: другого дня привезли єго до Угнова і (після нової новелї о недоповненю обовязку до войсковой служби) віддано судови. Акти переведеного слїдства судового відійшли до львівскої прокураторії. З другого знов боку проф. Козловскій поробив донесеня до свого уряду і тепер мав дістати від консула з Бродів звістку, що справа єго тепер єсть в урядованю. Від Вп. Ивана Борисикевича одержали ми письмо з Гоф-Ґастайна (в Сольногородї), де між инчим пише: "Через весь час від виїзду мого шукаю здоровля і, слава Богу, віднайшов богато утраченого. У Відни, по операції полишеної ще рештки катаракти, провидїв я значно лучше. Почате у Відни лїченє глухоти продовжав я в Инсбруцї, а довершив в Гоф-Ґастайнї: по пятій купели вже катар уступив из ух, і неміч в крижех зменшила ся та й дозваляє смілїйше і свобіднїйше ходити. Тут настала тепер погода прекрасна. Купелї дуже приятні. Живемо щедрими сегорічними плодами, бо земля в тутешних Альпах така для хлїборобства плодовита, як наше Поділє, до того красно управлювана, і взгалї господарство веде ся взірцево..." 