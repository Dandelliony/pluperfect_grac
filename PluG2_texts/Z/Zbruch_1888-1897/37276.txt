Бюро консерваторске всхідної Галичини. 

На засїданю 20 мая с. р., при участи предсїдателя Волод. Лозиньского, о. Ант. Петрушевича, д-ра Ис. Шараневича, д-ра Цвиклиньского, д-ра Войтіховского і секретаря Чоловского, обговорювано такі справи: ІІ. Лозиньскій піднїс вагу инвентаризації старинностей (зібраня матеріялу наукового і всяких згадок про старинности) всхідної Галичини, бо се головне условє опіки над памятниками историчними. В дискусії розвинув о. Петрушевич погляди наукові, на котрих, після єго гадки, повинна опирати ся инвентаризація памятників передисторичних, або котрі що найменше повинні впливати на систематичне ґрупованє зібраних дат. Велике значенє информаційне має ту для слїдителя сторона язикова і топоґрафічна — бо язик єсть одиноким жерелом историчним до часів, котрі не мають нїякої исторії. В систематичнім ґрупованю розкопів і останків передисторичних має велике значенє, увзглядняти т. зв. жупи і городища, котрі були центральними реліґійними і адміністраційними огнищами житя. О. Петрушевич сам зібрав і списав майже 300 таких городищ, а в кождім з них надибано останки передисторичної культури. Д-р Шараневич, не ухибляючи науковому значеню поглядів о. Петрушевича, був тої гадки, що консерватори по-при тези наукові, котрі будуть им все вказувати дорогу, мусять памятати о своїх задачах практичних, льокальних, котрих домагає ся пора і сама річ. Значенє городищ піднїс о. Петрушевич дуже удачно, але для городищ не годить ся забувати о могилах, котрих пильно ратувати потреба від плуга і цїкавости дилєтантскої, бо докладне описанє могил може вже незадовго буде цїлком неможливе. На тім перервано дискусію і відложено єї до слїдуючого засїданя. — Відтак повідомив п. Лозиньскій, що бар. Жигм. Ромашкан, маршалок стрийского повіту, звернув єго увагу на старинний иконостас церкви в Добрянах, котрий годить ся відреставрувати, і на церков в Ходовичах, де суть вельми цїкаві портрети парохів. О. Петрусевич, знаючій обі церкви, подав про них такі замітки. Иконостас в Добрянах справдї годить ся консервувати; між єго образами недвижимими цїнні під взглядом иконоґрафічним образи представляючі мученє св. Димитрія, а деякі менші образи движимі, т. зв. празничні вже дуже ушкоджені. Церков та фундована королем Иваном III. Округ сей належить до консерватора ґр. Лянцкороньского, а що єго нема в Галичинї, тож поручено д-рови Цвиклиньскому розслїдити ті старинности і предложити свої внесеня. — Відтак подав о. Петрушевич вісти про костел в Березівцях коло Роздолу, де єсть портрет Бенка з Жабокрук з початку XV віку, і о руїнах замку в Гологорах. Д-р Шараневич повідомив о костелї в Журові з гробницями Даниловичів, і о розкопах з околицї Львова, про котрі здасть обширнїйше справу. О. Петрушевич заповів комунікат про старинности передисторичні, котрі по части в рисунках а по части в ориґіналї предложить зборам консерваторів. 