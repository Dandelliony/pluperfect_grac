Огляд политичний.

У Львові дня 22 лютого (6 марта) 1889.
Вже за рік будуть могли галицкі Поляки обходити 25-лїтний ювилей свого панованя в Галичинї і в галицкій Руси. Голуховскій, опустившій поперед посаду намістника, щоби неудачно розпочати нову еру в Австрії виданєм дипльому жовтневого, повернув назад на своє попереднє становище, щоби з більшим успіхом зачати нову еру в Галичинї. і вернув з повною властію: все, що єму і Полякам не подобалось, руйнувати, і все, що они уважали-б за потрїбне, будувати.
Реформа зачалась від осіб. Упрятано все, на чім опирався попередний нїмецкій централизм, оказувавшій якусь хоч нераз лиш позірну симпатію для рускости. "Зиммер, Ген і Вольфарт!" — такій був оклик тогдїшний польскої праси, і що ино настав Голуховскій, мусїли уступити Зиммер, найстаршій і найспосібнїйшій совітник в намістцицтві, Ген, також совітник в намістництві, начальник шкільного бюра, і Вольфарт, оден з найспосібнїйших старостів на провинції. За ними пійшло і множество "бюрократів" minorum gentium. Розумієся, що на Нїмцях не кінчилося, але рускі урядники і учителї почули також болестно нову еру. Одних (як шкільного инспектора краєвого Кульчицкого) здеґрадовано, инших (директора Білоуса) перенесено на Мазури, ще инших цілком віддалено — а се вже не за-для їх централизму або бюрократизму, тілько за для їх рускости.
Кривди, яку тогди зроблено Русинам, нїколи не направлено. Від того часу нема Русинів на хоч трохи видатнїйших становищах администраційних або шкільних, хиба які перекинчики, гірші звичайно навіть від правдивих Поляків, або Русини нездекляровані, або шкаралупники. До администраційних урядів окінчені рускі правники, такі, що не хотять запиратися своєї рускости, вже навіть не удаються, знаючи, що в найлучшім разї, коли-б і удалося зістати старостою, то хиба на Мазурах. А хто йде на учителя середної школи, той з гори резиґнує на директуру і инспектуру.
За то єсть і в администрації і в шкільництві немало людей на знатнїйших становисках, Русинам крайно противних. А хоч они тую незичливість свою оказують навіть такими дїлами, котрі суперечні суть з обовязуючими конституційними уставами, однак они чувствують себе зовсїм безпечними на своїх посадах. Хоть коли, за приходом нового намістника, і поступає яка часткова зміна, але такі зміни можуть бути ві всїм, тілько не в системі против Русинів.
За найновійшого намістника, гр. Казимира Баденія, декотрі старости пійшли на емеритуру, инших перенесено. Але доси надармо ожидали Русини, чи долиньскій староста п. Цішка, котрий так дбає о польскій язик в руских громадах і урядах парохіяльних, не пійде бодай в ті стороми, де-би не міг иншого язика видїти і чути, тілько той, так само п. Кавцкій, п. Райхельт, так само инші їм подібні старости не думають рушитися з свого місця.
Правда, комисар п. Єловицкій, що вславився своїм виступленєм при остатних виборах до ради державної против совітника п. Рожанковского, пійшов з Золочева — до Львова.
Більші зміни, як то ми вже згадували давнїйше, заповідають в складї шкільної ради краєвої, именно в инспектурах краєвих, — се-ж з того припадкового поводу, що два чи три инспектори вже вислужили свої лїта а оден недугою перешкоджений служити дальше. Межи тими, що відходять, і суть як раз два инспектори для руских шкіл, оден для середних, п. Солтикевич, другій для народних, п. Тимотей Мандибур. П. Солтикевич не манифестувався вправдї так голосно, як колись пп. Яновскій або Кульчицкій, але і не запирався нїколи своєї рускости а в своїх урядових чинностях старався показуватись безсторонним. П. Мандибур противно, хоч само имя єго й призвище вказує на руске походженє, цілим своїм поведенєм показувався не тілько Поляком, але і завзятим противником Русинів. За єго урядованя могли собі такі Керекярти, Михаловскі, Подгаличї і инші инспектори окружні позваляти всяких самовільностей супротив руского шкільництва і учительства, а навіть такого Будзиновского він обгортав своєю опікою. Руске шкільництво нїчого не стратить з уступленєм п. Мандибура.
На місце обох сих мужів мусять бути очевидно заименовані такі люде, котрі знають добре рускій язик; а що такі ледви чи знайдуться межи Поляками, то правительство буде их мусїло шукати межи Русинами. Маємо право домагатися, щоби покликано на тії важні становиска людей, рускому шкільництву прихильних, що єсть прецінь абсолютною конечностію не тілько з руского становиска але і з становиска интересів шкільництва в загалї. Скоро вже суть рускі школи, то треба і старатись о їх плеканє і розвій, а не давати им нидїти через очевидну незичливість або польонизаторскі експерименти.
На посади шкільних инспекторів краєвих конкурси не розписуються, але правительство, єсли дїйстно тілько добро шкільництва хоче мати на оці, зможе і само знайти межи Русинами подостатком відповідних личностій. Але враз з инспекторами має обсаджуватися і кілька директур в середних школах, а на тії посади вже розписуються конкурси. Отже в остатних часах бувало, що рускі професори, знеохочені кількома дізнаними заводами, о посади директорів мимо розписаного конкурсу зовсїм не подавалися, допускаючи напевно, що рускість их буде непоборимою перепоною. Однакож хоч як оправданим здаєся бути тоє допущенє, але Русини як в загалї так і в тій справі не повинні держатися пасивної политики, не повинні нїчим знеохочуватися. Нам треба все і всюди компетувати о все і домагатися всего, до чого тілько маємо право, нехай противній сторонї не даєся легкої вимівки, що нас поминають длятого, бо ми самі не стараємося. Не тілько в своїм интересї повинні ми упоминатись і дбати о своє, але і в интересї народнім, в интересї загальнім. Коли-б завсїгди було значнїше число руских компетентів, то бодай від часу до часу мусїли-би котрогось увзгладнити, пасивність же наша єсть хиба на руку тілько нашим противникам.  