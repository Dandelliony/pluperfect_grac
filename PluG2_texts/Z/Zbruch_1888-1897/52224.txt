◦ ◦ ◦ ◦ ◦ ◦ ◦ ◦ ◦ ◦

В комнатах "Рускої Бесїди" відбудесь завтра дальшій відчит для женщин. Читати буде проф. Вол. Коцовскій з исторії рускої літератури.
В Тисьменичанах повіта станіславівского, отворено дня 5 мая с. р. Читальню старанєм місцевого пароха о. Евг. Сабата чесн. господаря Юрка Фітковского і инчих. В торжестві взяли ласкавий удїл: голова філії Просвіти в Станіславові п. Воляньскій, о. декан Луговий з Цуцилова і инші.
З Маґерова доносять, що дня 28. мая около 2. години по полудни навістив тамошну околицю град з хмароломом. Град величини волоского горіха покрив землю на стопу грубою верствою; вихор поломив дерева; вода попсу вала дороги, замулила сїножати. Всї засїви знищені. Нарід в роспуцї, а секвестратори спокою не дають...
Відновленє гр.-кат. церкви в Чернівцях. О. крил. Костецкій, приходник в Чернівцях, задумав відновити тамошну гр.-кат. церков і в тій цїли звернув ся з зазивом до публичної жертволюбности. Відновленє буде коштувати 30,000 зр., а церков має на тую цїль лише 25.000 зр. Протекторат над комітетом приняла жена президента Буковини ґр. Паче.
Нову церков з твердого матеріялу зачнуть сего року ставити в Копичинцях. Церков має бути величава. Розходи обчислені на 26.060 зр. 49 кр. в 12 щорічних ратах.
Суд Соломона. В зарядї дібр камеральних в Мизуни відбула ся 24 н. ст. мая виплата робітників, котрі працювали при управі лїса (при садженю молодих деревець). Громадка робітників з сусїдного села Кальнї, вертаючи з виплати, налякана уливним дожджем, схоронилась до крамницї Янкля Фрідлендера в Мизуни, а що то була сама молодїж, то декотрі зачали де-що торгувати і купувати, бо кожде з них мало по пару риньских. Одна дївчина Зося Семянкова хотїла всему в крамници добре приглянутись, віддала свою хустину, в котрій завязані були зароблені 2 зр. і кілька крейцарів, своїй сусїдцї Маруси Мищаковій до перехову. При відходї зажадала Зося від Марусї віддачи хустини, але хустина десь заподїла ся. По перешуканю найшли єї в якімсь кутику, але замість 2 зр. не було в хустинї лиш 1 зр. і крейцарі. Зосі зробив ся великій жаль за утраченим риньским, почала плакати, а всї прочі (числом 11) стали стрясатись, що жадне з них того риньского не брало й не видїло. В тій великій замішанинї крамар Янкель, жидок дуже проворний, і крикнув: "Ша! я вам зараз скажу, хто риньскій взяв!" Принїс горстку житного околота, вибрав рівних 12 стебел, прирізав всї до одної міри і сказав: "Ту є 12 стебел, всї рівної одної довжини. Вас є 11 а я 12-ий: беріть кожде з вас по одному стеблу в зуби бо і я собі возьму одно, і розійдїть ся так, щоби кожде окремо стояло а одно на друге щоби ся не дивило, а я відчитаю нашу молитву і за той час у того, котрий риньского взяв виросте стебло і буде довше." Всї послухали і кожде вложило оден конець стебла в губу, а Янкель з своїм стеблом зачав читати молитву. По відчитаній молитві відбирає Янкель стебла і мірить одно з другим за покотом, аж приходити черга на Марусю, прикладає до міри, а єї стебло о цїлий центіметер коротше! "Но люде! — каже Янкель, — аби-сте знали, що отота [показуючи на Марусю] взяла риньского, бо она увидїла, що єї стебло виросло, та забогато єго прикусила зубами... А дивіть, стебло прикушене, не урізане!" Маруся з-разу відпиралась, а потім таки риньского Зосі віддала. — Л. Б.
Дрібні вісти. Цїсар дарував з приватних фондів громадї Яворець, повіту лїського, 100 зр. на украшенє церкви. — Віцепрезидент намістництва Лідль, вернувши з Відня, розпочав люстрацію староства в Бохни. — У Львові умер вчера Фердинанд Котовскій, комісар поліції, в 33 роцї житя. 