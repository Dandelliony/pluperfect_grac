◦ ◦ ◦ ◦ ◦ ◦ ◦ ◦ ◦ ◦

Управа комнати до снїдань в "Народній Торговли" просить нас оповістити, що почавши від нинї отворила лісту для тих Вп. пп., котрі не маючи у Львові родини, хотїли би спожити вечерю на Св. вечер в комнатах торговлї. Абонамент на вечерю виносить 2 зр. без напитків. Зголошуватись треба до четверга з рана.
Почетне горожаньство надала рада міска в Добромили комісареви тамошного староства Станиславови Пашкудзкому.
Крадежі. З Перемишля доносять, що там послїдними часами розпаношило ся дуже злодїйство. Навіть урядники судові не суть безпечні перед злодїями, бо напр. судьї Ж. украдено з бюра сурдут. В ночи знов з понедїлка на второк здоймлено з трафіки коло моста цїсарского орла, таки з перед очей поліціянтів, котрі по тій улици переходять ся.
Намірені самоубійства. Вчера перед полуднем стрілив до себе з револьверу Адам Рудиньскій, 22-лїтний дієтар судовий у Львові. Куля застрягла в череві, длятого рана дуже тяжка і грозить смертію. Причиною самоубійства була нужда. — У Відни наміряв собі відобрати житє офіціял міністерства скарбу Гартман. Гартман замотаний в справу дефравдації Маґа, о чім ми доносили, і се було причиною наміреного самоубійства.
Презідент Сполучених держав має 10.000 фунтів штерлінґів річної платнї. Крім того дає єму держава річно по 1000 фунтів для приватного секретаря а 500 фунтів для помічника секретаря. До прислуги презідента належать: 6 писарів, скарбник, майстер церемонії, адміністратор, 5 двірників, инжінер і один сторож. Ті урядники мають річної платнї від 80 до 400 фунтів. На надзвичайні видатки має презідент до розпорядимости 1800 фунтів штерлінґів. Таким чином платять "Сполучені Держави" свому презідентови за чотирорічне урядованє 75.360 фунтів (около 900.000 зр.). Ся сума о много низша як неодна европейска ліста цивільна, помимо того репрезентує презідент гідно своїх 65 міліонів співгорожан і нераз лучає ся, що може підчас свого урядованя робити ще ощадности.
Дрібні вісти. В угорскім товаристві акційнім виробів ґумових здефравдувало двох старших урядників 70.000 зр. — Міністерство внутрішних справ потвердило статут "Звйонзку" польских Соколів. — Сара Бернар устроївши два представленя у Львові і одно в Кракові вивезла з Галичини 16.000 зр. — Властитель більшої посїлости Ал. Щепаньскій одержав титул шамбеляна. — У Львові помер вчера д-р Казимир Ґодлевскій. 