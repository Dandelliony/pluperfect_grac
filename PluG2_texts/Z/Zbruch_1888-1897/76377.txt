Фальшовані футра. — Фіяско. 

Фальшовані футра.
В послїдних двацяти роках стали футра з лисів, білих медведїв і т. д. майже в пятеро дорожші, як були давнїйше. Футро з білого медведя платило ся давнїйше в Россії по 30 до 40 рублїв, а тепер треба заплатити за него і до 150 рублїв. То поясняє ся тим, що раз на Сибіри повибивали вже дуже значно дику звірину а відтак що в західній Европі стає попит за футрами чим раз більшій, особливо по містах, де число мешканцїв подвоїло ся. То єсть причиною, що дорожші футра заступають ся поволи в торговли дешевшими, між иншими також футрами з псів, котів і кріликів. Розуміє ся, що фальшиві футра не продають ся в натуральній барві волося, але насамперед фарбують ся. Що кожи з котів уживає ся тепер чим раз частїйше на футра, налїпшим доказом то, що цїна тої кожі значно підскочила. Ще в сорокових роках, коли то першій раз стали робити футра з котів, можна було дістати в глубокій Россії котячих шкірок по 2 копійки, кілько хто захотїв; нинї платять там вже по 25 до 30 копійок за шкірку. Особливо богато котячих шкірок доставляють ґубернії пензеньска і симбірска. Заробок з того показав ся так добрий, що там умисно держать котів на шкіру, хоч коти роблять і не мало шкоди. Кожі з котів висилають ся більшими партіями до великих міст і там переміняють ся они на "лисів", підчас коли кожі з псів стають "скунками".
Фіяско. 
Суть люде, котрі люблять дуже часто уживати чужих слів, хоч значіня их зовсїм не розуміють і ледви що научать ся уживати их в бесїдї після того, як тих слів другі люде уживають. Таким способом набирає ся в якійсь мові богато таких слів, котрих значіня нинї майже вже нїхто не знає. До таких слів належить н. пр. і слово "фіяско". Каже ся не раз: "хтось зробив фіяско", або "щось зробило фіяско", замість сказати, комусь щось не удало ся або не повело ся. Фіяско же, то слово италіяньске і означає широку з довгою шийкою фляшку на вино, обплетену роґужкою. Коли отже кажемо, н. пр. що якась штука зробила фіяско, або якійсь артист на сценї зробив фіяско і т. д., то кажемо властиво, що штука, артист, чи хтось або щось "зробило фляшку". І чи не дивно і не смішно виглядає говорити, що хтось "зробив фляшку", тогди, коли н. пр. єму щось не удало ся. А то таке говоренє ось з чого пішло: В 17. столїтю жив в Больонії в Италії весельчак (арлєкин) Доменіко Біянколєллі, котрий що вечера виступав на сцену з якимсь предметом в руцї, н. пр. з листом, щіткою і зачинав від того предмету свою бесїду, котрою хотїв розвеселити людей. Раз вийшов він був з фляшкою в руцї і став знову говорити, але люде якось не сміяли ся. Весельчак стратив дотеп і розлючений кинув фляшкою об землю та сказав: "То ти тому винна, що люде не сміють ся". І то не помогло нїчого. Біянколєллі перестань бути любимцем публики і від того часу пішов звичай, що коли кому щось не удало ся, то казали зараз: е il fiasco d'arlecchino (то фляшка весельчичака) або коротко "un fiasco". 