◦ ◦ ◦ ◦ ◦ ◦ ◦ ◦ ◦ ◦

З Кієва доносять нам, що заверуха, яка там зробилася була по арештованях в Галичинї, вже улягаєся. Більшість из увязнених вже випущено на волю. Причиною ревизій і арештовань були якісь доноси зі Львова.
Увязнена молодїж з України все ще сидить у вязницях краєвого суду карного, і нїчого не чувати, коли слїдство скінчиться. Сидять також всї увязнені Галичане. Кромі увязнених (Деґена, двох єго сестер-панночок, Кистяковского, Маршиньского, Скородиньского, Франка і Павлика) ведеся слїдство о злочиньство забуреня спокою публичного також против ще кількох людей остаючих на вольній стопі. Генералова Деґенова проживає у Львові, дожидаючи кінця справи своїх дітей, особливо-ж, як кажуть, клопочеся своєю молодшою 14-лїтною дочкою Марією, котра єсть дуже слабого здоровля, бо кілька разів уже нездужала на запаленє легких.
В справі злочиньств в Ярославі, сповнених підчас побуту цісаря на маневрех в Перемискім, виступила навіть офиціяльна Politische Correspondenz против елюкубрацій часописи Reichswehr, мов-би то злочиньства ті були сповнені з мотивів политичних, а именно в дусї Россії. Polit. Corrspz. пише: "Богато дуже обтяжуючих моментів, між тими також зізнаня свідків, котрі в темряві ночи бачили злочинця і описали єго особу, звернули підозрінє на Іосифа Швенка, канонира, котрий, замкнений до арешту войскового в Ярославли за дезерцію, утїк з арешту в шалено смілий спосіб, разом з увязненим за крадїж уланом Александром Кищаком. Слїдство, переведене на граници, ствердило, що оба дезертири дня 5 н. ст. вересня прибули до россійскої сторожи граничної в Воли рожанецкій (коло Майдану), там их прихоплено і відставлено до Тарногорода а потім до Білгораю. То, що оба дезертири подали за причину дезерції, дуже их обтяжує. Єсть також поголоска, що на одїжи Швенка були слїди крови. Дня 17 вересня обох дезертирів, на телеграфичну реквизицію проку-ратора державного в Люблинї, відставлено до суду карного. Слїдство ведеся дальше дуже ревно.
Министер рільництва гр. Фалькенгайн прибув дня 25 н. ст. вересня до Болехова. На двірци вижидали министра староста Цішка і завідатель дібр державних Гетпер, а по повитаню звидїв министер школу лїсничу в Болехові, музей при тій школї, огород ботаничний, стацію метеорологичну і шкілку лїсову. Відтак був министер в Закамени, де приглядався шкодам починеним послїдною повенею, а відтак удався до Поляниці, Брязи і Розтоку, де снїги забілили вже не лиш на високих полонинах але і на низших долинах.
У Відни застрїлився однорічний охотник Крафт, з жалю, що не зложив испиту официрского.  