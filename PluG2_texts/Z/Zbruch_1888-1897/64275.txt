◦ ◦ ◦ ◦ ◦ ◦ ◦ ◦ ◦ ◦

Прага 2 цвітня. Угодова комісія приняла внесенє відложеня акції угодової. Наперед відкинено внесенє Ґреґра, щоби над угодою перейти до дневного порядку, а відтак приступлено до голосованя над внесенєм ґр. Букоа, щоби справу відложити. Внесено, щоби наперед голосувати над самим внесенєм а відтак над мотивами. Внесенє принято — а мотива відкинено. За голосували старо-Чехи і посли великої посїлости, против самі Нїмцї, бо молодо-Чехи по відкиненю их внесеня вийшли з салї. В дискусії Плєнер сказав, що правительство має угоду перевести адміністраційним способом, а що найменше розмеженє судових округів, і заявив наконець, що буде очікувати, як правительство в тій справі порішить.
Відень 2 цвітня. Болгарске правительство має вже певно вислати просьбу до Порти, щоби завела точний надгляд над болгарскими емігрантами, але в нїй не буде грозьби, як казали, що Болгарія оголосить независимість.
Берно морав. 2 цвітня. В соймі д-р Промбер поставив резолюцію, щоби і для Берна давали такі міліони, як визначують для Відня. Резолюцію принято.
Берлин 2 цвітня. Шувалов вернув з Петербурга і в мешканю застав портрет Вільгельма II., котрий нїмецкій цїсар єму прислав в дарі. Шувалов заявив в Петербурзї, що Нїмеччина навіть не гадає о війнї. Вальдерзе ґратулював особисто ґр. Бісмаркови в дни єго родин, а дневники стверджають, що популярність Бісмарка піднесла ся, бо в многих містах святковано сей день торжественно.
Париж 2 цвітня. Равашоль перечив, будь то би він робив замах. Хоч не має образованя наукового винайшов нову матерію вибухову, три рази сильнїйшу як динаміт. Комісія парляменту ухвалила наложити податок на чужинцїв.
Білград 2 цвітня. Еміґрант уласкавлений Иванов зізнав болгарскому правительству, що звістний з процесу Паніци капітан Калубків перебуває в Білградї і там приготовляє атентат против болгарского аґента на сербскім дворі. 