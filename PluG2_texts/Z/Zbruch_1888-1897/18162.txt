Секатура штайрамтова.

З Бойнилова пишуть нам: Невисказана біда нам з тими "штайрамтами"! Раз-у-раз приходять до людей карти упоминаючі, а в слїд за ними летить екзекутор і забирає остатню одежину або худобину за якісь там кошти фантованя, а потому зараз едикт і лицитація. А господар нїчо не винен, і не знає, за що екзекутор чіпаєся! Іде бідний дві або й більше миль до Калуша, а там в урядї податковім шукають і наконець доходять, що того чоловіка нема за що удерти, і пишуть: "Bez potrzeby edykt wystawiony — wszystko popłacono" або до екзекутора: "Wstrzymać się і z grabieżą". До мене самого — пише нам один міщанин войнилівскій, — таких карт упоминаючих, едиктів, понасилали цілу купу. Насамперед прислали карту і в нїй упоминали ся о 43 зр. 46 кр. і засеквестрували воли вартости 140 зр. Я поїхав до Калуша до уряду податкового, а там показуєся, що я нїчо не винен. Приходить друга карта о 7 зр. Я знов їду до Калуша — і знов я не винен нїчого. Приходить третя карта о 14 зр. і засеквестровано менї корову. Коли екзекутор Тшебицкій прийшов по ту корову, мене не було дома. Жена моя успокоює єго, що я зараз, повернувши, все поплачу, але він кричить, грозить жандармами... В передодень св. Богоявленія їду я до Калуша — і там показуєся, що я знов нїчо не винен! Лихо тай годї. Чоловік що дня тремтить, що от-от прийде нова якась напасть! Трать час і грошї на їзду до Калуша, терпи секатури екзекуторів і Бог знає, за що! За то, що чоловік стягаєся з остатного, щоби податки на час платити! Таке то наше лихо!  