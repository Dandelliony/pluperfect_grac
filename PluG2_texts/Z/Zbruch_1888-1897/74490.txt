◦ ◦ ◦ ◦ ◦ ◦ ◦ ◦ ◦ ◦

Справа звістного документу виміреного против руского духовеньства була піднесена — як довідуємо ся — також на зборах товариства св. Ап. Павла, котрі відбулись сего місяця у Львові в монастири оо. Василіян. Справу порушив один патріот-священик з Поділя. А хотяй презідія зборонилась приняти внесенє то до протоколу — мотивуючи тим, що товариство могло би бути наражене на неприятности, — то все-таки внесенє викликало горячу дискусію. Лиш один з участників збору, холмчак, заявив ся за тим, щоби духовеньство в справі тій нїчого не робило щоби — мовчало. Єго Ексц. митрополит був лише до кінця наради над зміною статута товариства, а опісля відїхав, отже при дебатї над справою документу не був. Презідія заявила — виглядало, нїби з уповажненя Впреосв. митрополита, — що митрополичій ординаріят не мав з таким документом нїякого дїла. Опісля серед приватних розмов говорено, що послїдний зїзд всїх трех епископів наших у Львові був спонуканий именно тим документом. Владики мали нарадитись: яке становище заняти супротив того документу. Однакож стало ся так, що ще перед тим зїздом станиславівскій епископ Юліян Куїловскій, пустив той комунікат довірочно в курс окружником. Так говорено. То однакож факт нинї незаперечний, що документ такій истнує. Коли-б не истнував, то презідія ц. к. намістництва була би єго заперечила. Тимчасом не тілько самого истнованя не заперечала, але й що до змісту не могла нїчого спростувати.
Дальші вислїди з фізики для женщин відбудуть ся завтра с. є. в недїлю дня 18 н. ст. грудня о 3-ій годинї пополудни в комнатах "Рускої Бесїди". Викладати буде проф. Тисовскій.
Холєра. З Гусятинщини доносять, що в Гусятинї лишило ся ще лише двох недужих по холєрі. — В Шидлівцях холєра вигасла цїлковито і тепер відбуває ся там десінфекція річей по померших або по виздоровівших.  — Після урядового справозданя занедужало було в Россіи на холєру загалом 549.999 осіб, з котрих 259.747 умерло. Департамент медичний подїлив наведені цифри на дві головні ґрупи. Одна з них відносить ся до цїлої Россії европейскої, з виїмкою землї козаків доньских; друга до Сибіра, Азії середної, Кавказу і землї козаків доньских. Той подїл переведено з огляду на різницю в услівях заряду і инших условій биту і цивілізації. B першій ґрупі умерло 130.407 осіб, в другій 129.840. З того показує ся, що в Россії европейскій, без огляду на число населеня померло розмірно далеко менше людей як в Азії і на Кавказі. — На засїданю парляменту нїмецкого дня 14 н. ст. грудня предложило правительство меморіял в справі сегорічної холєри. Після урядових справоздань умерло в Нїмеччинї на холєру 8570 осіб, з того припадає на Гамбург 7611 осіб, на Альтону 323 а на Берлинї 15.
З Равского пишуть нам: В ночи з су боти на недїлю т. є. з 10 на 11 грудня с. р. погоріла в Махнові церков. Саме в той день під вечір звіз ся сюди новий парох о. Кузик, і зараз на вступі прийшлось єму хоронити мерця. По похоронї паламар, замикаючи церковні двері (звичай велить вносити небіщиків у церков) забув погасити світла. В наслїдок того загорів ся огонь і захватив усе до крихти. Добуто лише скарбону і уратовано дзвінницю зі звонами тим, що розібрано єї. Страту числять на 15.000 зр., а церков була обезпечена лиш на 1000 зр. Равске староство увязнило паламаря і взяло ся за слїдство. Але чи то здасть ся на що?...
Дрібні вісти. Посол Ол. Барвіньскій виїхав зі своїм недужим сином Володимиром до Давос в Швайцарії. — Віцепрезідент намістництва п. Лідль виїхав зі Львова до Відня. — Львівскі фабриканти мила і свічок пп. Едвард і Юлій Фрідріхи жертвували при нагодї 50-лїтного ювилею истнованя своєї фірми 100 зр. на убогих міста Львова без різницї віроисповіданя. 