О галицкім промислї домашнім. — Рух в руских товариствах.

О галицкім промислї домашнім
на рільничій виставі у Відни так пише N. fr. Presse: В павільонї домашного промислу виставили свої вироби Чехія, Галичина і Буковина, краї альпейскі, Истрія і Дальматія. Всюди видно, що старанно заховано старинні форми і прикрашеня, а лиш улїпшено технічну сторону виробів чи то під взглядом лїпших знарядів чи сирого матеріялу. Між всїми предметами найбільше впадають в очи вироби селян з Галичини і Буковини, бо на них видно без сумнїву найстариннїйше походженє і найвірнїйше задержанє традиції в техніцї і прикрашенях. Именно вироби глиняні найдуть у Відни многих любителїв, котрі будуть их купувати до прикрашеня своїх домів, устроєних на вид селяньских хат. Так н. пр. майоліки селян з Косова мають характеристично грубі форми і свого рода малюнки в красках: брунатній, зеленій і жовтій, через що всї ті миски, урни, збани і вази прибирають дуже старинний вид. Дуже гарно представляють ся майоліки селяньскі з Товстого, котрих малюнки суть дуже різнородні і ефектовні, хоч до того ужито лиш брунатної і жовтої краски та дуже прості прикрашеня кілець і звізд. Також звертають велику увагу на себе неполивані ясні і темні начиня глиняні та фляшки і збанки з чорною і темною поливою, уживані селянами в домашнім господарстві, бо можна доглянути в них такі самі форми урн, які викопують ся по старинних кладовищах. Дуже старинно виглядають з мосяжу вироблені ланьцужки; помимо их мотивів хрестових, так само окови дзюбеньок, пояси, ременї і кольби стрільб. — Галицкі вироби з дерева, в порівнаню з иншими краями, представляють ся вправдї дуже примітивно, але не треба забувати; що розходило ся о задержанє і охороненє первістних народних форм і типів і що ті вироби, як начиня і скринї, призначені для селян. Особливо повинна вистава звернути увагу на кошикарство. Послїдними роками виказує ся в тій галузи промислу великій поступ. Кошики з Вязовницї, хоч що-до форми троха грубі, суть так гарно вироблені з старанно підготовленого матеріялу, що можна их помістити і в найбільше елеґантнім домі. Рух в руских товариствах.
Загальний збір членів товариства "Рускій Народний Дім" в Чернівцях відбув ся дня 11 н. ст. мая 1890 під проводом предсїдателя сов. Винницкого.
Предсїдатель, в глубоко обдуманій промові, котрою отворив засїданє, висказав жаль, що мало ще чинної участи рускої суспільности в дїлах, котрі суть задачею "Народного Дому", мало свідомости, що се дїло є задачею нашої суспільности, а недостаток того пізнаня єсть причиною, що "Народний Дім" замало має средств, щоби осягнути цїли, записані в своїм статутї. Однако примір тої ревности, котру показують члени — тим, що з далеких сторін прийшли, — той примір будить надїю, що добре дїло збудить і згорне всїх Русинів.
Потім секретар відчитав справозданє з дїяльности видїлу товариства.
В минувшім видїловім роцї складав ся видїл з слїдуючих осіб: предсїдатель — сов. Исидор Винницкій, першій заступник предсїдателя — о. Исидор Воробкевич, другій — о. крил. Келестин Костецкій, секретарі — Иларій Гулка і Володимир Михальскій, касієр — Иван Тяминьскій, господар — Андрей Ґеличиньскій, контрольор, — Николай Вишньовскій, члени видїлові — Танасїй Руснак і о. Володимир Каратницкій. До надзорчої ради належали: Єротей Пигуляк, Николай Влад і Омелян Попович яко члени, а о. Евсевій Андрійчук і д-р Стоцкій яко заступники.
Підставою дїяльности видїлу були сили і средства товариства. Тут належить число 50 членів, их вкладки і засоби "Народного Дому". Число членів побільшило ся о пять членів основателїв і двох звичайних членів. Товариство числить отже 36 основателїв а 14 звичайних членів. Засоби, котрими видїл розпоряджував, складали ся з чиншу комнат, з членьских вкладок і з уплачених вірительностей від довжників.
Позаяк з кінцем попередного року було на "Народнім Домі" 13.905 зр. 96 кр. заинтабульованого довгу, про-те головною задачею видїлу було старанє о сплату довгу. Щоби призбирати на то фонди, удав ся видїл з просьбою до цїсаря о запомогу з добротворної державної льотерії і о запомогу до членів австрійскої пануючої династії. З державної льотерії на тепер не дістало товариство нїякої запомоги. З членів династії з початком 1890 року прислав архикнязь Альбрехт 100 зр. а архикнязь Райнер 50 зр. Кромі того розіслав видїл 800 екземплярів відозви до знаних патріотів з просьбою о жертви на "Народний Дім". Сі жертви принесли нам в сїм роцї лиш 321 зр. 13 кр. Був то рік посухи а голоду для буковиньскої і галицкої Руси, про-те доброчинність звернена була до тих, котрі терпіли голод. Видїл удав ся також о запомогу до буковиньскої щадницї, котра як в попередних лїтах так і в сїм видїловім роцї дала 50 зр. запомоги.
Для розвитку товариского житя відновив видїл кругольню "Народного Дому". Забава в кругольни скупляє весною, лїтом і в осени членів а притягає иншу руску интеліґенцію. В кругольни устроїв видїл в минувшім лїтї також забаву з льотерією, котра збудила живу і численну участь межи Русинами. Захід около кругольнї і около утриманя дому в порядку був дїлом нашого господаря п. Андрея Ґеличиньского. Він займав ся тими справами і ревно і щиро, покриваючи часто навіть видатки получені з репараціями дому і кругольнї з своєї кишенї.
Також утримував видїл при "Народнім Домі" читальню, котрої зарядом займав ся п. Володимир Михальскій. Читальня в зимову пору, як в лїтї кругольня, єсть зборищем для наших членів, для членів инших руских товариств і взагалї для рускої интеліґенції. Видатки на сю читальню покривають ся з осібних датків, котрі на ту цїль дають члени, що беруть участь в читальни а платять що місяця по 1 зр. кромі вкладки членьскої, котру надто дають яко члени "Народного Дому".
Беручи участь в духовім житю народнім, видїл устроїв спільно з другими рускими товариствами в минувшій осени співно-деклямаційний вечерок в память руских поетів Шевченка, Шашкевича і Федьковича. На дохід товариства устроєно ще один музично-деклямаційний вечерок. В вечерку тім виступав хор дїтей з Банилова—Слободзїї під проводом пароха о. Манастирского.
Статутарною задачею нашого товариства єсть поміщенє руских товариств в комнатах сего дому і устроєнє бурси для бідних учеників. Сеї задачі не можемо ще виповнити, бо на то нема фондів, а комнати винаймають ся на чинш, щоби з того сплачувати довг загіпотекований на домі. Однако видїл зблизив ся до сеї цїли, бо дав академічному товариству "Союз" безплатне поміщенє в одній комнатї на один рік, поміщав також в канцелярії товариства одного бідного ученика і роздав з фондів "Народного Дому" 8 зр. на запомогу бідним ученикам.
В своїй господарцї видїл поступав ощадно, старав ся о добре удержанє дому, а при тім виповнював по силам статутарні задачі. Се вирази доброї волї і сума дїл, котрі видїл предкладає світлому зборови.
Справозданє касове виказує приходу 2627 зр. 89 кр., розходу 2405 зр. 84 кр. Прелімінар постановляє на слїдуючій видїловий рік яко прихід і розхід 3022 зр.
В маєтку виказано: В активах: Дім 18000 зр., вірительности 463 зр. 52 кр., 222 зр. 5 кр., всего 18685 зр. 57 кр. В пасивах: Довги до буковиньскої щадничої каси 8880 зр. 5 кр., приватним вірителям 1680 зр., 600 зр., 1500 зр.,— всего пасивів 12.660 зр. 5 кр. Остає чистих 6025 зр. 52 кр.
Принявши справозданє з дїл видїлу, справозданє касове і прелімінар, збір удїлив абсолюторію видїлови і виразив єму подяку за совістне дїловодство.
До нового видїлу вибрані: сов. Ванницкій, сов. Ясеницкій, проф. Єр. Пигуляк, суд. ад. В. Михальскій, концеп. І. Ґулка, комісар Тиминьскій, податковий контрольор Влад, о. Федорович, Андрій Ґелечиньскій, о. крил. Костецкій, а на заступників: Танасїй Руснак, д-р Стоцкій, проф. Юстин Пигуляк, А. Зугаєвич, Войновскій. До надзорчої ради вибрано: Вишневского, Поповича, Солоґа, Ом. Манастирского і Туряньского.
Предсїдатель піднїс подяку для архикнязїв Альбрехта і Райнера і трикратне "многая лїта" монархови.
Член основатель п. Вишневскій зложив 10 зр. від себе на добрий початок нового адміністраційного року. Предсїдатель піднїс щедрому дателеви за сей першій уже дар "многая лїта". 