◦ ◦ ◦ ◦ ◦ ◦ ◦ ◦ ◦ ◦

Нові читальнї "Просвіти" завязали ся або вже в недовгім часї завяжуть ся в отсих місцевостях: в Бітли повіта турчаньского; в Бориславі і Підбужи повіта дрогобицкого; в Дашаві, Довгім і Грабівци повіта стрийского; в Грабівцях повіта богородчаньского; в Ключеві великім повіта коломийского; в Ланах польских і Оплуцку повіта каменецкого; в Лівчичах повіта жидачівского; в Милованю і Підпечарах повіта товмацкого; в Мухавцї, Заболотівцї і Свидові повіта чортківского; в Перепелниках повіта золочівского; в Петранцї повіта калуского; в Порховій повіта бучацкого; в Телячім, Вербові і Завалові повіта підгаєцкого; в Воробіївцї і Заставю повіта тернопільского; в Вербици повіта равского; в Залізцях повіта брідского; в Залужу повіта рогатиньского; в Завадові повіта яворівского; в Залїсю і Желенцї повіта борщівского; в Глїбові повіта скалатского і в Котівцї повіта гусятиньского.   "Галичанин" подав в суботнїйшім своїм числї звістку [нїби "поголоску"], що мов-то посол Вахнянин у Відни "избієн бисть" [слова "Галичанина"]. Ся звістка єсть лиш злобною видумкою "Галичанина".   "Академическій Кружок" у Львові — як доносять польскі часописи — розвязаний намістництвом за переступленє статутів.   Уникнена катастрофа. Gazeta kołomyjska доносить, що в недїлю о мало що не прийшло до великої катастрофи на шляху зелїзничім Чернівцї-Львів коло стації Голоскова. На малу хвилю перед приходом поїзду на стацію Голосків, побачив будник, що земля з-під шин усунула ся і по кількох хвилях висїли вже шини з порогами в воздусї. На щастє здужано ще задержати поїзд в віддаленю одного кільометра перед ушкодженим місцем. Тут і задержав ся поїзд кілька годин і замість приїхати до Коломиї около 4-тої години рано, прибув аж о 10½ перед полуднем. Дивна річ, що мимо того виїхав поїзд з Коломиї до Львова в означенім часї (около 7-мої години рано) і мусїв ждати на львівскій поїзд дві години в Коршові.   Доповняючій вибір одного члена ради повітової в Городенцї з ґрупи громад сїльских, розписаний на день 20 н. ст. цвітня, а одного члена тої ж ради з ґрупи більшої посїлости на день 23 н. ст. цвітня.   Товариство св. Апостола Павла у Львові устроює весною і лїтом с. р. численні міссії. І так відбудуть ся такі-ж торжества: 1) В Жужели від 1 до 6 н. ст. цвітня; 2) в Купчинцях від 14 до 20 цвітня; 3) в Переволоцї від 14 до 19 цвітня; 4) в Курянах від 5 до 10 мая; 5) в Дулибах від 19 до 24 мая (дата ще непевна); 6) в Старім Селї від 2 до 7 червня; 7) в Задарові від 6 до 11 липня; 8) в Борщевичах під Львовом від 8 до 11 липня. Видїл згаданого товариства переслав вже по 50 зр. на видатки подорожні для оо. міссіонарів до тих місцевостей, де парохи не в силї покрити розходів.   Львівске товариство співацке "Лютня" устроює ві второк дня 20 н. ст. марта в сали товариства ґімнастичного "Сокіл" концерт при співучасти войскової орхестри 24 полку піхоти. Хор відспіває в цїлости великій твір хоральний Іоакима Россінього п. з. Messe Solennelle. Початок о 7-ій годинї вечером. Вступ на салю 1 зр. 50 кр.   Дѣло 