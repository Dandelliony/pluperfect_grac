◦ ◦ ◦ ◦ ◦ ◦ ◦ ◦ ◦ ◦

Єго Вел. Цїсар має прибути до Львова дня 30 н. ст. серпня рано і пробути в нашому містї три днї, навідуючись також на маневри. Проґрама гостини Єго Величества у Львові в цїлости ще не відома. Відомо лише, що цїсар буде приймати депутації, відвідає кілька заведень шкільних — ново побудованих [кажуть, що школу промислову і школу міску имени Мицкевича] і руску духовну семинарію. Хоч гостина цїсарска припадає на час вакацій, то все-таки збере ся в семинарії хор питомцїв, зложений з 40 осіб під проводом діріґента п. Нижанківского. Місто буде украшене і илюміноване. В будинку соймовім відбудесь, кажуть, величавий равт.
Ві второк дня 12 н. ст. липня відбуде ся посвященє кедрової палати митрополичої в Підлютім. На се торжество виїзджають уже сегодня деякі достойники зі Львова. Палата в Підлютім — се одинока може в цїлій Европі палата, виставлена в цїлости з кедрини, дерева в теперішні часи дуже рідкого і цїнного.
Давна рада громадска міста Львова відбула оногди засїданє довірочне і ухвалила на нїм, що на основі §.23 статута громади Львова буде урядувати аж до уконституованя нової репрезентації міскої. Нинї вечером має відбутись явне засїданє.
Зміни в дирекції зелїзниць. Львівскій заступник директора п. Витковскій виїхав оногди до Кракова, аби там тимчасом заступити директора руху Колосваріого. У Львові заступить Витковского шеф руху Керекярто. Як кажуть, зміни ті хоч на тепер провізоричні, полишать ся дефінітивно на дальше, бо Колосварі буде покликаний до Відня, а инспектор Ельснер, котрий був призначений до Кракова, не хоче опускати Львова.
Еміґрація. В місяци червни с. р. приїхало до Освіцима з наміром еміґрувати до Америки 583 осіб, а то 451 з Галичини, 18 з Буковини і 124 з Угорщини. З наведеного числа поліція завернула з дороги з причини недостачі пашпортів, або грошей на дорогу 42 особи з Галичини, 4 з Буковини і 4 з Угорщини. Єсли возьме ся на увагу поодинокі повіти галицкі, то найбільше еміґрантів доставив повіт ясельскій, бо 91 осіб, друге місце займає повіт сяніцкій зі 41 особами, відтак йде пов. коросняньскій з 38 осіб, новоторгскій з 37 і новосандецкій з 36. З инших повітів виеміґрувало осіб: з горлицкого 32, тарнівского 30, мілецкого 27, сокальского 21, жовківского 13, кольбушівского і пильзненьского по 11, всї инші повіти виказують вже число понизше 10 осіб. За утечу перед службою войсковою віддано до суду 7 еміґрантів. В тім самім місяци переїхало через Освіцим вертаючи з Америки 641 осіб, а то: 454 з Галичини, 89 з Буковини і 98 з Угорщини.
Дрібні вісти. Цїсар дарував громадї Сливниця, в повітї перемискім, 100 зр. на будову школи. — Намістник ґр. Баденї виїхав вчера на довшій час до Буска. — До Львова приїхав дня 7 н. ст. липня Вук Бранкович, начальний кватермайстер цїсарскій. Приїзд єго стоїть в звязи з заповідженою гостиною цїсаря у Львові. 