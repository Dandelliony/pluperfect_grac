Оповістка. — Цїкава справа. — Зміни територіяльні. — Міщаньска молодїж в Тернополи. — Красне знов погоріло! 

Оповістка.
Заряд Товариства "Академічне Братство", хотячи перевести перегляд бібліотеки, взиває всїх тих давнїйших і теперішних членів котрі коли-небудь визичили книжки из бібліотеки "Академічного Братства", щоби их звернули найдальше до 15-ого липня н. ст. 1890 р. Давні члени, котрі в означенім речинци не звернуть книжок, наразять ся на оголошенє их имен в часописях, а евентуально і на примусове екзеквованє майна товариства; теперішні же не одержать деканального vide на університетї.
Так само звертаємо ся з зазивом і до тих, що мають грошевий довг в товаристві нашім, щоби сплатили єго до кінця сего місяця, бо в противнім случаю поступить ся з ними так само, як з довжниками бібліотечними.
Від Заряду Товариства "Академічне Братство"
Евгеній Левицкій, голова; Олександер Колесса, бібліотекар. Цїкаву справу розсуджував сими днями найвисшій трибунал у Відни. 
Молодий князь, о славнім историчнім прозвищи, мешкаючій в Галичинї, і перед трема роками відданий під курателю за марнотравство, замавляв через два роки у одного львівского кравця одяги. Довгу призбиралось 856 зр., а коли кравець вкінци дізнав ся о куратели князя, удав ся до куратора, але сей відправив єго з нїчим. Так само рішив також суд. Розходилось отже, чи князь повинен був повідомити кравця о своїй куратели і чи кравець повинен був розвідуватись о станї маєтковім князя. Найвисшій трибунал знїс вирок першої инстанції і засудив князя на сплату довгу, бо промовчанє курателї а також високе становище довжника обмануло кравця. Зміни територіяльні.
В р. 1885 на засіїданю з 7 грудня порішив сойм, щоби місцевість Мильчичі, положену в окрузї суду повітового в Судовій Вишни а приналежну до повіту мостиского, придїлити до округу суду повітового і староства в Рудках. На се рішенє, закомуніковане сейчас правительству, прийшло що ино сими днями рішенє, дозволяюче на згадану зміну територіяльну. Рівнож прийшло рішенє міністерств справедливости і справ внутрішних, дозволяюче відповідно до рішеня сойму з 26 падолиста 1889 р. на перенесенє громади і обшару двірского Магдалівка з округу суду повітового в Микулинцях і зі староства в Тернополи до округа суду повітового і староства в Скалатї. Міщаньска молодїж в Тернополи устроює дня 22 н. ст. червня аматорске представленє в великій сали театральній на дохід Рускої Бурси. Аматори виставлять гарну мельодраму народну "Капраль Тимко" в 5 актах Ис. Мидловского з музикою В. Матюка, з співами і танцями. Як вже сама цїль представленя, так і сей першій виступ публичний "молодшої братьї" кажуть надїяти ся, що тернопільска Руска Бурса запоможе ся значнїйшим фондом, котрий би так дуже придав ся в сїм тяжкім роцї і для тернопільскої Бурси. Цїна місць: Крісло 1 зр., партер 40 кр., ґалерія 20 кр. З Красного, пов. золочівского, пишуть нам: Красне знов погоріло! Дня 10 червня с. р. о 3½ год. з полудня займив ся огонь в шіпцї одного зарібника і при західнім вітрі за дві години знищив всї загороди 23 господарів! А що люде були під той час в поли, тому все погоріло, що лиш було на обійстях і по хатах. З погорільцїв ледво десять було убезпечених, але і то дуже низько. Шкоду обчислюють на кількадесять зр. Одні кажуть, що баба топила в печи і сама вийшла з дому; другі, що підкурювала корову в хлївци, а инші, що винесла попіл під пліт; але яка властива причина то не знати. 