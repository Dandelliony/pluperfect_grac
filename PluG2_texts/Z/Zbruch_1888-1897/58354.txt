◦ ◦ ◦ ◦ ◦ ◦ ◦ ◦ ◦ ◦

Трійняки. В Стратинї повила дня 30 н. ст. жовтня молода селянка, Гандзя Бауловичева троє дїтей нараз, всї три дївчини, сильні і здорові, котрі розмірами і будовою тїла зовсїм не різнять ся від инших дїтей. Селянка єсть вже 4-ий рік замужна а перед роком повила була близнюки. На хрестинах одержали всї три дївчатка имена: Віра, Надїя, Любов.
Депутація міста Бережан під проводом бурмістра Ґерглєра прибула до Відня дня 3 н. ст. падолиста в справі будови зелїзницї льокальної Ходорів-Бережани-Тернопіль. Депутацію принимали міністри, котрі мали прихильно віднестись до сеї справи.
Убійство з зависти. 3 Мушини доносять, що в Щавнику, селї положенім з-відтам о 1/2 милї, в ночи на 23 н. ст. жовтня убив паробок Лешко Петрик другого молодого і маючого парібка Илька Ласеника. Причиною убійства була зависть, бо оба любили ся в одній дївчинї, котра була більше прихильна Петрикови між тим як родичі єї стояли за Ласеником. Петрик убив Ласеника палицею а відтак ще товк єго головою до каменя. Убійника арештовано.
Огнї. Сими днями навістив огонь село Колодрібку, залїщицкого повіта. Дякувати енерґічній помочи селян згоріла лише одна загорода з цїлим припасом збіжа. — В Бекерсдорфі, нїмецкій кольонії коло Підгаєць, згоріла 30 н. ст. жовтня загорода Ивана Пфайфера. Скора поміч підгаєцкої сторожи огневої обмежила огонь і він не наробив більшої шкоди. — Оногди коло 11 години в ночи навістив сильний огонь вже третій раз сего року фільварок Білогорщу, належачій до громади міста Львова. Огонь був підложений і знищив шопу, стодолу, пшихлїр, 250 кіп вівса, 60 ячменю, кількадесять міхів муки і 200 сяжнїв сїна. Шкода виносить до 5000 зр.
Зміна територіяльна. Ухвалений соймом проєкт закона о вилученю кольонії Унтерберґен из звязи громади Підберезцї і прилученю єї до громади Вайнберґен, одержав санкцію цїсарску.
Каналізацію і водопроводи дістане місто Чернівцї. Як пише черновецка Gaz. Pols., ухвалила рада міска на послїднім своїм засїданю приняти предложені їй пляни і приступити вже з весною до роботи. Присутний на тім засїданю президент краю бар. Паче, висказав радним міста своє признанє за так важну для міста ухвалу.
Підвисшенє платнї для учителїв шкіл народних. На основі артикулу 11 закона з 1 сїчня 1889 р. з. кр. ч. 16, перевела краєва рада шкільна з причини нового спису людности, ревізію платнї учителїв шкіл народних, при чім показало ся, що заходить потреба перенести з днем 1 сїчня 1891: з кляси V до кляси IV — 123 громад, з кляси IV до кляси III — 6 громад, з кляси III до кляси II — 2 громади і з кляси IV до кляси II одну громаду; в двох громадах треба обнизити платню з 400 на 300 зр. причим належить признати учителям тих громад на основі арт. 12 згаданого закона личний додаток на так довго, аж не будуть перенесені на висшу посаду. Видаток на тую цїль винесе після виказу, предложеного краєвою радою шкільною 19.545 зр. а то: для учителїв етатових 17.256 зр. а для надетатових 2.289 зр. В прелімінари фонду шкільного на 1891 рік не можна було сего видатку передвидїти, тож і нема нїякого покритя на него і для того треба буде ухвалити осібний кредит додатковий на 1891 рік. Видїл краєвий ухвалив проте представити соймови внесенє, щоби призначив на сю цїль додатковий кредит до краєвого фонду шкільного на рік 1891 в висотї 19.545 зр.
Наше килимарство. Д-р Альойсій Ріґль, о котрім ми вже доносили, в дальших студіях историчних над нашим килимарством, розслїдивши докладно повіти збаражскій, тернопільскій, скалатскій і часть брідского, надибав слїди старих килимів, котрих орнаментика різнить ся значно від теперішної нашої орнаментики. Властителї их говорили, що килими ті походять з россійского Поділя і для того д-р Ріґль пустив ся в подорож за границю. Однако тут пересвідчив ся, що на россійскім Поділю килимарства нїколи не було а килими старі походять з Почаєва з монастиря, котрий закуповує их в Бесарабії а відтак веде ними торговлю. Д-р Ріґль дійшов до результату, що на цїлім Всходї монастирі і мошеї торгують килимами та що купцї перевозять их з-відси до головних міст европейских. Тепер виїздить д-р Ріґль з Вікна від п. Федоровича в подорож по полудневім Поділю а відтак вертає до Відня, де на університетї буде викладати исторію штуки середновічної і новочасної. Тої зими буде він мати у Відни відчит публичний о наших килимах, з становища етноґрафічно-историчного.
Дрібні вісти. Цїсар дарував громадї Чолгинї на повітї яворівскім 100 зр. на будову школи. — Заступник маршалка краєвого совітник Ант. Хамєц вернув з Відня до Львова. Архикнязь Леопольд Сальватор повернув з Відня до Львова. — Дня 24 н. ст. I падолиста с. р. відбуде ся вінчанє окінченого богослова Антонія Жолкевского з панною Елеонорою Товарницкою, дочкою пароха новоміского в Боневичах ad Новемісто. 