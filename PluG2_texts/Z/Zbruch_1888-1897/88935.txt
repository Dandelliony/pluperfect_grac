Христос воскресе!

Зазоріло... Розсвітила ся мрака темноти, кайдани пирсли і з гробу придавленого тяжким каменем повстала передвічна Правда.   Збудилась і мати земля, радістно прибралась в зелений шовк, запестріла цвітами. І заграли весело дзвони на дзвіницях і з міліонів сердець лунає могутна пісня побідна: "Христос воскресе!" І несе ся гомін пісни далеко й широко, від тамтого боку Карпат аж до Дону, відбиваєсь о гори, розстеляєсь филею по-над ріки і стени і лине аж ген за океан...   Настало свято, велике свято братньої любови!   Застигла буденна праця і смуток розвіяв ся і брат обіймив брата і ворог став другом ворога.   Віра, Надїя, Любов оживотворили людскість!   Христос воскресе!   Чародїйний се оклик! І борцї огріті тим окликом кріплять ся до боротьби в имя найчистїйших идеалів, до боротьби з неправдою і темнотою. І мужнїє добра воля терпеливости і витревалости серед що раз тяжших проб, воскресає відвага пересвідчень, воскресає благородна думка, свідомість ясної мети. І житє родинне стає милим захистом, а любов вітчини будить ту велику віру в відродженє народу...   І лиш маловіри та малодухи глухі на той оклик.   Злиднї проминуть, щезнуть мов та мрака перед світлими промінями сонця, встане Правда і зазоріє день щастя і радости. А хоч нас дожидають ще тяжкі боротьби і проби, хоч довкруги нас ще не мало злощастя і стогнів болю, — ми гордо, з вірою в Воскресеніє, з надїєю красшої долї, з любовію до темного брата — идїм сміло наперед, певні побіди "Ще не вмерла Україна!"   Христос воскресе! — Воистину воскресе!   Воскресне Мати і пригорне до себе всїх своїх дїтей. Тілько надїї і віри! — надїї в будучність, віри в силу.   І той хрест, що єго двигаємо, і ті бичі, що их зазнаємо, не сміють відбирати нам надїї й віри. Нї! они додають нам відваги і немов зовуть не послабати.   Кати замучили передвічну Правду, розпяли Христа і світло бажали закрити непроглядною тьмою. Але Сонце просвітило, роздерло пітьму і возвістило:   Христос воскресе!   І ми воскреснем, бо віримо в Воскресеніє!   Зглянь ся-ж Христе Боже, воскресшій нинї з гробу і поблагослови той нещасний нарід рускій! даруй єму долю і талан — молимо Тебе, славословлячи з міліонів сердець Твоє Воскресеніє радістною піснью: "Христос воскресе!"   А Вам Вп. Читателї і всїм Русинам пересилаємо при світлім празнику найщирійші бажаня: Щасливих і веселих свят!   Христос воскресе!   Дѣло 