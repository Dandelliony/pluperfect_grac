Пращальні овації для презідента міністрів ґр. Баденього у Львові.

Вчера в недїлю о год. 2-гій по полудни приїхав до Львова ґр. Бадені, щоби розпращати ся з властями галицкими.   На стрічу президента міністрів зібрали ся на перонї двірця висші урядники, члени ради міскої з презіденатом Мохнацким і архіепископ Исакович. Приїзд ґр. Баденього принято окликом Niech żyje! а відтак повозами й пішо вернули зібрані до міста, щоби о год. 4-ій явити ся в сали рецепційній намістництва на торжество пращаня. Одні по других представителї властей і урядів ставали перед ґр. Баденім і проголошували одвітні промови, за котрі ґр. Бадені дякував, а відтак розмавляв коротко з проводирями і бесїдниками делєґацій. Між участниками делєґацій переважали золоті ковнїри.   Перші станули перед ґр. Баденім урядники політичні (всї урядники намістництва і старости), а в имени их промовляв віцепрезідент Лідль, вручивши на памятку альбум з адресою. В альбумі містять ся картони з малюнками, характеризуючими поодинокі повіти і дікастерії урядів політичних, та з підписами урядників. Відтак пійшли чергою: члени краєвої ради шкільної з д-ром Бобжиньским на чолї, совітники апеляційні, урядники краєвої дирекції скарбу з віцепрезідентом Коритовским, сенат академічний університету і професори політехніки, краєва рада санітарна, дирекція почт, директори шкіл середних (в котрих имени промовляв директор Керекіярто), директори і учителї семінарій учительских. Всї делєґації вручали адреси з підписами. Пращаня закінчили ся о год. 6-тій вечером.   В годину пізнїйше відограли перед будинком намістництва три капелї войскові чотири твори музичні, при чім відбув ся також похід зі смолоскипами. До походу сего ужито кількадесять вояків.   О год. 9-тій вечером відбув ся в сали касина міщаньского бенкет, до котрого засїло двіста осіб: высших достойників і старостів. По боках ґр. Баденього засїли віцепрезіденти Лідль і Бобжиньскій. Першій тоаст піднїс віцепрезідент Лідль в честь цїсаря, а другій д-р Бобжиньскій в честь ґр. Баденього. Презідентъ міністрів подякував за сей тоаст та піднїс від себе тоаст на честь совістного порозуміня обовязків і прав урядників. Відтак выголосив ґр. Бадені ще тоаст в честь ново именованого намістника кн. Сангушка, котрий буде поступати в напрямі, котрим поступав бесїдник, а чей же і урядники будуть совістно і ревно під єго управою виповняти свої обовязки. По бенкетї перебув ґр. Бадені між участниками з півтора години, розмавляючи з поодинокими особами.   Нинї в полудне відбувають ся ще дальші пращаня, а о год. 3-тій відїде ґр. Бадені до Відня.   [Дѣло, 07.10.1895]   Вчера перед полуднем пращала презідента міністрів війсковість з командантом войска ґр. Шулєнбурґом; відтак явилось начальство жандармерії. З черги прибула рада міста Львова під проводом презідента Мохнацкого, котрий, пращаючи бувшого намістника, вручив єму дипльом почетного горожаньства міста Львова. Дальше явили ся: всї три архіепископи на чолї своїх капітул; відтак комітет торічної вистави краєвої; всї институції фінансові; палата адвокатска, нотаріяльна, инжінєрска і лїкарска; товариство учителїв шкіл висших з д-ром Пєнтаком; товариство наукове имени Шевченка з проф. Барвіньским на чолї; урядники видїлу краєвого, прімарі шпиталїв і начальники заведень, що стоять під зарядом видїлу краєвого; жидівскі громади исповідні міст Львова, Кракова, Бродів і Тарнова; депутації міст Кракова, Бродів, Коломиї і ин.; консул россійскій Пустошкин. Перед 11-ою годиною прибули депутації видїлу краєвого і рад повітових, міских і громадских; на чолї тих депутацій, зложених з яких 200 членів, промавляв предсїдатель видїлу краєвого п. Ант. Хамєц. Наконець явились рівно численно шляхта, а в єї имени промовляв князь Адам Сапіга. Презідент міністрів, дякуючи за горячі слова узнаня для єго дотеперішної дїяльности, зазначив, що для властителїв земель тяжкі тепер часи, тяжші, нїж для богато инших верств суспільних, длятого треба ставати в ряди, зброїти ся і працювати; упевняв заразом, що як доси шляхта бачила єго в своїх рядах, так і дальше, хоч на иншім становищи, учувати єго буде між собою. По закінченю всїх принять виїхав ґр. Бадені попращати ся з своєю матерію, відтак поїхав на снїданє до пп. Мархвицких, а по полудни, пращаний ще раз заступниками всїх властій, урядів і т. д. на двірци, виїхав до Відня.   [Дѣло, 08.10.1895]   