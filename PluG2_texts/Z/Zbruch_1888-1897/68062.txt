◦ ◦ ◦ ◦ ◦ ◦ ◦ ◦ ◦ ◦

Фестин товариства ремісників "Зоря" у Львові відбув ся вчера після заповідженої проґрами. Зоряне завдали собі труду чимало, щоби вдоволити публику, та се им по части й удалось. Грімкі звуки войскової капелї 80 п. дали знати о год. 4. з полудня, що розпочав ся фестин. Публика зібралась трохи пізнїйше, бо нестала погода не давала надїї на успіх забави. Десь коло пятої розпочалась забава на добре; перед очима публики помчалась пара за парою в охочім танцю. Хорошо презентувались наші "Зорянки" в живописнім народнім строю. Між тим заспівав хор три рускі піснї. По ставку огорода Кисельки посувалась лодки. Вечером о год. 8. почалось представленє штуки "Ицко сват". Штука подобалась загально. Ролю Гальки віддала п-на Л. зовсїм поправно: сїльска простота, сердечність цїхували єї гру. Добре випала гра Ицка і Атаназія. Представленє закінчилось коломийкою. Не так добре випала друга штука під заг.: "Кум мірошник" або "Сатана у бочцї". Феська була за молода, Василь позваляв собі додатків, котрі могли подобатись лише "ґалєрії" в театрі; а вже-ж карикатурно віддано ролї мужа Фески і Медового. Добре зробилиб пп. аматори, щоб не представляли нашого мужика таким, яким він зовсїм не є. Того не можна зовсїм назвати пієтизмом для народної штуки. Ми дамо "Зорянам" раду, щоб: по перше — виучувались лїпше своїх роль, по друге — щоб не хибляли характеристики осіб. Гадаємо, що того слова правди не возьмуть нам Зоряне "во зло..." По представленю освітлювано огород бенгальскими огнями. А опісля деякі охочі понеслись знов у танець. Доперва пізна ніч покликала всїх на спочинок.
Школа лїснича в Болехові отвирає новий курс науки дня 1. н. ст. жовтня. Цїлий курс буде тревати 11 місяцїв і будуть викладатись такі предмети: управа лїса, користованє лїсом, охорона лїса, ловецтво, риболовля, закон лїсний, будова доріг, будівництво, перша поміч для покалїчених робітників в лїсї, ботаніка, ентомольоґія, обчисленє обєму дерев, аритметика, ґеометрія, науки природні, рисунки. Ученики будуть поміщені в интернатї. Поданя о принятє треба вносити до 20 н. ст. липня.
З Відня до Берлина з одної сторони а з Берлина до Відня з другої мають відбути ся дня 1 н. ст. жовтня перегони на власних конях офіцирів австрійско-угорских і нїмецких. Цїсар австрійскій призначив нагороду для витязя з між офіцирів нїмецких а цїсар Вільгельм для витязя австрійского. Крім того одержать: першій кінь 20.000 марок, другій 10.000 марок, третій 6000, четвертий 4500, пятий 3500, шестий 2500 а семий 1500 марок. Крім тих нагород одержить кождий кінь що здоров прибуде до Берлина або до Відня якусь грошеву нагороду в міру висоти зложених вкладок.
В копальни нафти в Яблоници польскій, повіта березівского, наступив сими днями вибух нафти в закопі Мак Ґарвея. Закоп має ледве 90 метрів глубини, а вибух був так сильний, що всї судини заповнились в короткім часї. З причини браку більших резервоарів, старали ся обильно випливаючу ропу здержати і по довших заходах се удало ся.
Нова церков з твердого матеріялу будує ся в селї Волошиновій, староміского повіта, коштом п. Половчак-Яворского, львівского горожанина, походячого з Волошинової. Дня 9 н. ст. червня відбуло ся посвященє закладин церкви.
Музики войскові грати будуть в липни в такім порядку: Дня 2 в парку Стрийскім; 5 і 15 на Високім Замку; 6, 13, 20 і 27 в огородї міскім; 7, 14, 21, 28 перед головною командою; 8 на площи св. Духа; 12 і 29 перед намістництвом; 19 на стрільници міскій; 26 перед палатою инвалідів.
В справі катастрофи пшибрамової відбула ся оногди розправа судова против чотирох робітників, обжалованих о се, що своєю неосторожностію спровадили огонь. По переведеній розправі засудив суд: Кріза на 3, Гавельку на 1½, а Кадлеца на 2 роки тяжкої вязницї, Гонека-ж на 3 місяцї. 