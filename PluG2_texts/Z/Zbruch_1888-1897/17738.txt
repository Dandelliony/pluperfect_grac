Перегляд политичний.

З Праги доносять, що сойм ческій має бути закритий вже в суботу, а зї важнїйших справ залагодить ще лиш статут ческого банку краєвого; проєкт видїлу краєвого о школах меншости і т. зв. "lex Kvicala" не прийдуть вже на порядок дневний сеї сесії.
Закон о домах складових на збіже і оковиту у Львові і Кракові, ухвалений соймом дня 16 жовтня м. р., одержав вже цісарску санкцію.
Речинець скликаня ради державної ще не звістний. "Prag. Abendbl." довідуєсь однакож з кругів парляментарних, що скликанє ради державної наступить зараз по закритю соймів ческого і галицкого, котре наступить имовірно дня 19 сїчня. Зараз по сликаню ради державної залагодить палата панів закон войсковий. Що-до робіт в палатї послів, то не звістно доси нїчого; здаєсь однакож, що зараз розпічнуть ся дебати над прелиминарем на 1889 р., скоро лиш комисія буджетова єго залагодить. Позаяк та комисія залагодила вже більшу часть поодиноких етатів, то можна сподїватися, що дебата буджетова буде могла розпочатиса в повній палатї вже в перших днях лютого. Крім справою буджетовою буде палата послів займатися ще і тими справами, котрі вже в комисіях були готові а котрі лиш за-для короткого часу не могли ще перед Різдвом прийти перед повну палату. Доки потреває теперїшна сесія, трудно також означити; позаяк однакож єсть наміренє скликати і сего року вчаснїйше спільні делегації, то виходить з того конечна потреба роздїлу парляментарного часу. На всякій случай буде рада державна мусїла добре числитися з часом, щоби ухвалити буджет, ще заки скінчиться теперїшна провизорія.
В угорских кругах политичних говорять яко о рїчи певній, що §. 14 закона войскового ("10-лїтний контингент рекрутів") буде зовсїм на ново устилизований без нарушеня мериторичних постанов. Зміна та, котра не потягнула-би за собою нових дебат в австрійскім парляментї, буде поставлена підчас спеціяльної дебати.
Цар і єго родина переїхали з Гатчини до Петербурга і приймали там в день Нового року на торжественній авдієнції богато осіб з новорічними желанями. Межи иншими був на авдієнції також і представитель католицкої церкви мон. Ґинтовт. Богато достойників одержало високі ордери і инші відзначеня. З межи новорічних именовань звернули на себе увагу особливо именованє бар. Менґдена і сенатора Саламона на членів госуд. совіта, бо першій з них був наймолодшим членом ради министерства финансів, а другій найстаршим сенатором.
Указом царским перемінено дотеперїшних 20 баталіонів стрїлців в европейскій Россії на тілько-ж полків по два баталіони і роздїлено их як доси на пяхь бригад. Тим самим указом перемінено також три кадрові баталіони резервової пїхоти на полки по два баталіони. Виходить з того, що Россія дуже пильно реформує свою армію.
В престольній бесїдї до пруского сойму сказав цісар Вильгельм між иншим так: "Можете тим радістнїйше розпочати свої роботи, бо відносини держави до всїх держав заграничних суть дружні, а я набрав підчас моєї гостини у Дружних зі мною монархів тего переконаня, що ми можемо і на дальше мати певну надїю, що мир удержиться". По сїм уступї переходить престольна бесїда на внутрїшні справи Прус. 