Старостиньскі аґітації против "Днїстра".

Недавно подали ми в "Дѣлї" дословно окружник яворівскої ц. к. окружної ради шкільної до зверхностей громадских і місцевих рад шкільних з приказом, щоби будинки шкільні асекурували лише в Краківскім товаристві обезпечень, а не важились асекурувати в иншій якій асекурації, бо инакше ц. к. староста Невядомскій — як грозить в окружнику — сам заасекурує будинки в товаристві Краківскім на кошт, розуміє ся, не свій, але дотичної громади.   Ми, на основі §§-ів дотичного обовязуючого закона краєвого, ухваленого соймом і санкціонованого Є. Вел. цїсарем, виказали, що ц. к. окружна рада шкільна і ц. к. староста яворівскій допустили ся самоволї, бо закон лишає вибір товариства асекураційного до ролї интересованим, отже будинки шкільні вільно асекурувати так само добре в "Днїстрі" як і в Краківскім товаристві.   Нинї-ж одержуємо з Перемишля нову вість про старостиньску аґітацію против нашого "Днїстра". Один з наших дописувателїв пише нам:   "Може й не завадить подати до відомости Є. Е. п. намістника, і звернути єго увагу на той дивний і певно в нїякім другім краю р Австрії не практикований факт, що деякі ц. к. старости надуживають свого урядового становища, беручи на себе ролю аґітаторів за одним товариством асекураційним на шкоду другого товариства краєвого.   "Так ц. к. староста в Мостисках п. Куницкій урядово на т. зв. "сесіях" війтівских поучає війтів, щоби не обезпечувано ся нїгде инде як лише в Краківскім товаристві, а не в "Днїстрі". А прецїнь "Днїстер" має такі самі права, як товариство Краківске, і яко краєве повинно знаходити рівну опіку у краєвих властей політичних.   "Але що тут говорити о опіцї, коли сторонники "Днїстра" в повітї наражені на прикрі неприятности від ц. к. старости п. Пуницкого. Коли одна громада перенесла ся з обезпеченєм будинків конкуренційних з Краківского товариства до "Днїстра" а п. старостї хтось донїс, що се стало ся з поради місцевого учителя, — п. староста нагримав на учителя: "Jak pan śmiałeś namawiać gminę, aby wypowiedziała asekurację budynków w Krakowskiem towarzystwie a zaasekurowała w Dnistri? Ja pana..." і т. д. Коли-ж другій учитель з округа подав ся на иншу посаду то п. староста Пуницкій, яко предсїдатель ц. к. окружної ради шкільної, написав на поданю яко конкомітацію тому учителеви: "Jest agentem Dnistra" — і се грубо підчеркнув червоним оловцем...   "Кромі того по цїлім повітї бігають посланцї, аґітуючи против "Днїстра".   "Таке то діє ся в мостискім повітї! Коли хто-небудь зажадає доказу наведених повисше фактів, я готов перевести доказ правди.   "Русини в повітї на все, що дїє ся здвигають лише плечима, не розуміючи: на якій основі може повітова власть політична в такій спосіб аґітувати за польскою асекурацією а против рускої? Таже-ж асекурація — не політика! Таж як би руска асекурація була чимсь небезпечним для держави чи краю, то центральне правительство не було би позволило єї створити! Таж кождий ц. к. староста повинен лише тїшити ся, що в тій нещастній Галичинї, де ще такій величезний процент будинків єсть необезпечених, повстало друге краєве товариство обезпечень — і за-для добра загального підпирати єго, а не шкодити єму! Таж кождий має право заасекуруватись, де хоче, і як нїхто п. старосту Пуницкого не може примусити, щоби асекурував ся в "Днїстрі" а не в Краківскім товаристві, так і він не може і не має права нїкого змушувати, щоби асекурував ся в Краківскім товаристві а не в "Днїстрі"! — бо то виходить на таке саме, як би староста примушував горожан в повітї купувати мясо лиш у такого-то різника, одїж лиш у такого-то кравця, а не у другого. Але-ж Бога ради, того навіть у Туреччинї нема! — то де-ж се відповідає конституційній Австрії?..."   Тілько наш дописуватель.   Ми від себе вискажемо поперед всего глубокій жаль, що щось подібного може в нашім краю дїяти ся, — свідчить се о дуже сумних відносинах в політичній адміністрації у всхідній, рускій части Галичини, а відтак горячо поручаємо сю справу послам руским, щоби при найблизшій нагодї у відповідний спосіб представили всї факти старостиньских аґітацій против "Днїстра" і интерпеляцією спонукали правительство до заявленя: чи оно думає терпіти ті аґітації?..   Дѣло 