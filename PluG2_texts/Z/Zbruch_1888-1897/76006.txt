◦ ◦ ◦ ◦ ◦ ◦ ◦ ◦ ◦ ◦

За упокій душі бл. п. Володимира Барвіньского відбуде ся в четвер дня 2 н. ст. лютого заходами родини покійника поминальне богослуженє в церкви cc. Василіянок при ул. Зибликевича у Львові, на котре родина всїх знакомих і почитателїв покійного запрошує.
Поминальне богослуженє за душу покійного Олександра Огоновского відбуде ся в середу дня 1 н. ст. лютого о 9-ій годинї рано в церкви парохіяльній в Бережанах. По богослуженю відбуде ся посвященє нового дому "Рускої Бурси."
Відпоручники вдовичо-сирітского фонда перемискої епархії відбули збори ві второк минувшого тиждня. На зборах явило ся 31 відпоручників, 8 деканатів не було заступлених. З важнїйших ухвал годить ся згадати про зміну статутів в тім напрямі, щоби річні вкладки були правильно плачені і щоби священикам, не платячим вкладок, відобрано всякі права до фонда. Зі справозданя управляючої комісії показало ся, що перемискій вдовичо-сирітскій фонд виносить тепер 145.000 зр., з чого в "Заведенію рільничо-кредитовім" єсть 9.900 зр. Вдови одержать в сїм роцї по 60 зр., а сироти по 30 зр. підпомоги. Змінений статут рішено внести до ординаріяту і до намістництва до потвердженя. На зборах був також і преосв. д-р Юліян Пелеш, котрий в своїй бесїдї заявив, що буде старатись всїми силами о піднесенє фонда, бо знає нужденне положенє вдів і сиріт по священиках.
З Станиславова пишуть нам: Дня 16 с. м. на ловах в Букачівцях на стависках убив надпоручник зі Станиславова п. Синойца рися.
Віцепрезідент краєвої ради шкільної д-р Мих. Бобжиньскій одержав хрест командорскій ордера Франца-Іосифа.
В справі отвореня нової дирекції руху в Станиславові доносять з Відня, що ґенеральна дирекція відступила від того наміру, а натомість рішила отворити другу дирекцію у Львові, котрої віддано би справи, які були-б належали до дирекції станиславівскої.
Дирекція руху зелїзниць державних оповіщує, що вози спальні при поїздах поспішних ч: l/201 і 202/2 межи Краковом а Букарештом, почавши від дня 1 н. ст. лютого до 14 цвітня с. р. не будуть переходити.
Наслїдником на катедрі славного професора права Игерінґа в Ґеттінґенї став проф. Штрогаль з Ґрадця. Послїдними часами покликано ще з Австрії до Нїмеччини отсих знаменитих юристів: Проф. Штерка до Ґрайфсвальду, проф. Єллінека до Гейдельберґа і проф. Борнацика до Тібінґена. Звістна пословиця "nemo propheta in patria," а що лучші сили остають в Австрії недовго, тілько оттак "на практицї" лїт кілька. — Слободан.
Дрібні вісти. Цїсар дарував громадї Буховичі, в повітї мостискім, 100 зр. на будову школи. — Маршалок краєвий кн. Евст. Сангушко і члєн видїлу краєвого Тад. Романович повернули з Відня до Львова. 