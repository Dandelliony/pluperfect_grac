◦ ◦ ◦ ◦ ◦ ◦ ◦ ◦ ◦ ◦

Заносить ся на оподаткованє запалок. З тої причини дня 16 с. м. відбули ся у Відни збори фабрикантів запалок, на котрих були заступлені майже всї австрійскі фабрики. Конець нарад був такій, що за найліпшій вихід узнано монополь так виробу як і торговлї. Розумно уладжений монополь запалок не принїс би шкоди, після гадки зборів, анї фабрикантам анї консументам, а держава мала би нове жерело доходу, з котрого могла би заспокоїти потреби на підвисшенє платнї урядників. Збори постановили звернути ся до правительства з пропамятним письмом, виясняючим погляди фабрикантів і користи монополю. Крім того постановлено візвати правительство, щоби перед внесенєм дотичного закону в радї державній покликало комісію знатоків, яку установлять збори фабрикантів.   Пси на услугах жандармерії. Міністерство оборони краєвої наміряє запровадити т. зв. воєнні пси для ужитку жандармерії. Се нове зарядженє має улекшити жандармам тяжку і нераз небезпечну службу в лїсистих і гірских околицях, де нераз патролї жандармерскі падали жертвою зухвалих злочинцїв.   Прагскій картель рафінерів цукрових знов піднїс цїни рафінади цукрової і в наслїдок того цїни цукру знов піднесуть ся. Так за час сего року маємо вже трете підвисшенє. З того видко, яке пусте єсть балаканє, мов-би-то всякі картелї мали на оцї піднесенє продукції або улекшену борбу конкуренційну. Они в першій мірі обчислені на використанє широких верств людности а на заповненє кишень картелївцїв. Не инакшого блага сподїватись і від галицкого картелю нафтового...   Кінемотоґраф. З Парижа пишуть о тім новім винаходї: Па бульварі Капуцинів над дверми одного дому появилась недавно вивіска з написью: "Кінемотоґраф, вступ 1 фр. Представленє що пів години". Входимо в салю, котрої стїни покриті фотоґрафіями і стрічаємо на кріслах приличну публику. На одній стїнї находить ся великій екран з білого полотна. Нараз появляє ся на екранї фотоґрафічний вид якоїсь фабрики з великою зелїзною брамою. За хвилю отворюєсь брама і товпа робітниць висипає ся з брами; було их може 500 або 600. Біжать собі, розмовляють, сміють ся, поправляють собі в ходї волосє, кланяють ся, пращають ся і зникають. За ними виходять другі. Вкінци з брами виїзджає карита, запряжена добрими кіньми. Видимо, як ніздря коней дрожать і очи рушають ся. Аж тут новий образ. Знаходимо ся на двірци зелїзничім. 3-далека надходить поїзд, зближає ся скоро і немов летить на нас. Коло перона задержуєсь, і з отворених возів вискакують подорожні. Товпять ся, тручають ся оден о другого, сміють ся і несуть свої пакунки. Відїзджаючі займають их місця. От якійсь обшарпанець війшов не в свою клясу. Випросили єго і він знов знайшов ся на плятформі. Подорожні повсїдали; кондуктор дав знак і поїзд рушив з місця. Нараз на полотнї являє ся новий вид. Огородник підливає сикавкою цвіти; з-заду підходить хлопець-пустогін, стає ногою на кишку сикавки і вода перестає течи. Огородник оглядає кишку. В ту хвилю хлопець підносить ногу і вода обливає огородника Огородник цїлий мокрий оглядаєсь і дивить ся на хлопця втїкаючого з усеї сили. Біжить за ним, лапає єго і почапав бити. Хлопець вириваєсь і утїкає. — Оден образ представляє улицю в великім містї. Цїлий рух і житє міске пересуваєсь перед нашими очима. Найбільше задивляючою єсть картина розгуканого моря. Образ сей достатчає правдиво артистичного вдоволеня. Филї морскі бють о себе, доганяють ся, витягають свої довгі прозорі шиї і показують білі хребти. Море пінить ся, бє о скелї й береги. — Новий сей винахід має в собі ту недостачу, що світло при тих видах не єсть зовсїм природне, більше похоже на світло місяця, а предмети, які бачимо, не мають краски. Сі недостатки без сумнїву дадуть ся усунути. Автором сего винаходу єсть знаменитий Едісон а видосконалив єго тепер фотоґраф Ліміє. До образів в живих красках єсть всего оден крок, а легко собі уявити, які чудесні результати дасть кінемотоґраф, коли крім рухів буде показувати ще й краски натуральні!   Також вистава! В Могилеві на россійскім Поділю появило ся сими днями на рогах улиць таке оповіщенє: "Вистава. Дня 23 лютого в Мурафі, в повітї ямпольскім, відбуде ся вистава 50 крадених коней, упрягів і возів, відобраних від членів шайки конокрадів з Ямполя".   Дрібні вісти. Намістництво позволило д-рови Шапірі змінити своє назвиско на Сорда. — Львівска лїчниця загальна, субвенціонована соймом, удїлила в минувшім роцї безплатної помочи 10.582 бідним хорим.   Дѣло 