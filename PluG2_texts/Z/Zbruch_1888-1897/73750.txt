◦ ◦ ◦ ◦ ◦ ◦ ◦ ◦ ◦ ◦

Митрополичій ординаріят удав ся сего року до ц. к. намістництва з представленєм, що контрольні зібраня войскові відбувають ся в днї святочні рано в часї богослуженя. На се представленє одержав від ц. к. намістництва відповідь з дня 20 н. ст. жовтня с. р. ч. 80.225. В відповіди тій сказано, що вже рескриптом з дня 8 жовтня 1890 р. ч. 10.303 приказано ц. к. староствам уважати, щоби зібраня контрольні не відбували ся в днї святочні і в недїлї без конечної потреби, але такі збори можуть відбувати ся в згаданих днях по окінченю головного богослуженя. Митрополичій ординаріят, подаючи сей комунікат до відомости духовеньства, взиває єго, щоб оно о всяких надужитях в тій справі доносило безпроволочно консисторії.
Вість про перехід п. Бобжиньского, віцепрезідента краєвої ради шкільної, до Відня на посаду шефа секції в міністерстві просвіти, удержуєсь. Кажуть, що се наступить навіть уже в скорім часї. Місце п. Бобжиньского в радї шкільній заняв би — як уже доношено — сов. Самолевич.
Старі гроші. Як ми в своїм часї доносили, викопано недавно коло Ясла 44 штук золотих і 47 штук срібних старинних монет з часу межи 1631 а 1652 роком. Одну часть тих грошей наміряв купити музей института Оссолиньских у Львові, однако переговори в тій справі були безуспішні і гроші вислано до намістництва. Показало ся, що дотично права власносги тих грошей зайшли якісь сумнїви і намістництво мусїло вислати викопані гроші до окружного суду в Яслї.
Смерть в наслїдок загару. В однім домі на Снопкові під Львовом найдено вчера з рана троє людей без житя, а то зарібників: Мих. Турчина, Петра Лянґа, і Вас. Нагольника. Смерть наступила в наслїдок загару, якій повстав з камінного угля, котрим померші запалили в печи. Трупи відвезено до загального шпиталя.
Холєра. Gazeta Lwowska приносить такі вісти про санітарні відносини в Гусятинщинї: Як звістно, занедужали в пятницю в селї Шидлівцях чотири особи серед підозріних познак, а дві з них померли того самого дня. Отже з оставших двох недужих осіб умерла ще одна. — В Боднарівцї, селї зараз коло Шидловець, занедужала в пятницю одна особа, однак розслїди бактеріольоґічні виключили в тім случаю можливость холєри азійскої. — В Вільхівчику, селї також в повітї гусятиньскім, над Збручем, але по противній нїж Шидлівцї сторонї від Гусятина, лучили ся в суботу три підозріні занедужаня. Для переведеня контролї над зарядженими средствами санітарними виїхав до повіта гусятиньского протомедик совітник д-р Мерунович. — В самім Гусятинї не було анї одного підозріного случаю вже від більше як десяти днїв, бо від 18 н. ст. падолиста.
Посол богородчаньскій Олекса Барабаш застрілив на своїй стодолї красний оказ великого рися [в виговорі селян риса], котрий нічью зайшов до села, пожер три гуски у посла і при тім так забавив ся, що вже розвиднило ся, а в білий день уже не було як єму втїкати улицями Старих Богородчан в лїс, тож вискочив на стодолу і ляг там спати. Спячого й застрілено. З сего видимо, як дуже розмножили ся рисї в тій околици і Гуцули дуже нарікають на рися, що в полонинах відриває коровам вімя і тїкає.
Самоубійство. Позавчера о 4-тій годинї пополудни відобрав собі житє вистрілом з пістолєта Франц Боярскій, 42-лїтний мужчина, жонатий і батько одної дитини занятий в бюрі будівничого п. Підгородецкого. Самоубійник набив пістолєт грубим шротом а набій був так сильний, що розірвав цїлу грудну клїтку. Смерть наступила зараз. Причиною самоубійства була незгода семейна.
Проф. д-р А. Бараньскій, управитель заведеня щіпленя віспи субвенціонованого правительством і краєм, щепить що-дня пополудни безплатно при улици Хоружчини ч. 24 у Львові молодїж шкільну, щоби спинити пануючу у Львові пошесть.
Дрібні вісти. Архикнязь Леопольд Сальватор враз з женою архикнягинею Блянка і дочкою повернув вчера пополудни з Відня до Львова. — Польска "Читальня академічна" у Львові обходить сими днями 25-лїтний ювілей свого истнованя. 