◦ ◦ ◦ ◦ ◦ ◦ ◦ ◦ ◦ ◦

Гради поробили значні шкоди послїдними часами в повітї теребовельскім в засївах громад і обшарів двірских в Могильници, Вербовичах, Лясківцях і Скоморохах.
Огнї. Урядові справозданя про огнї, які лучили ся послїдними часами, суть такі: Дня 10 червня погоріло в Краснім 13 загород селяньских і полишилось 23 родин без даху, шкода в забудованях виносить 7.900 зр. а в збіжу і движимостях 622 зр.; забудованя були убезпечені на 3.065 зр. — Менші огнї лучали ся: в Руденцї, пов. лїського, погоріла загорода Ник. Драбика; шкода 450 зр. неубезпечена. Огонь підложила мабуть наречена Драбика, з котрою він не хотїв женити ся. — В Помлинові, пов. равского, огонь розложений неосторожно знищив 24 мая чотири загороди господарскі; шкоди неубезпеченої на 2700 зр. — Від грому погоріла в Колодрібцї хата одного господаря; шкоди на 250 зр. Від грому погорів дім Иа. Януша в Мікульсдорфі під Отинією; шкода 200 зр. — В пов. чешанівскім було в місяци маю 7 случаїв огню, переважно в будинках господарских: шкода неубезпечена на 1276 зр.
Вовки. Послїдними часами появили ся в повітї горлицкім вовки, котрі заїли кілька штук худоби. Людність сел Ропки, Баницї і Волівця завізвано — як доносить урядова ґазета — до старанної охорони своєї худоби перед вовками, що криють ся в поблизьких селах угорских, а кромі того візвав староста також властителїв дотичних лїсів, щоби зарядили винищенє вовків.
Именованя. Міністер рільництва именував ц. к. завідателя лїсів і домен в Добромили, Бол. Шишковского, ц. к. люстратором лїсів і призначив єго повнити службу инспекційну при дирекції лїсів і домен у Львові. — Намістник именував канцеліста намістництва Леон. Шиґальского, провізоричним офіціялом а адюнкта уряду податкового в Яворові, Бол. Токаржевского, канцелістом намістництва.
Подяка. Почуваємо ся до милого обовязку прилюдно зложити подяку Високоблагородному Пану Стан. ґр. Баденьому з Радехова за щедрий дар 100 зр. зложений на украшенє нашої церкви в часї Архієрейскої візити каменецкої церкви дня 1 червня 1890. Боже благослови благодїтеля наших церквей! Камінка стр. 12 червня 1890. М. Цегельскій, парох. Юрій Лукашевскій і Іоан Шишкевич, провізори церковні.
Дрібні вісти. У Львові помер бар. Іос. Дормус-Кіліянсгавзен, вислужений ґенерал австрійскій в 79 р. житя. — На погорільцїв Нового Санча зложили віденьскі посли до ради державної, за инціятивою міністра Дунаєвского, 1350 зр. — Сими днями відбули ся заручини панни Мирослави Малецкої, доньки властителя дібр в Ляцкім шляхоцкім з п. Титом Мафтинюком, надпоручником 95 полку піхоти. — Ґазети польскі доносять, що п. Станіслава Поляновскій, бувшій властитель дібр Мошків купив сими днями село Убинє, нов. камінецкого, від п. Иполита Богдана за 150.000 зр. 