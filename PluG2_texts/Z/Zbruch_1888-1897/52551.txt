Вибір посла до ради державної дня 21 мая с. р.

З Ярославщини.
Може вже від давна загал Ярославщини не заинтересував ся вибором посольским так горячо, як сего разу. Польска интеліґенція садила ся, як все, щоби видвигнути на верх свого посла; руска интеліґенція знов заходила ся, щоби при виборі єсли не побідити, то в тім мішанім повітї бодай видатно зазначити становиско рускости, котре тутешні Поляки на кождім кроцї старають ся знехтувати; вкінци-ж рускі і мазурскі селяне, не видячи з досихчасових виборів аристократичного посла нїякої для себе користи, раді були видїти посла з другого стану. Длятого то мазурскі виборцї ще при попереднім виборі 2-го марта с. р. радо годили ся на руского кандидата, — але коли був великій напір за кн. Чарторийским, то таки декотрі виборцї віддали свої голоси не на него, а на цїсаря, хоч ц. к. староста тому був противний. До того з рускої сторони виступав яко кандидат на посла судья п. Володимир Мандичевскій з Сїняви, чоловік популярний, люблений і поважаний навіть Мазурами.
І тую послїдну обставину добре зміркували Поляки. Не диво про-те, що они, щоби не потерпіти фіяска, при самім кінци остатної передвиборчої акції звернули фронт, і на місце затвердженого свого кандидата дїдича Мицевского, оголосили кандидатом ґр. Козєбродского і єго за всяку цїну переперти постановили. Тож в трех послїдних передвиборчих днях аґітація польска дійшла до кульминаційної точки. Розсїяна по повітї тьма аґітаторів всякого рода старала ся просьбами, грозьбами та й грішми запевнити голоси для свого кандидата. А що в Ярославщинї місцями панує темнота або злоба то й чимало руских виборцїв в послїдній хвили дали ся увести, хотяй також многі подаваний им Юдиний гріш за голоси з погордою відперли.
На конець настав в Ярославли сам день вибору. Правомислячі рускі виборцї-священики і селяне з своїм кандидатом п. Мандичевским, котрий також був виборцем, зібрали ся в місцевій церкві для вислуханя служби Божої правленої сотрудником о. Романовским, прочі-ж блукали ся по заулках і шинках. Потім поспішено до ратушевої салї на вибір, котрий розпочав ся о 9 годинї. Вже вибір комісії виборчої, — для котрої картки з самими польскими членами виборцям напхано а цк. староста покликав від себе на членів до комісії двох лат. священиків і одного шляхтича, а анї одного Русина — дав наглядно пізнати, що як все, так і тепер, правительство стоїть по сторонї польского кандидата, а неприхильне рускому.
Наступило й голосованє. В комісії засїдав і дяк Михаїл Ходан з Ришкової Волї, але мимо приреченя, що буде голосувати на руского кандидата, віддав свій голос на польского. [Прим. Ред. Той дяк був же на зборі паньскім і горлав за паньским кандидатом, бо вже єму "хлопскі" книші приїли ся, тож не розуміємо, як Русини могли вірити в обіцянку такого индівідуум!] Таким чином п. Мандичевскій від комісії не дістав нїякого голосу.
Треба знати, що політичний ярославскій повіт складає ся з судових повітів: ярославского, заселеного переважно Мазурами, сїнявского, переважно руского і части радиминьского, мішаного. До голосованя взято поперед — розуміє ся, з вирахованя, щоби руских виборцїв сконстернувати, після поазбучного порядку виборцїв з першого судового повіту ярославсвого. Позаяк о. Антоній Дигдалевич, наслїдник колишного патріота бл. п. Антонія Терлецкого в Полнятичах, голосувавшій при попереднім виборі на кн. Чарторийского, тепер не прийшов до голосованя, тож в тім судовім повітї не було нїкого, хто би зробив початок за нашим кандидатом, і аж при кінци з-відси упали на него три голоси з сторін порохницких. Але вибір оживив ся, коли наступили судові повіти радимяньскій і сїнявскій. Тепер уже почали падати голоси переважно на руского кандидата, а єсли возьме ся тут в рахунок, що за плечима майже кождого руского виборця стояли аґітатори, економ, лїсничій, і Бог відає хто, припровадивші під ескортою до голосованя своїх виборцїв, а тії в их очах віддавали голоси на руского кандидата, то ті виборцї виглядали тогдї як герої, з самопізнанєм і пожертвованєм. Серце радувало ся видїти таких патріотів виборцїв священиків і селян, які були з Сосницї, Доброї, Добчи, Теплиць, Дубровицї, Лежахова, Пискорович, Ляшок, Лазів, Висоцка, Ветлина, Залїскої Волї, Кореницї, Святого і много других, но і за серце стискало чути виборцїв з Ришкової Волї, Маковиска, Нинович, Сколошова, обох Мякишів, Тухлї, Сурохова, Тучап, Цетулї, Боратина, Заміхова, Порохника, з котрих декотрі вже перед виборами показували ся неприязними для рускої справи. При тім з Ришкової Волї учитель Мойсей Зовчак, вихованець дяко-учительского института Снїгурского в Перемишли, виглядав підчас виборів як той весельчак в комедії. Учувши, що товариш єго, дяк Ходань, схрунив, почав він з заломаними руками из негодованєм бігати межи виборцями по сали, але коли на него прийшла черга голосувати, він манівцями присунув ся до стола і сам віддав голос на ґр. Козєбродского. А вже сором обгортав глядїти на Онишка Когута з Маковиска. На пів непритомний, не був в силї навіть повторити назву підшептуваного єму ґр. Козєбродского, та перед комісією лише плїв: "мусай бути грабя! мусай посол!" Из священиків не явили ся до голосованя оо. Василій Лисикевич з Молодича і Нестор Горошевич з Теплиць, хотяй оба при виборі кн. Чарторийского справою вибору занимали ся і самі на него голосували.
Єсли при таких обставинах судья Мандичевскій дістав 78 голосів [4 уневажнено], то свідчить се о великій єго в Ярославщинї між рускою публикою повазї, а не менше о народнім почутю між Русинами, котрих патріотизм, як то один з виборцїв справедливо примітив, може бути й більшій від польского, а вже-ж і не прирівнювати мазурского, бо Мазури аґітуючи в сали за ґр. Козєбродским, мовили: "Не зробив нам нїчо доброго кн. Чарторийскій, не зробить і ґр. Козєбродскій, але вже гососуймо на него, бо судья Мандичевскій, як кажуть, в Сїняві тілько часово, а Козєбродскій на місци все останесь..."
Длятого честь нехай буде виборцям-патріотам Ярославщини за их хоробрість, честь і ярославскому деканови о. Матюкови, котрий, як при кождім в Ярославщинї народнім руху, так і ту був душею, а схрунивші виборцї най опамятають ся, пізнають своє добро і на будуче до виборів приступать з совістію і честію...
Виборець. 