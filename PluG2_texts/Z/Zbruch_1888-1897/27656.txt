◦ ◦ ◦ ◦ ◦ ◦ ◦ ◦ ◦ ◦

Самоубійство руского укінченого питомця. В середу дня 2 н. ст. жовтня появився під вечер на стадії в Зборові молодий мужчина і довго, з півтора години, кружив по двірци і коло двірця — здавалось дожидає поїзду з Тернополя. Тимчасом, заким ще надїхав поїзд з Тернополя, на стації почали поратися з льокомотивою, щоби пересунити єї і причепити до возів. Коли льокомотива рушила і розігналась, нараз той молодий мужчина, що блукав по двірци, кинувся під колеса. Льокомотива перерїзала нещастного на половину. Показалося, що самоубійцем, котрий завдав собї таку страшну смерть, був Іосиф Древницкій, укінчений богослов з 1888 року, син господаря з Тустоголов коло Зборова. Яка була причина самоубійства, на певно не звістно.
Обжалованих і увільнених в процесї о тайне товариство, Климашевского, Гомулицкого, Єльского, Вильчевского і Янушевского, відвели з вязниці до полиції і з-відси випустили их на волю, коли старшій комисар п. Бляйм попередно их всїх відфотографував. Опісля одержали они наказ вибратися раз на все з Австрії, під загрозою наслїдків передвиджуваних в законї карнім. Защитник их всїх д-р Лисєвич внїс до намістництва відклик против сего наказу полиції, і можна сподїватися, що справа полагодиться успїшно. Вчера були на авдієнції у намістника ректор і декан политехники, просячи за Климашевским, а нинї удаєся в тій самій ціли за учениками з Дублян депутація з професорів дубляньскої школи рільничої. — П. Стан. Козловского, засудженого на 14 днїв вязниці, випустили вчера на волю по зложеню 1000 зр. кавції.
О. Исидор Воробкевич, православний священик, син звістного поета і композитора Данила Млаки, именований администратором православної парохії у Львові.
Нещаслива наречена. Уродлива 19-лїтна Магдалина, донька селянина Настасюка в Идестє на Буковинї, зажила з вечера значну скількість синього каменя і на другій день найдено єї неживу в ліжку. Причиною самоубійства була єї нещастна доля. Хлопці любилися в нїй на смерть і що хвиля якійсь сватався з нею, але коли вже згодилися на вінчанє, все найшлася якась перешкода, що не дозволила станути під вінцем. І так першій наречений помер перед вінчанєм, чотирох взяли до войска, двох утопилося случайно, два не могли погодитись щодо приданого, а один, як показалося, мав жінку в Бессарабії. Тому то гарна Магдалина мала аж десять наречених а не дождалася весїля. Вкінци перед кількома недїлями знов сватав єї один паробок. Дївчина згодилась, визначено день весїля і здавалося, що одинацятий стане вже єї чоловіком. Та ба, якось перед кількома днями паробок роздумався і повандрував до Бессарабії, а дївчина так собї то взяла до серця, що наложила на себе руку.  