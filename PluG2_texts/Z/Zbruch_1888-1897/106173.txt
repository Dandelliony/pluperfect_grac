◦ ◦ ◦ ◦ ◦ ◦ ◦ ◦ ◦ ◦

    Справозданє посольске. Як довідуємо ся, має посол Романчук складати справозданє посольске в Бібрцї дня 16 н. ст. липня по полудни а в Ходорові дня 17 н. ст. липня рано. П. Романчук виїхав нинї на лїто до Яремча коло Дори.   Збори членів повітового Товариства політичного "Селяньска Рада" у Львові відбули ся в пятницю дня 3 н. ст. липня с. р. при участи кількадесяти членів селян, кількох членів з интеліґенції світскої і трох членів священиків. На тих зборах раджено над справою зближаючих ся виборів до львівскої ради повітової і над способами переведеня орґанізації політичної в повітї. Зібрані члени нараджували ся також над тим: яка може бути причина, що наше духовеньство з повіту львівского так мало приступає в члени "Селяньскої Ради", бо спільний интерес справ народних повинен лучити всю нашу духовну і світску интеліґенцію до роботи політичної разом з честним та освідомленим селяньством. Сподїватись тому належить, що патріотичне духовеньство руске з повіту львівского не ухилить ся від свого обовязку народного...   Вибори до ради державної. N. fr. Presse мала одержати з кількох міст провінціяльних вість, що правительство поручило властям політичним виготовити лісти виборчі на день 31 липня с. р. — Ся вість, як бачимо, досить не ясна і ледви можна припускати, щоби правительство вже задумало під теперішну пору заняти ся підготовленями виборів до ради державної. Але на кождий спосіб треба вже робити підготовленя до акції виборчої, бо кабінет ґр. Баденього любить несподїванки. Демократичне Słowo Polskie остерігає польскій комітет центральний, щоби не відкладав акцій на послїдний час, бо борба виборча буде завзята і буде вестись під окликом розбитя кола польского.   Д-р Люеґер таки не приїде до Львова, — така є найновійша вість. Мав він приїхати на католицке віче, але дораджено єму, щоби остав ся в Відни. За те заповіли свій приїзд на віче кн. Ліхтенштайн і д-р Ґесман, оба визначні члени антісемітского сторонництва.   П. Кипріян Ґлїбовицкій, родом з Трофанівки одержав степень доктора всїх наук лїкарских в краківскім університетї.   Валить ся другій міст залїзничій в Жовнівцї під Бережанами на шляху Галич–Тернопіль.   До Комарна приїхали вже урядники двірскі, щоби приладити головну кватиру для цїсаря підчас сегорічних маневрів. Апартаменти цїсарскі будуть в прегарнім парку ґр. Лянцкороньского в Хлопах під самим Комарном.   Візник ґр. Баденього, презідента міністрів ставав оногди перед судьєю карним у Відни, бо наїхав був дорожку. Судья засудив єго на кару 25 зр. або 5 днїв арешту, бо було доказане, що се стало ся з єго власної вини. Однак візник не приймив кари і сказав: Die Straf nehm' i net an, da muss die Excellenz vorg'laden werd'n!   Нові карабіни має дістати австрійске войско. Будуть они найлегші зі всїх, які де є. При так легоньких карабінах будуть жовніри могли носити при собі по 130 набоїв. Се улїпшенє буде вимагати маленької дрібнички 80–100 міліонів зр. Нове оружє має заводити ся постепенно, так що від слїдуючого року буде войско діставати річно по 12–15 тисячів нових карабінів.   Дрібні вісти. Намістник кн. Сангушко виїхав разом з женою на довшій час до Гумниск.   Дѣло 