◦ ◦ ◦ ◦ ◦ ◦ ◦ ◦ ◦ ◦

Паровий трамвай. Оногди в комісії ради міскої у Львові порішено дуже важну справу, котра має велике значенє для розвитку міста Львова. Комісія порішила 10 голосами против чотирох приняти проєкт парового трамваю, обіймаючого цїле місто і ведучого аж до Винник, полишаючи дальші подрібности договорам з зарядом зелїзницї Томашів-Белзець з тим додатком, що треба старати ся, щоби мотор був електричний а не паровий. Се рішенє, як можна надїятись, прийме також і повна рада міста.
Огнї. В Чукві під Самбором займив ся дня 12 н. ст. липня о годинї 11-ій перед полуднем огонь в стодолї одного господаря і знищив хати і будинки господарскі 50 господарів. Ратувати приходилось дуже трудно, бо дув сильний вітер і всї люде були на полях при роботї. На ратунок прибула сторожа пожарна зо Самбора. Шкоду обчислено на 30.000 зр. Всї погорілцї, крім одного, убезпечені в краківскім товаристві. Дїдич з Надиб, п. Тхуржницкій, прислав для погорілцїв 20 кірцїв збіжа. Причина огню незвістна. — В Підгаєцкім в Увсю згоріла дня 19 липня рано Иванови Рубишевскому стодола, а стайня у Федька Терлюка. Кажуть, що дїти підпалили, бавлячи ся сїрниками. Щастє, що вітру не було, бо будинки стоять близько себе.
Нову стацію телеґрафічну отворено дня 18 липня в Букачівцях при урядї почтовім.
В подорож инспекційну до повіту новосандецкого вибрав ся член видїлу краєвого п. Адам Єнджейович разом з инжиніром краєвого видїлу п. Пинтовским. П. Єнджейович заїде найперше до Щавницї, де буде проводити комісії, зложеній з представителїв академії наук, відпоручників ради повітової і инших осіб в справі будови дороги зі Щавницї до Пивничної. Відтак огляне п. Єнджейович міст на. Дунайци під Куровом, котрий будує видїл краєвий у власнім зарядї. Подорож инспекційна закінчить ся в Криници.
Доходи державних зелїзниць виказали в першім півроцї 1890 надвишку 1,166.113 зр. в порівнаню з р. 1889. Доходи з руху особового в другій половинї червня, від часу введеня тарифи полосової суть о 45.137 зр. висші, а фреквенція осіб в тім часї єсть 457.160 осіб більша анїж в минувшім роцї.
Підпалник. Дня 24 мин. місяця зголосив ся в поліції львівскій Никола Юрченко, челядник шевскій, мабуть родом з Бродів, для браку притулку, а відтак зізнав, що дня 22 н. ст. червня підпалив хату майстра шевского, Павла Орчиньского в Бібрцї, у котрого був в роботї. Хату підпалив, коли нїкого не було дома. Юрченка віддано до суду.
На границї россійскій заведено строгу контролю над особами їдучими з Австрії, бо послїдними часами в місцевости Границя найшли власти россійскі у перїзджаючого п. Райского брошури печатані при нагодї торжества Мицкевича.
В бурсї "Народного Дому" було в ІІ-ім півроцї шкільнім 32 учеників, з котрих один виступив з бурси перед кінцем піврока. З загального числа бурсаків було трех абітурієнтів, з котрих двох зложило испит зрілости з відзначенєм, а один одержав поправку, з прочих 28 бурсаков, пять скінчило рік шкільний з відзначенєм, 18 з добрим успіхом, три одержали поправку а два другу клясу. 