◦ ◦ ◦ ◦ ◦ ◦ ◦ ◦ ◦ ◦

Львівска архіепископска консисторія видала розпорядженє, що просьби душпастирів, що одержали презенту на опорожнену парохію а не зрекли ся тої презенти, і що при тім вносять просьби о другу парохію не будуть, почавши від нового 1895 року, увзглядняти ся. Також розпорядила консисторія, що кандидати, стараючі ся о виставлені на конкурс парохії, мають вносити свої просьби до консисторії у Львові окремо о кожду парохію.   На повиставових будинках зробило місто Львів не дуже світлий интерес. З виїмкою павільона Попера, збудованого з дуже доброго матеріялу, всї прочі будинки не представляють значнїйшої вартости. Дахи вкриваючі их вже понищені, вода перетїкає до середини і дене-де кинув ся гриб. Як каже Kurjer Lwowski, оцїнюють знатоки господарі вартість будинків дуже низько і радять попалити их, бо кошти розбору не покриють ся вартостію матеріялу. Навіть т. зв. палата штук, дарована дирекцією громадї потрібує вже тепер дуже значних і дорогих направ, хоч она мурована і крита бляхою. Дахова конструкція викривила ся, а в самім будинку загнїздив ся гриб. Крім того заряд, асекурація, удержуванє і нагляд над тими будинками буде коштувати тисячі, а все те без пожитку для громади, що буде ще мусїла заплатити належитість від перенесеня власности.   Д-р Станислав Шаховскій, довголїтний секретар львівского університету, именований дїйстним надзвичайним професором того-ж університету, зложив уряд секретаря, в наслїдок чого розписав академічний сенат конкурс на сю посаду. Секретар університету стоїть в ІХ-ій клясї урядників державних. Речинець вносити поданя назначений до 31 н. ст. сїчня.   Самоубійство ґр. Віктора Баворовского. По огляненю мощей ґр. Віктора Баворовского повстали — як пишуть польскі ґазети — сумнїви серед лїкарских кругів, чи він міг собі сам відобрати житє. Сумнїви подало положенє тїла і се, що бритва лежала побіч трупа на столику. Рана-ж шва була така страшна, що смерть мусїла наступити в одній хвили і може видати ся неимовірним, щоби ґр. Баворовскій міг ще по тім положити бритву на столї, відвернути ся і оперти руку на колїно, бо в такім положеню єго найшли.   Против піяньства. Краєва рада шкільна Долїшної Австрії видала обіжник до окружних рад шкільних і до дирекцій учительских семинарій, взиваючи их, щоби поручили учителям впливати приміром і поучуванєм на учеників і их родичів для відзвичаєня их від піяньства. Піяньство у сїльских учителїв має бути остро каране.   Зміна власности. Маєтність Кристанівку і Вовковатичі, в брідскім повітї, купив від спадкової маси по пок. А. Лїщиньскім п. Ив. Пайґерт за 163.000 корон.   Дрібні вісти. Краєвий маршалок кн. Евст. Сангушко виїхав на короткій час на Волинь. — Заступник краєвого маршалка Ант. Хамец повернув з Відня і обіймив урядованє. — Громада міста Николаєва надала почетне горожаньство кн. Адамови Сапізї. — Рада міста Рогатина надала почетне горожаньство намістникови ґр. Баденьому і кн. Ад. Сапізї. — Цїсар приймав на оногдашній авдієнції між иншими секретаря львівскої вистави Зелиньского, члена виставової дирекції Міколяша, инжінера Ґр. Лубєньского, а також Залеского і ґр. Ант. Водзицкого. Зелиньского питав цїсар о станї ліквідаційних рахунків вистави.   Дѣло   