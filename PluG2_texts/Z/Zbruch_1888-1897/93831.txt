Письмо з Відня.

  [Парляментарна робота. — Реформа виборча. — Закон против піяньства. — Закон карний. — Рускі посли.]   Засїданя парляменту все ще мало будять интересу. Они і досить рідко відбувають ся, три рази на тиждень, хотя комісії також не працюють так много, щоби именно за-для них засїданя палати мали бути спинювані. Найбільше поступила в своїх працях комісія податкова, котра вже цїлу реформу податків залагодила. Причиною малої працї инших комісій і палати послів єсть то, що загальна увага і цїле заинтересованє звернене на реформу виборчу, о котрій безнастанно пише цїла праса і кружать найрозличнїйші вісти.   Нинї [24-ого листопада] розійшла ся в парляментї поголоска, що міністерство вже цїлий проєкт реформи виборчої не тілько виготовило, але й передало презідії палати послів. Длятого посли в більшім числї нїж звичайно чекали до кінця засїданя, бо многі сподївали ся дотичного оголошеня від презідії. Але завели ся в своїх надїях. Однакож увіряють загально, що правительственний проєкт буде предложений в найблизших днях. Длятого не варто нинї нотувати вісти, які кружать, або бавити ся в здогади, коли вже завтрішний день може принести певність і дїйстність. Одно тілько хочу зазначити. Міністерство порозумівало ся з-разу тілько з предсїдателями коаліційних сторонництв. Субстратом тих нарад був найперше проєкт міністерства і контрапроєкт ґр. Гогенварта. Коли-ж оба відкинено, предложив Гогенварт, щоби сконстатувати то, на що всї сторони годять ся, і від того реформу зачинати. Всї годили ся на увзглядненє промислових робітників, отже постановлено, щоби на-разї ограничити ся на наданє заступництва парляментарного сим-же робітникам. Справа здавала ся близькою довершеня; однакож коли міністерство за-для більшої певности втягнуло до конференцій ще мужів довіря з кождого клюбу, ті супротивили ся такій частковій реформі, уважаючи єї тепер, після проєкту Таффого, вже за недостаточну. Але на якійсь дальше идучій позитивний проєкт не могли згодити ся. Отже ґр. Гогенварт і, як кажуть, також міністерство стоять при тім, на що при нарадах з самими предсїдателями клюбів наступила вже була згода.   В минувшім тиждни палата послів радила над законами о выпродажи і против піяньства. Першій закон залагоджено цїлий, над другим переведено лиш ґенеральну дебату. Дискусія була взагалї довга й нудна. Майже кождий бесїдник заявляє, що годить ся на закон, а говорить відтак богато непотрібного, именно н. пр. таких пустих загальників, що: піяньство дуже шкідливе, оно руйнує здоровлє й майно, єго треба всїми силами викорінювати, і т. д. В нинїшній дискусії цїкавійші моменти для нас були, коли д-р Розер, звістний противник льотерії, згадав о знанім письмі тернопільского староства до о. Витошиньского з Денисова, виступаючім в интересї пропінації, та коли о. Цуркан — правда, в досить незручний спосіб — розказував о ширеню тверезости на Буковинї, именно о звістнім читателям "Дѣла", горячім апостолї єї, паробку Стефанї Саїнчуку з Магалї.   На другій тиждень має зачати ся спеціяльна дебата над законом карним. Правительство, котре вже само стратило було надїю закон той перепровадити, ободрило ся, коли при голосованю лише 26 послів заявило ся против закона а 170 заявило ся за законом, т. є. за приступленєм до спеціяльної дебати над ним. Комісія не радила над всїми зголошеними поправками, тілько лишила поодиноким референтам приймити ті поправки, на котрі згодять ся. Отже референти приймили лише поправки до 5 артикулів закона впроваджуючого [замісць зголошених 38] і до 55 параґрафів властивого закона [замісць 458]. — Здає ся, що тепер засїданя палати будуть вже відбувати ся частїйше, а се єсть і конечне, єсли закон карний має бути справдї ухвалений. Також зачинають ся вже наради комісії буджетової над буджетом.   Руских послів єсть уже більше в Відни. Именно приїхали також д-р Волянъ і Телишевскій, котрий опізнив ся через те, що не міг дістати субститута для своєї канцелярії. Небавком має приїхати ще о. Мандичевскій. Хотя вже місяць минув, від коли посол Романчук, діставши від "секретаріяту руского клюбу" візванє зложити мандат до комісії буджетової, зажадав дорученя єму того візваня від презідії клюбу, однакож доси се ще не наступило. Подібне візванє дістав також посол Телишевскій. До "Буковини" недавно писано з Відня, що Телишевскій обіцяв був зложити мандати до всїх комісій, до котрих єсть вибраный; однакож се донесенє, хоч походило очевидно від когось з руского клюбу, єсть неправдиве: п. Телишевскій в письмі до клюбу, де заявив був виступленє з клюбу, сказав виразно, що складає мандат лише до двох комісій [отже мандат до прочих чотирох собі задержує].   Дѣло 