◦ ◦ ◦ ◦ ◦ ◦ ◦ ◦ ◦ ◦

Конскрипція і староства. Ще в маю с. р. візвало брідске староство уряди громадскі, щоби приготовились до маючої перевестись конскрипції, именно щоби предложили староству спис осіб, котрим дотична громада гадає поручити конскрипцію. Так і розпорядило міністерство. Начальники громад скликали ради громадскі а ті предложили на комісарів конскрипційних або священиків або яких инших интеліґентних людей. Сими днями одержали уряди громадскі розпорядженє староства, котрим оно назначує комісарями конскрипційними або лїсничого, або заступника обшару двірского, або економа, лиш взагалї не того, кого хотїла громада. Так отже після гадки і волї староства, до переведеня конскрипції спосібнїйшій якій небудь лїсничій, а нїж священик з університетским образованєм!
Міністер просвіти д-р Ґавч видав обіжник, котрим змінив плян наук для шкіл реальних дотично домових задач писемних з язиків нїмецкого, француского і анґлийского та з математики. Дотепер було приписане значне число тих задач і без потреби обтяжувано учеників і учителїв. Число задач зменшено a зміст их методично примінено до умислового розвитку молодїжи. Зміна та має завестись ще в сїм роцї шкільнім.
Страшне злочиньство. На брідскім гостинци за Наквашею погоріла в ночи з 3 на 4 н. ст. падолиста мала коршма. Коли стало свитати, зійшлись люде на місце пожару і побачили, що коршма погоріла до тла а при тім погоріли ще три особи. Жид господар згорів так, що лишились лиш кости і череп голови, жінка і донька також згоріли, а именно послїдна, вже доросла дївчина, згоріла по пояс. В огни згоріла ще корова і ялівка. Догадують ся, що якісь злочинцї найперше поубивали і ограбили нещасних а відтак, щоби затерти слїди злочиньства, підпалили коршму. На се злочиньство вказує та обставина, що на лійцї, сокирі і инших предметах видні слїди крови.
З Підяркова, пов. бобрецкого, пишуть нам: У нас в однім тиждни займив ся два рази огонь, котрий хтось підкладав, бо при скорій помочи і ратунку найдено ще в стрісї затлїлі шмати. Дивна річ, що таке лучає ся між людьми спокійними і тверезими, якими суть селяне з Підяркова. Добре було би, щоби житель Підяркова асекурувались громадно, от хоч би так, як в сусїднім Миколаєві, де вже майже всї і найбіднїйші люде заасекуровані. — У нас породила жена Матвія Гавриленка троє дїтей, а то двох хлопцїв і одну дївчину, та всї троє жиють і суть здорові.
З Надвірни доносять, що недавно приїхав архікн. Леопольд Сальватор зі Львова на лови до тамошних дібр домінікальних. Лови тревали пять днїв. Крім заяцїв, сернюків, лисів і хищних птахів убито в микуличиньских лїсах також одного рися, котрий як раз жер сернюка. Б одній нагінцї лучили ся також два медведї, але годї було вислїдити их за-для браку снїгу. Минувшої суботи і недїлї виходив архікнязь до лїса аж по богослуженю. В Надвірнї мешкав в домі п. Ґлянца, директора лїсів.
Крадїж на дорозї. Дня 3 с. м. їхав селянин Добряньскій гостинцем зі Львова до Городка. За Зимноводою при лїсї оброшиньскім обікрали єго злодїї на кілька ґульденів, отворивши куферок і вибравши з него закуплені річи. Про крадїжи в лїсї оброшиньскім часто згадують часописи, а ся крадїж може вже сотна сего року. І диво та чудо! жандармерія кількох злодїїв не в силї виловити! Чи може не длятого, що увага єї звертає ся, зовсїм злишно, в инчі напрями?! — що слїдить менше за злодїями, як за чимось инчим?
Огнї. Дня 27. жовтня погоріли на фільварку Грубичи коло Отинії в Товмацкім всї сегорічні плоди. Шкоди на 20.000 зр. При огни ратували сторожи пожарні з Отинії і Тарнавицї пільної. 