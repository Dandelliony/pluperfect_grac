◦ ◦ ◦ ◦ ◦ ◦ ◦ ◦ ◦ ◦

Панна Саломея Крушельницка, по довших студіях в Медіолянї, де училась співу у маестри Кріспі, а деклямації і виголосу у професора Монті, виступила оногди на скарбківскій сценї в опері Ґунода "Фавст". Коли рік тому назад панна Крушельницка дебютувала першій раз на сценї, вже тогдї величано єї гарний голос, незвичайну свободу рухів і віщовано їй артистичну будучність. Се і спонукало молоду співачку вибратись до Медіоляну, щоби там посвятитись образованю гарного голосу. І тепер по роцї она знов станула перед львівскою публикою. Порівнавши тогідний спів з теперішним, приходить ся замітити рішучу зміну в голосї артистки. Коли бо тогід ми привикли слухати панну Крушельницку на естрадах концертових і в театрі, яко мецосопраністку, так тепер она представилась чисто сопрановою співачкою. Така зміна буває дуже часто небезпечна, та у панни Крушельницкої она вийшла лиш в користь. Тони у неї повні і звучні, интонація чиста, емісія легка, до того музикальна свідомість в заволодїню партій, а надто ще й мила поверховність та гнучкій стан — отсе прикмети, що ними вивінована панна Крушельницка. В "Фавстї" она ще не розвинула повноти свого голосу, перепиняла потрохи трема, та мимо того публика приймала єї дуже горячо й одарувала і оплесками і цвітами. — В суботу виступить панна Крушельницка в опері Вердіого "Аіда" і дасть нам нагоду ширше оцїнити силу єї голосу.   З Гаїв коло Львова пишуть нам: Дня 9 н. ст. мая о 1-ій годинї в ночи навістив великій пожар село Гаї, повіта львівского і знищив в одній годинї 17 загород селяньских до тла, з котрих лише 5 було обезпечених, а прочі 12 необезпечені. В сїм тяжкім роцї, а еще тяжшім переднівку, зістали всї без кусника хлїба і даху, і лише поміч скора може виратувати потерпівших від голодової смерти. В пожарі тім стратив житє разом з сином один селянин, именно Прокіп Савка, котрий кинув ся в догаряючу хату ратувати єго. Другому згорів бичок. Шкода нанесена пожаром виносить до 10.000 зр. — В тім великім нещастю, удає ся комітет ратунковий до Дорогих Родимцїв о поміч. — Всякі лепти просить ся присилати на руки о. Н. Піджарка пароха місцевого, почта в місци коло Львова.   Скритоубійство. З Чорткова доносять, що 23 н. ст. цвітня убив Павло Гевко, господар з села Бялої, спячого на дорозї свого брата стриєчного Миколу Гевка. Причина убійства така: Микола Гевко продавав грунт за 170 зр. Того дня, 23 н. ст. цвітня, мав зробити контракт і взяти гроші. Але до контракту не прийшло і він вертав до дому. Єго свояк Павло не знав о тім, і хотячи єго обрабувати зарізав єго.   Стан урожаїв. З охрестности Підволочиск доносять, що при розмірно досить вчасній і теплій веснї і перепадаючих дощах, засїви взагалї дуже добре виглядають, а навіть в многих місцях треба пшеницю скошувати або спасати, щоби не надто вибуяла. Засїви ярі, з виїмкою гречки покінчені і сходять дуже гарно та сильно. Садженє бараболь скінчене.   Дрібні вісти. У Львові помер сими днями авскультант судовий Исид. Краєвскій. — В Ґура Дроґоша коло Кимполюнґа на Буковинї погорів оногди склад матеріялів деревних бар. Леопольда Попера і всї будинки. Шкода виносить 200.000 зр. — В другій половинї червня мають прибути до Бережан архикнязь Альбрехт, архикнязь Леопольд Сальватор і звиж 40 ґенералів та штабових офіцирів в войскових цїлях. — Папа надав дїдичний титул ґрафа Генр. Шелискому, властителеви більшої посїлости і послови на сойм краєвий.   Дѣло 