Збірник руско-народних мельодій галицких.

Текст пісень з мельодіями — се незозривна звязь у співочого народа. Я. Головацкій зібрав велику силу тексту галицких пісень [межи ними трохи буковиньских і угорских] очевидно без мельодій, а поважний их зміст представляє разом число 2500 в чотирох книгах напечатаних 1878 р. Великій се труд, а ще більша заслуга для галицкої Руси, бо доси нїхто ще не покусив ся, тай ще не зараз покусить ся до такої працї. Кілько пісень пізнїйше вже могли рускі туристи на вакаційних прогульках записати, доси не відомо, а впрочім ми не чули, чи взагалї записали що. Ми чули лише, що в р. 1865—70 мали зібрати богослови, правники, ученики, 15.000 тексту без мельодій. Ми перепитували за сим через "Дѣло" перед 4—5 роками, та доси нїхто нїчо не відповів. В наших руках доховало ся ще яких кілька сот пісень без мельодій.
За 1865 р. зібрано над 400 руско-народних самих галицких мельодій з текстом; з 1880—5 р. спис збільшив ся завдяки ласкавій участи чч. сотрудників священиків, богословів, правників, професорів, лїкарів, півцїв, співаків та співачок, під повними або прибраними именами. — В 1892 р. зібрав П. Бажаньскій при помочи закупна кілька сот самих руско-народних галицких мельодій ориґінальних з текстом від Лемка (им. прибран.), і Подоляка (им. прибране), котрих число доходить 2900, а з варіянтами около 3200 мельодій в 7 іспитах, а тому, що не всї мельодії збірника з повним текстом, то крім того призбирало ся тексту до них около 3 книги.
Сим збірник мельодій Бажаньского перевисшив значно збірник тексту Головацкого, ба навіть станув богацтвом матеріялу висше всїх поодиноких племен других народів Европи. Нїякій нарід не сягнув ще так далеко, як саме збірник руско-народних мельодій невеличкої Галичини.
Коли зважимо що богато ще пісень тексту в Головацкім, до котрих мельодій у Бажаньского нема, і навідворот, богато мельодій у Бажаньского до котрих тексту в Головацкого нема, то зрозуміємо, що вичерпанє одного і другого ще дуже далеке, а по нашій думцї ще найменше 10.000 крім Головацкого, а легко ще других 3000 мелодій крім Бажаньского дасть ся записати в самій Галичинї.
Сим не уймемо нїкому, нї приувеличимо себе, тому, що Малорусин в Галичинї, не згадуючи уже о великій Українї, жіє свій весь вік піснею, у него нема нагоди в житю, при котрій би єго серце не проливало чутя в мельодійній пісни, — плачу, смутку, радости — отже що той малорусин галицкій має найбільше народних пісень та мельодій, та що він в Европі найбільше співучій. Причини того треба глядати в єго житю посеред природи, в єго повнім теплім чутю, одїдиченій фантазії, в темпераментї, і в историчній доли, закрашеній ярким мелянхолізмом. Питанє, чому Покутє і часть Поділя перед другими окраїнами Галицкими наймельодїйнїйше, чому богато з руско-народних мельодій стрічаємо у Мазовян, Поляків, Лужичан, Чехів, Моравії, Дальматії; Банатї, Сербії і ще др.: лишаємо на иншій раз.
Але щоби уміти руско-народний текст розібрати, поезію пісень оцїнити після руско-народної почви, попередили наш збірник мельодій розвідкою: о натурі, будові і "ритмицї" поезії пісень руского народа. А щоби уміти розібрати, оцїнити ті мельодії після их почви, ми попередимо наш збірник мельодій розбором натури нашого музикального "тона", нашої музикально-мельодійної ритмики, а також натури, будови, устрою руско-народної музикальної "мельодики". Всї они печатані находять ся в руках любимих краянів, знакомлять ся взаїмно, а наш славутний рускій поет і композитор-музик И. Воробкевич пише: я "так утїшив ся ними мов дитина різдвяним гостинчиком" і т. д. Лишає ся нам ще руско-народна музикальна гармонія готова в рукописи, а з сим послїдній наш збірник руско-народних галицких мельодій.
Сей збірник мельодій — се правдивий лїс, а в нїм більша часть старого пралїса. Без повисших наших розвідок не могли би не лише чужоплеменні і споріднені народи але і самі ми Русини оцїнити той народний лїс з пралїсом. Доси був він нам темний, неприступний, мов зачарований, заслоною закритий. Хто і писав ще доси о нїм, то все индівідуально, на здогадах о берегах лїса, але о єго глубинї мовчано. Тепер упала завіса, видимо той лїс на скрізь, а зайдемо у внутр єго, то найдемо ся мов в своїй старій прадїдній, знаній хатї, в котрій ми зростали. В тім лїсї бачимо тут прабабку Евину, тут прапрадїда старечого, ще живого Дуба нерозколеного перунами, з их праправнуками, пасинками, видимо і молодше поколїнє з прерізними барвами, видами, а все самі наші руско-народні дерева, корчі, луги... на руско-народнім ґрунтї засїяні, руским народом плекані, окремі, самостійні в Европі, нїгде незапозичені, непересаджуванйі.
Від кількох лїт допитують ся интересовані о наш збірник мельодій, тож заявляємо, що бажаємо ще може досягнути рівне, повне число типів руско-народних мельодій т. є. 3000. Дальше не пійдемо, пійдуть другі, але нестає нам ще майже сотки типів. Дайте-ж, подайте-ж ласкаво тоту цїнну решточку, най стіжок довершимо, а буде він невеличкій, невисокій, от може такій як Айфлева вежа. Не кажіть, що ся або тота цеголка-мельодія, находить ся уже в тім великаньскім збірнику, — так говорили не одні, [о. Матюк проспівав менї колись то на борзї дві мельодійки яких ще нема], а показало ся часто, що их в збірнику ще не було, або наколи були, то прислана мельодія виказала ся типом, а записані стали варіянтом.
Наше дїло немалої ваги [ч. п. Rehor пише: "дїло на яке суспільности та академії спромагають ся — а не одиниця...] лише дайте ще трохи часу до сконтрольованя, упорядкованя [сяке таке збутє пошкодило би єго важному значіню], а збірник завитає внедовзї до вас всїх.
П. Бажаньскій. 