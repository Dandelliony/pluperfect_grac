◦ ◦ ◦ ◦ ◦ ◦ ◦ ◦ ◦ ◦

З Кракова пишуть нам: Високе ц. к. намістництво рескриптом з дня 26 падолиста 1894 до ч. 96.279 приняло до відомости основанє в Кракові читальнї "Просвіти". Єсть се одиноке руске товариство не тілько в Кракові, але в цїлій західній Галичинї і послїдна, найдальше висунена сторожа нашої народности і нашого обряду, тож і не диво, що члени оснувателї сеї нової народної робітницї звертають ся не тілько до собратій краківских, но і до всїх Русинів з прошенєм, щоби численним приступуванєм в члени як і жертвами чи то в книжках чи в грошех причинили ся до скріпленя сеї ватри і допомогли їй осягнути намірену цїль, с. є. згорнути всїх тутешних, так близьких винародовленю Русинів під своїм щиро-руским прапором. Всякі письма просимо пересилати на адресу: Читальня "Просвіти" в Кракові, Ринок ч. 13. III. поверх. — За оснувателїв Вас. Чирняньскій. — Вас. Коцюба.   Дирекція зелїзниць державних видала розпорядженє, на основі котрого перейде поки-що звиж 6000 робітників і служби при зелїзницях з днем 1 н. ст. липня 1895 р. з теперішної так сказати-б приватної звязи в постійну унормовану звязь службову з зарядом зелїзниць, бо будуть причислені до постійного зелїзничого персоналу. Згадане розпорядженє буде покищо дотикати робітників в робітнях, маґазинах, лямпарів і т. ин. При переведеню сего розпорядженя будуть обовязувати отсі прінципи: Стабілізація не буде получена зі зменшенєм платнї, противно дотеперішна платня буде становити підставу до установленя річної платнї, що буде доходити до 750 зр. і 300 зр. на мешканє. О скілько стабілізований переступив нормальний вік, буде принятий до провізійного фонду з увільненєм від приписаної вступної оплати. Згадане розпорядженє війде в житє з днем 1 н. ст. липня 1895 р. — Ґенеральна дирекція видала відтак друге розпорядженє, котре установлює дві висші кляси а то: 650 зр. і 600 зр. та по 250 зр. на мешканє і 750 зр. та 700 зр. і по 300 зр. на мешканє. Се розпорядженє дотикає служби доглядачів стацій, возів і помп.   Дрібні вісти. Gazeta Stanisławowska оповіщує в послїднім своїм числї, що перестає виходити. — Польске товариство Szkol-и Ludow-ої в Станиславові має приступити з весною 1895 р. до будови школи в Озерци, повіта станиславівского. — Бурмістром міста Коломиї вибрала тамошна рада міста дня 22 н. ст. грудня Казим. Витославского, аптикаря, що прибув до Коломиї перед чотирома роками. — Цїсар удїлив санкції ухваленому галицким соймом законови що-до вилученя місцевости Каласантівка зі звязи громади Буцнїв і придїленя єї до громади Ходачків великій. — Предсїдателем розємного суду при заведеню обезпеченя робітників від нещастних случаїв у Львові, именував міністер судівництва на місце уступаючого радника висшого суду краєвого Едв. Дуневича, радника суду краєвого Іос. Левицкого. — В Лондонї помер в 45-ім роцї житя Роберт Людвик Стевенсон, один з найзнатнїйших реалістичних повістеписателїв анґлійских. — Рада міста Черновець надала свому послови до ради державної і провідникови нїмецких лібералів на Буковинї д-рови Ротови почетне горожаньство.   Дѣло 