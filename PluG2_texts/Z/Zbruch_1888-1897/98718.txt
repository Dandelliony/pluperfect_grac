Товариство взаїмного кредиту "Днїстер"

стоваришенє зареєстроване з обмеженою порукою у Львові.   З приятностію приходить ся нам сегодня подати нашим Вп. читателям отсе надіслане нам письмо:   Загальні збори товариства взаїмних убезпечень "Днїстер" — в наслїдок численних домагань членів з многих сторін краю — поручили Дирекції, щоби заснувала для членів "Днїстра" товариство кредитове. Сповняючи ту ухвалу загальних зборів, Дирекція і Рада надзираюча, запросивши до наради всїх у Львові замешкалих членів товариства взаїмних убезпечень "Днїстер", уложила статут товариства кредитового по мисли закона з дня 9 цвітня 1873 ч. 70. В.з.д. о стоваришенях заробкових і господарских і приступила до заснованя єго. По доконаню всїх формальностій і чинностій приготовляючих — ц. к. Суд краєвий яко торговельний у Львові приняв сей статут до відомости і дозволив рішенєм з дня 25 мая 1895 ч. 27 470 на зареєстрованє ново-завязаного товариства під фірмою "Товариство взаїмного кредиту "Днїстер" стоваришенє зареєстроване з обмеженою порукою".   Членом того товариства може бути кождий [власновільний] член товариства обезпечень "Днїстер", т. є. той, хто асекурує в "Днїстрі" тревало свої будинки або движимі річи, або хто посїдає удїл фонду основного "Днїстра". Цїлію товариства єсть подавати своїм членам, особливо рільникам і ремісникам, матеріяльну поміч через користне уміщуванє ощадностій і удїлюванє им позичак, при помочи спільного кредиту, під найкористнїйшими услівями. Члени приступаючі до товариства складають вписове 2 корони [1 зр.] на фонд резервовий і оден або більше удїлів. Удїл виносить 50 корон [25 зр.]. Вплата удїлу може бути або в цїлковитій квотї або в ратах, однак не менших як по 2 корони [1 зр.] і під тим услівєм, що рати в протягу року мусять виносити що-найменше 10 корон [5 зр.]. Удїли позістають власностію членів і приносять дівіденду в висотї означеній загальними зборами з чистого зиску з кінцем року. Товариство приймає до обороту капітали від своїх членів як і від осіб приватних і институцій з по-за членів, і опроцентовує их на-тепер 5% — що супротив звичайної тепер низької стопи процентової представляє дуже користну льокацію. Товариство удїлювати буде своїм членам за відповідною порукою позички за оплатою 6% і 1% провізії від суми позиченої на кошти адміністрації. Позаяк кождий член посїдаючій відповідну реальність може легко дістати позичку ипотечну в Банку краєвім почавши від 300 зр., длятого на разї будемо удїлювати членам позички менші, найвисше до квоти 250 зр.   Управу товариства взаїмного кредиту "Днїстер" веде Дирекція і Рада надзираюча товариства взаїмних обезпечень "Днїстер" у Львові — однак кожде з обох товариств єсть самостійне, посїдати мусить окремих своїх членів і окремі фонди — і маєток одного товариства не має нїчо спільного з маєтком другого. Всї письма і документи від товариства носити будуть підписи двох членів Дирекції, уміщені при фірмі [стампілії] товариства. Членами Дирекції суть: д-р Дамян Савчак, д-р Стефан Федак, д-р Ярослав Кулачковскій і их заступники п. Василь Нагірний і д-р Емиліян Савицкій — всї замешкалі у Львові.   Відкриваючи в имя Боже дїяльність товариства від починаючого ся власне пів року, т. є. від 1-ого н. ст. липня 1895 р., поручаємо горячо наше товариство увазї і опіцї всїх щирих синів руского народу і маємо надїю, що всі наші патріотичні мужі — котрі ревно займають ся дїлами народними і причинили ся чинною і матеріяльною помочію до здвигненя і розвою товариства взаїмних убезпечень "Днїстер" — з повним довірієм повитають наше товариство взаїмного кредиту і через численне приступленє в члени сего товариства, як також через уміщенє капіталів своїх, церковних, братских і громадских — улекшать сповненє економічної задачі і запевнять відповідний розвій сему новому товариству.   У Львові дня 28 червня 1895.   Від Дирекції Товариства взаїмного кредиту "Днїстер" стоваришеня зареєстрованого з обмеженою порукою. Д-р Савчак в. р. Д-р Федак в. р. Д-р Я. Кулачковскій в. р.   Ось новий — власний наш здобуток! — результат нашої в остатних часах запобігливости на поли економічнім. Побіч основаних уже за короткій час одного року товариств кредитових в Перемишли, Стрию, Станиславові, Бережанах... являє ся таке товариство у Львові при "Днїстрі". Витаємо-ж єго сердечно і бажаємо єму як найкрасшого розвою. Ми й віримо твердо в розвій нового товариства, бо люде, котрим припала задача вести єго, дали вже веденєм дїл "Днїстра" доказ своєї спосібности і честного посвяченя для доброї справи. Щасть Боже!   Дѣло 