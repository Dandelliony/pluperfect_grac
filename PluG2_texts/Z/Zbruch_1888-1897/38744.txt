◦ ◦ ◦ ◦ ◦ ◦ ◦ ◦ ◦ ◦

Дар Галичини для архикн. Марії Валерії при нагодї вінчаня — образ представляючій "Вінчанє Казимира Ягайлонця з архікнягинею Єлисаветою, донькою цїсаря Альбрехта, в р. 1453" — вже майже викінчений в малярскій робітни Матейка. Czas так описує сей образ: Образ, 2.50 метрів високій а 1.80 широкій, мальований на дошцї, до того прийде ще рама, в котрій сплетуть ся герби архікняжі з гербами Галичини. Головних осіб єсть шість, величини майже природної, композиція не єсть скомплікована, а за то вельми богата драперія. Матейко придержував ся польских лїтописцїв, котрі подають, що між польскими достойниками духовними повстав спір, хто має вінчати а хто коронувати архікнягиню. Достойників погодив Италіянець Іоан Капістран, а Іоан архіепископ ґнезненьскій, котрий мав коронувати, вижидає спокійно в образї Матейки, коли кардинал Збигнев Олесницкій скінчить обряд вінчаня. Хвилю сю представляє образ, новоженцї замінюють між собою обручки а Олесницкій благословить молоду пару. Королевич стоїть по лївій а архікнягиня по правій сторонї. Коло архікнягинї стоїть Капістран а по заду королева Софія, мати королевича. Всї они стоять перед престолом в краківскій катедрі, а инші особи: каштелян Чижовскій, пазь і вояк, вимальовані лиш в половинї повисше колїн. Архікнягиня в ясно-голубій сукни з гафтованим золотим орлом австрійским на грудях, на голові і грудях повно дорогоцїнностей. Архікнягиня обернена фронтом, а Казимира бачить ся троха з-заду. В цїлім образї богато золота і ярких красок.
Найвисша рада санітарна у Відни поставала внесенє, щоби міністерство справ внутрішних заказало продавати "пігулки швайцарскі аптикаря Рихарда Брандта", бо як сконстатовано, они не добре приладжені а довільне их уживанє може мати злі наслїдки.
Порядок испитів в школї ветеринарії у Львові: на І-ім роцї: 12 липня химія, 16 фізика, 21 анатомія, 25 продукція звірят домашних з вступом до наук ветеринарійних; — на ІІ-ім роцї: 10 липня фізіольоґія, 13 загальна патольоґія і анатомія патольоґічна, 18 фармакольоґія разом з фармакоґнозією і рецептурою, 22 положництво, 24 теорія кутя копит і ратиць; — ІІІ-ім роцї: 10 липня недуги заразливі, паразіти і поліція ветеринарійна, 11 ветеринарія судова, исторія і література ветеринарійна, 15 патольоґія і подробна терапія хороб, 19 хірурґія ветеринарійна, 22 наука о инструментах і заосмотренях хірурґічних, 24 наука о оглядинах худоби і мяса.
Послідні вісти
Броди 8 липня. Послом з міста Бродів вибраний одноголосно маршалок Окт. Саля.
Заставна 8 липня. Сїмдесять виборцїв вибрали одноголосно Ивана Тиминьского послом до сойму.
Прага 8 липня. Правительство розвязало молодо-ческе товариство селян.
Цетинє 8 липня. Тут замордовано вчера Божа Мартиновича, свояка кн. Никити.
Відень 8 липня. Заступник прокуратора в Тернополи д-р Саганек именований прокуратором в Самборі, а надзвич. професор права польского в університетї львівскім д-р Бальцер именований звичайним професором. 