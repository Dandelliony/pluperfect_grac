◦ ◦ ◦ ◦ ◦ ◦ ◦ ◦ ◦ ◦

Парова сикавка. Станиславів єсть доси першим містом в Галичинї, що має парову сикавку. Минувшого тиждня відбули ся там проби з такою сикавкою а увінчали ся дуже добрим успіхом. Паровий котел в сикавцї витворює за 10, 12 а найвисше за 13 мінут (в лїтї скорше) пару, спосібну до помпованя з бочок або резервоарів води а до викиданя єї з незвичайною силою одною або двома струями до висоти трех поверхів. Котел запалює ся при виїздї сикавки зі стражницї і в часї їзди на місце пожару огріває ся пара в 12 мінутах до тисненя 7 атмосфер. Добрі прикмети сеї сикавки суть: величезна сила викиданої водної струї, єї обильність, лише двоє людей до обслуги, проста маніпуляція і незначні кошти витвореня пари. Сикавка куплена в Ґумпольдскірхен і коштує 2400 зр.   Убійство в білий день. Від кількох днїв лучило ся у Львові вже друге убійство за-для рабунку. Минувшого тиждня убито садовника Ґарчиньского, а вчера о 9½ годинї з рана 68-лїтну женщину властительку каменицї Людвику Каспшикевичеву, жінку Ив. Каспшикевича рахункового ревідента намістництва. Після поліційних информацій справа так представляє ся: Вчера о годинї 10½ рано почула сусїдка убитої кроки і шелест, що доходили з мешканя Каспшикевачевої. Она гадала, що се сусїдка встала і робить порядки в своїм сальонї, отже запукала, як нераз робила, до дверей віддїляючих єї мешканє від мешканя Каспшикевичів і заповіла, що зараз прийде відвідати Каспшикевичеву. І дїйстно перейшла зараз до Каспшикевичів. Двері від их мешканя була отворені а в спальни на ліжку побачила трупа Каспшикевичевої, в наслїдок чого заалярмувала зараз цїлий дім. З зізнань сеї сусїдки а з дальшого слїдства поліції показує ся, що убійник удушивши свою жертву а забравши їй з-під подушки 1 зр. 90 кр., війшов до сальоника, щоби розглянути ся, чи нема хам чого до зрабованя: а перепуджений в тій хвили заповідею сусїдки, що зараз прийде, утїк, забираючи по дорозї лише фляшку горівки, що стояла в першій комнатї. Убійник, що, як видко, був добре обзнакомлений з всїма обставинами в домі Каспшикевичів, мав тим лекшу задачу, що убита не держала слуги, а лише сестра сторожихи обслугувала єї. Украдену фляшку горівки згубив убійник утїкаючи на сходах. Поліція мала вже попасти на слїд убійника, однако доси ще не зловила єго.   Тиф пятнистий ширить ся головно в бучацкім і камінецкім повітї, а жертвою тої хороби впало вже трох лїкарів: д-р Кассіна, д-р Бем і д-р Янишевскій. Урядник санітарний д-р Кассіна і експонований правительством д-рд медицини Бем заразили ся тифом в Стадници бучацкого повіта, а д-р Янишевскій в Майданї старім на становиску повітового лїкаря в Камінцї Струмиловій.   Самоубийство. Вчера відобрав собі житє нотаріяльний урядник у львівского нотаря Вінтера Мартан Карасиньскій. Самоубійник, досить заможний чоловів, бо мав каменичку при ул. Зацерковній ч. 3, числив 58 лїт, був жонатий і лишив кількоро дїтей. Вже перед трема лїтами хотїв собі Карасиньскій відобрати житє а тогдї стрілив до себе з револьвера, але лише незначно зранив ся. Причиною самоубійства була родинна незгода.   Против адюнкта судового в Городку, п. Игнатія Кубого, відбула ся вчера карна розправа в ІІІ-ій секції львівского суду за обиду начальника суду в Городку, радника Кульчицкого. Адюнкт, напоминаний начальником за занедбуванє справ, сказав до него: "Чого кричиш, мудю!" За те засудив єго суд на 3 днї арешту замінені на 9 зр. кари.   Рух поїздів на шляхах Чернівцї-Сучава, Рава руска-Сокаль, Ярослав-Рава руска і Красне-Радзивилів отворений на ново з вчерашним днем.   Бальоном до північного бігуна хоче вибрати ся шведскій аеронавт Андре, котрий виложив проєкт своєї подорожи на засїданю академії наук в Штокгольмі. При сприяючих для воздушної плавби обставинах під бігуном і при розвитій технїцї аеронавтичній бальон міг би відбути дороги з Шпіцберґен до бігуна в протягу 30 днїв. Кошти тої подорожи винесли би близько 130.000 корон.   Рускій народний театр, перебуваючи тепер в Дрогобичи, дасть там ще лише три представленя, а то: в четвер 21 н. ст. лютого на дохід рускої Бурси в Дрогобичи "Нещастне кохання", народну драму Манька зі співами і танцями в 5 дїях; в суботу 23-ого "Зі ступня на ступінь", оперетку в 5 відслонах; в недїлю 24-ого на послїдне представленє "Утоплену", оперу М. Лисенка в 3 дїях а 4 відслонах. В понедїлок 25-ого лютого трупа театральна переїзджає до Самбора а з днем 26-ого розпочинає цикль представлень. Репертуар на місто Самбір єсть слїдуючій: Ві второк 26-ого "Ой не ходи Грицю та на вечерницї", народна драма М. Старицкого і Александрова зі співами і танцями в 5 дїях; в четвер 28-ого "Пташник з Тироля", оперетка Целєра в 3 актах; в суботу 2 н. ст. марта "Соколики", комедія Гр. Цегланьского в 4 актах; в недїлю 3-ого "Украдене щастє", народна драма Ив. Франка в 5 актах; ві второк 5-ого "Бідний Іонатан", оперетка в 3 актах; в четвер 7-ого "Мужичка", драма народна в 4 актах; в суботу 9-ого "Барон циганьскій", оперетка в 3 актах; в недїлю 10-ого "Модний жених", комедія зі співами і танцями в 4 актах. Дальшій репертуар буде оповіщений в одвітнім часї. Представленя будуть відбувати ся в сали міского касина. Заряд театру відносить ся з уклінною просьбою до Вп. Публики місцевої і доохрестної, щоби зволила ласкаво як найчисленнїйше відвідувати наш театр.   Дрібні вісти. Рада міста Бережан надала на засїданю з дня 13 н. ст. лютого почетне горожаньство намістникови ґр. Казим. Баденьому. — Доповняючій вибір одного члена ради повітової в Бережанах з ґрупи більшої посїлости відбуде ся дня 27 н. ст. марта. — В Станиславові помер адвокат д-р Мавр Вурцель в 59-ім роцї житя. — Віктор Смішкевич бувшій властитель цукорнї в Самборі відобрав собі житє вистрілом з револьвера в Нижанковичах дня 10 н. ст. лютого.   Дѣло 