До лїтописи кривд Русинів.

З Жидачівского пишуть нам: "Чого вже не виробляють з рускими школами, нехай посвідчить факт, якій отсе хочу подати до прилюдної відомости.
Місцева рада народної етатової школи в громадї Любши з Мазурівкою предложила ц. к. окружній радї шкільній в Жидачеві "Прелімінарь видатків і доходів на школу в роцї 1893-ім". Межи видатками вставила місцева рада шкільна в рубрику 7-у: Пренумерата "Учителя". А окружна рада шкільна перечеркує "Учителя" а вписує червоним атраментом "czasopisma Szkoła". Коротка справа! Змінивши так самовільно одну рубрику, ц. к. староста Флєхнер, яко предсїдатель окружної ради шкільної, підписує дня 30 жовтня 1892 до ч. 2825 прелімінар: "Zatwierdza się". Тимчасом замість "Zatwierdza się" повинен був ц. к. староста написати "Zmienia się" — бо-ж то не все одно, чи руска часопись педаґоґічна "Учитель", чи польска "Szkoła"! В жидачівскім повітї, як видко, рускій школї не вільно передплачувати рускої часописи педаґоґічної, а мусить передплачувати польску! Се можливе лиш у нас в Галичинї, бо що сказали би Чехи, як би им для якої ческої школи перечеркнено ческу часопись, а вписано нїмецку?!"
З Тернопільского пишуть нам: "Просимо подати до прилюдної відомости отсей значущій факт:
В селї Настасові [повіта тернопільского] в місяци вересни сего року принїс післанець з почти до канцелярії громадскої книжочки прислані зі Львова товариством "Просвітою" для настасівских членів "Просвіти". Були то книжочки "Про нові гроші". На той час був в канцелярії п. постенфірер жандармерії з Микулинець. Побачивши книжочки рускі, взяв одну з них [під опаскою], адресовану на имя Томи Дайдака, до своєї службової торби, для перегляду, а звернув єї адресатови аж по місяци.
Отже питаємось: На якій основі позволив собі п. постенфірер взяти книжочку товариства "Просвіти", котра була власностію п. Томи Дайдака, і держати єї цїлий місяць? Чи може книжочка "Просвіти", і то така невинна уже з самого погляду на заголовок, потребує цензури ц. к. жандарма?"
З-під Львова пишуть нам: "Нема числа "Дѣла", в котрім би не були виказувані всякі кривди Русинів з різних сторін краю, хотяй і для руского народу суть писані закони. І я з тутешного кута хочу подати два образочки.
На веснї сего року наказало львівске ц. к. староство начальникови громади Гаї коло Львова, щоби на роздорожу з Гаїв до Глухович і Звенигорода поставив дороговказ. Невдовзї станув на тім місци дороговказ з написію рускою. Се не сподобало ся тамошному посесорови п. Черкавскому — і він, увидївши напись руску, казав форналеви двірскому дороговказ чим скорше викинути. О тім донесено ц. к. староству, однак хоч від весни уже богато часу минуло і, хвала Богови, маємо вже зиму, з ц. к. староства до нинї нема нїякої вістки.
Між тим зайшли в громадї деякі иншого рода факти, між тими н. пр. осьтакій:
Дня 17 жовтня с. р. почав екзекутор стягати податки за рік 1892-гій. Ото прибравши собі до помочи війта, писаря громадского та двох присяжних і, як то кажуть, "поцїлувавши Мошка в бороду" на охоту, пійшов по селу грабити. Де була яка опанча, кожушина — все опинило ся у війтовій коморі". Коли-ж довжник просив секвестратора, аби записав що з худоби [хоч і тої єсть не богато] а довжник, як лиш буде вільно продавати худобу [бо тепер тут 2-гій місяць контумація] продасть щось из худоби і заплатить податок, то на те відповідав екзекутор: "Як добре змерзнеш, то скорше даш податок! а впрочім менї так хочесь!" При тім, розумієсь, не обійшлось без "мордобитія". Нам відомі два випадки; одного господаря, Мелника, екзекутор таки добре набив, бо помічники єго тримали. Побитий внїс жалобу до суду та ще не знати, що з того вийде. Господарі жалують ся також, що екзекутор жадає від них по кілька зр. більше, як назначено в урядї податковім, але в тім дїлї не берусь нїчого казати, може бути, що господарям лиш так здає ся. Але жаль огортав чоловіка, коли дивив ся, як люде дриґотїли від холоду [того тиждня взяла ся студїнь на добре], — як, аби викупити опанчу або кожушину, за пів-дармо продавали останок збіжа [бо більшу половину жид майже з-під цїпа захопив за передновок].
Добре би було, аби наші посли піднесли, щоби в часї, як в котрій місцевости, з причини зарази, заборонений єсть торг на худобу, не вільно було грабити за податки, бо нарід, не можучи збути на податок якої штуки худібки, мусить руйнуватись, бо аби викупити одежину для прикритя грішного тїла, за пів-дармо мусить віддавати тото збіже, що мало єго ратувати від голоду. 