В справі віча священиків

одержуємо з повіта турчаньского отсе письмо:   В теперішній хвили відзивають ся в численних дописях наших часописей голоси о конечній потребі скликаня в сїм роцї віча цїлого краєвого клира. О тім не тілько пишуть поодинокі священики, але всюда гадка тая живо приняла ся, сталась загальною, гадка перта потребою часу, обставин, в яких знаходимо ся, домагаєсь прибрати конкретну форму, статись дїлом. Клир деканата затварницкого заинтересував ся живо тою справою і поручив підписаному оголосити коротку відозву в краєвих наших часописях.   Не на часї тепер розбирати: які именно потреби стоять нинї на порядку дневнім; потреб, справ клир живо обходячих єсть так много, що треба більшого труду до зібраня і уґрупованя всего. Се справи: економічні, як н. пр. а) загальне убожество низшого клира; б) орґанізація і обдуманє способів до получшеня биту матеріяльного; в) спільна орґанізація клира під взглядом економічним; г) получшенє господарки у священьства; д) добровільна комасація грунтів ерекціональних при помочи часткового ужитя фондів парохіяльних; е) справа вдів і сиріт по священиках; — 2) справи церковні різного рода [тут много справ жде свого полагодженя і користно було би справами тими всесторонно заняти ся]; — 3) вкінци справи народні.   Хтось мусить дати иніціятиву. Клир деканатів, де мають свої престоли Преосвящені, покликаний до сего в першій лінії. Львівскій най би запросив до комітету вічевого священиків з деканатів перемиского і станиславівского, а зібрані могли би по розгляненю запросити священиків дїяльних, знаних в краю, а так щасливо дібраний комітет най би вибрав спосібних референтів і вибравши порядок предметів та приспособивши все одвітне, скликав краєве віче клира в часї ферій у вересни, а єсть повна надїя, що много справ рішилось би в користь церкви, клира і народу.   Духовеньство деканата затварницкого має повну надїю, що справа так доносима, так живо весь клир обходяча не перейде без слїду!   В имени священьства деканата затварницкого   Василій Сологуб руско-катол. парох.   Дѣло   