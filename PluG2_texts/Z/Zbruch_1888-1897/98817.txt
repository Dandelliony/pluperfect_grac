◦ ◦ ◦ ◦ ◦ ◦ ◦ ◦ ◦ ◦

    Позаяк в наслїдок розпорядженя Вис. ц. к. міністерства рік шкільний закінчить ся 13-ого липня, тому вступні испити до І. кляси і до кляси приготовляючої в рускій ґімназії в Коломиї будуть відбувати ся вже в днях 13 і 14 липня. Термін другій по феріях як і всї прочі услівя принятя остають незмінені.   Управляюча Рада Гуцульскої Спілки промислової в Коломиї просить о поміщенє отсего письма: Сими днями появилась на хибних информаціях оперта вість, мов-би Гуцульска Спілка мала ліквідувати. Зі уваги на се заявляє управляюча Рада Гуцульскої Спілки, що товариство звинуло на-разї лише свій склеп, щоби уникнути коштів адміністрації, і за порозумінєм з львівскою Дирекцією Народної Торговлї буде коломийска філія Народної Торговлї за умовленою провізією товари Гуцульскої Спілки продавати а пізнїйше будуть товари і до инших філій розсилати, що з уваги на більшу фреквецію купуючих буде з більшим хісномь для Гуцульскої Спілка, бо товари будуть продавати ся в більше місцевостях. Закупно і всї дїла товариства як доси так і на дальше вести буде Рада управляюча взглядно Дирекція Гуцульскої Спілки і має надїю, що може в короткім часї буде склеп у власнім заряді, щоби могла як дотепер свою задачу виповняти. — Від управляючої Ради Гуцульскої Спілки промислової в Коломиї. Н. Лепкій предсїдатель. І. Тисовецкій член Ради управляючої.   Буря з громами і алярм війсковий у Львові. По двох днях спеки навістила нинї в ночи около 2-ої години наше місто страшна злива з громами і блискавицями. Майже рівночасно заалярмовано тутешний ґарнізон і все войско в повнім уборі, серед найбільшої зливи, удало ся на площу збірну на оболонях, Янівских. Войско вернуло аж рано о годинї шестій до касарень на відпочинок, але вже з погодою.   З Глинян одержуємо отсе письмо: Дня 1 липня с. р. навістила місто наше пожежа, а жертвою єї упало 247 домів, між тими будинки економічні руского приходства. Більше як тисяч людей осталось без хати і хлїба. З иніціятиви та й під протекторатом Франциски ґрафинї Потулицкої завязав ся комітет для несеня помочи погорілцям, а касієром комітету став о. Павло Бачиньскій, тутешний приходник".   Дрібні вісти. Памятник на спомин славного польского маляря Матейка має станути заходами ради міста Кракова в костелї св. Марії коштом 4000 зр. — В Бродах померла Анна Янишевска жена нотаря в 33-ім роцї житя. — Испит річний в заведеню глухо-нїмих у Львові при улици Личаківскій відбуде ся 6-ого липня о годинї 10 рано.   Дѣло   