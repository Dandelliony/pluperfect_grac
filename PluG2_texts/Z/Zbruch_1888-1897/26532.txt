Цісар в Галичинї. 

В Ряшеві на двірци уставились власти правительственні, автономичні духовеньство, почетна компаній войска і публика. Цісаря повитав короткою промовою маршалок повітовий Адам Єнджеєвич; цісар подякувавши оглянув компанію войска а відтак розмовляв з виднїйшими представителями властей; також поцілував хрест, котрий подав єму лат. кан. Грушка. Коли поїзд рушив, проводила єго бандерія кінна з 400 селян аж до мосту на Вислоку. Коло Дембици випитувався цісар о будові другого шляху зелїзниці Кароля Людвика і в тій ціли прикликав до свого вагона бр. Сохора. В Ярославли станув поїзд о год. 10 мин. 30. На двірци уставились власти, духовеньство, богато шляхти, компанія артилерії крїпостної, министер війни бр. Бавер, командант XI корпусу кн. Виндишґрец і ген. Гольд. Музика 90 полку заграла имн народний і цісар з намістником висїв з поїзду. Намістник представив цісареви зібраних на двірци а цісар розмовляв з деякими особами. Відтак вийшов цісар з намістником з двірця, а по дорозї стелили дївчатка біло прибрані цвіти під ноги, і всїв до повозу двірского. На перед їхав староста Гут з маршалком повітовим гр. Стеф. Замойским. Від брами тріюмфальної проводила цісаря кінна бандерія, зложена з 2000 селян аж до самого Павлосева. При віздї до Павлосева вижидали цісаря: епископи перемискі Ступницкій і Солецкій, маршалок краєвий, депутація видїлу краєвого, депутація львівскої ради міскої, зложена з пп. Мохнацкого, Михальского, Захарієвича, Рошковского, Ґольдмана, Ґоломба і Шаєра, вельми численно зібрана шляхта і війт Павлосева. По повитаню цісаря графством Сєміньскими-Левицкими промовив маршалок краєвий в имени видїлу краєвого, шляхти і послів соймових по польски, а цісар відповів єму по нїмецки.
П. маршалок в польскій промові висказав в имени обох народів, замешкуючих край, чувства вдячности, почести і непохитної вірности для цісаря і династії. Цісар в відповіди подякував за привіт, запевнив, що єму лежить на серци добро сего краю, котрого представителї все з жертволюбієм стоять для вимогів монархії яко сили державної і що дуже жалує, що сего року особливо труди хлїборобів не нагороджені більшим благословенєм. Потім почались представленя поодиноких осіб і з де-якими цісар розмовляв. Коли цісар підійшов до депутації міста Львова, президент Мохнацкій повитав цісаря словами: Депутація ради міста Львова окладає Тобі найясн. Пане приналежний голд. Цісар склонив голову на знак подяки і відповівши: Дякую панам, що прибули з так далека, запитався президента: Що чувати в містї? — Все в порядку; місто розвиваєся і підноситься з кождим днем. — Администрація так великого міста мусить бути тяжкою; — а кілько будівель ставиться тепер? — Досить значне число, тим більше, що і правительство що року предпринимає кілька будівель. — В сїм році, говорив цісар, будують гимназію. Маєте их чотири. Чи всї заповнені? — Всї суть переповнені найясн. Пане. Жалуємо сердечно, що найясн. Пан не відвідає сим разом нашого міста. — Справдї, відповів цісар, не був я вже давно у Львові, але маю надїю, що небавком буду і побачу поступ і розвиток міста. Відтак говорив цісар з кождим членом сеї депутації. На кінци представлено цісареви війта Павлосева. По тім повитаню подала графиня Сєміньска цісареви рамя і повела до Єго апартаментів. Рівночасно в другім будинку відбулось снїданє, заставлене на кошт цісаря, для всїх присутних членів депутації, але цісар не був присутним при тім угощеню. О год. 2-гій з полудня виїхав арх. Альбрехт на люстрацію бараків войскових в Павлосеві і Ярославли. Коли вернув, відбулась нарада войскова при участи цісаря, арх. Альбрехта і Вильгельма, министра Бавера і кількох генералів. О год. 6-тій засїв цісар до обіду, запросивши до него крім войскових і намістника ще епископа Солецкого, маршалка гр. Тарновского, графів Людв. Водзицкого, Голуховского, Лубеньского, Меч. Борковского і Сєміньского-Левицкого. Вечером илюминовано цілий Ярослав; в ратуши виставлено два транспаренти, один в написею польскою, а другій з нїмецкою. До Ярослава приїхало велике число осіб, тому піднесли значно ціну властителї помешкань і фіякри. Нинї рано о 6-тій годинї виїхав цісар з архикнязями і цілою свитою з Павлосева через Ярослав на маневри. До обіду цісарского запрошені крім генералів і намістника ще епископ Ступницкій, Смолька, Апол. Яворскій, кн. Любомирскій, Поляновскій і гр. Стеф. Замойскій. — Министер Бавер перебуде в Ярославли до 6 вересня, відтак огляне фортификації перемискі і відїде просто до Відня. — Цісар виглядає дуже добре, здаєсь молодшим, бо підстриг бороду. 