◦ ◦ ◦ ◦ ◦ ◦ ◦ ◦ ◦ ◦

З брідского повіту пишуть до "Червоної Руси": На празник Успенія Пр. Богородиці вибрались численні селяне з пограничних сел на прощу до Почаєва. При поворотї з прощи увязнили жандарми по-над сто богомільців. Дня 11 (28) серпня були громадскі арешти в пограничних селах повні народу різного віку і пола і відси их відставляли жандарми до староства в Бродах.
Межинародний торг збіжевий розпочався 26 н. ст. серпня у Відни. Число участників сего торгу було о половину менше як попередних лїт. Справозданя урядові о результатї сегорічних жнив в поодиноких австрійских державах подамо слїдуючим разом. Тут зазначуємо лиш, що тепер не пороблено нїяких великих трансакцій збіжевих. Нотовано вкінци такі ціни: пшениця на осїнь 8.72 до 8.74, на весну 9.33—9.35; жито на осїнь 7.10—7.12, на весну 7.50—7.52; овес на осїнь 6.71—6.73, на весну 7.17-7.19; кукурудза на осїнь 5.30—5.35, на май і червень по 5.94—5.96 зр.
Библіотека "Народного Дому" у Львові побільшилася даром пок. о. Алексїя Заклиньского з Москалївки. Покійний записав свою библіотеку, числом 525 книжок, для библіотеки "Народного Дому".
Помилуванє засуджених на кару смерти. Цісар помилував Софію Пустельник, засуджену на кару смерти за убійство в Тернополи, на 12 лїт а Севастіяна Мадея, засудженого в Ряшеві, на 20 лїт тяжкої вязниці.
Придержали двох молодих дефравдантів Ашера Блюмена і єго приятеля Єґера в Гамбурзі. Оба готові були виїхати до Америки, бо вже закупили карти корабельні. Найдено при них ще лиш 1200 зр., а як звістно, здефравдована сума виносила 2000 зр. Блюмен і Єґер вертають до Львова але вже в більшім товаристві детективів полиційних.  