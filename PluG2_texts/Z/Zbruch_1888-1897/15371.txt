Похорон бл. п. о. Стефана Качали. — Депутація шевців в намістника. — 12-милїонова фундація бар. Гирша. — 

Похорон бл. п. о. Стефана Качали відбувся вчера в Шельпаках. Не маючи ще докладного справозданя, яке привезе нам наш відпоручник, тепер подаємо після надісланих нам коротких вістей тілько деякі моменти. На похоронї явилося 26 священиків, а з світскої интелигенції з околиці п. Тадей Федорович, ц. к. староста Кавцкій, судья Немец і адюнкт Алексевич з Нового-Села, дальше депутації від громад околичних; контр-кандидат покійного о. Качали, п. Керничний, нїс за домовиною вінець від громад повіта. Домовину украшало 16 вінців. Підчас похорону були чотири слова: одно виголосив посол о. Н. Сїчиньскій в церкви, а три виголосили над могилою: о. Дроздовскій, посол Юл. Романчук і академик Трильовскій.
У намістника Баденіого була вчера на авдієнції депутація львівских шевців в справі базарїв нїмецких, котрих число росте чим раз більше і видирає їм зарібок, з просьбою о опіку в тім взглядї. П. намістник обіцяв зробити все, що лиш зможе.
12-милїонова фундація бар. Гирша має на отсі ціли роздїлитися: 1) на урядженє шкіл рільничих з особливим увзглядненєм жидівскої молодежи в Галичинї, 2) на урядженє шкіл промислових в Галичинї і 3) на утворенє фонду призначеного на нагороди для христіяньских майстрів, котрі приймають жидівских хлопців. Статути тої фундації потвердили вже і власти политичні.  