◦ ◦ ◦ ◦ ◦ ◦ ◦ ◦ ◦ ◦

Рада міста Львова на своїм вчерашнім засїданю приймала до відомости справозданє президента міста Мохнацкого, з побуту депутації у Відни для зложеня цїсареви подяки за звістне розпорядженє в справі факультету медичного у Львові. При тій нагодї була депутація у презеса польского "кола" поc. Яворского в справі додатку до податку пропінаційного, у міністра війни Бавера і ґен. Фельденгавера в справі школи кадетскої у Львові і у міністра судівництва в справі перенесеня заведень карних по-за округ міста. Крім того оглянули делєґати в тім часї різні институції міста Відня. — Підчас дальших нарад виступив радний Нїмчиновскій против заведеня в львівских школах народних одноразової науки денної доказуючи, що такій розклад науки вплине шкідно на дїтей, котрі привикнуть до лїнивства а полишаючись кождого пополудня без нагляду учителїв попадуть в зіпсутє моральне. Инспектор Барановскій став в оборонї одноразової науки а то не лиш з огляду на здоровлє дїтей, але й длятого, що дїти, идучи два рази денно до школи, більше виставлені на вплив улицї і моральне зіпсутє. Пополудни кожного дня в лїтї буде молодіж шкільна віддавати ся під наглядом учителів вправам гімнастичним, що певно причинить ся до фізичного здоровля дітей. Крім того убога молодіж зле одїта не виставляє ся при одноразовій науці так часто на перестудженє а на се також треба звернути увагу. Вкінци заявив інспектор Барановскій, що при одноразовій науці заряджено перерви, що разом виносять до 40 мінут a послїдні години призначено на ґімнастику, спів і каліґрафію так, що дїти не будуть зовсїм перетяжені працею. Впрочім кождий учитель обовязаний перервати науку, скоро лиш замітить, що дїти змучені. По промовах радних Пєнтака і Іонаша, відіслала рада внесенє Нїмчиновского до реґулямінового трактованя. Вкінци ухвалила рада міска розписати вибори до нової ради міскої на день 28 н. ст. сїчня 1892. Карти голосовань можна відбирати в маґістратї. До комісії реклямаційної увійшли радні: Дулємба, Красуцкій, Свистерскій і Чапчиньскій.
Міністерство віроисповідань і просвіти рескриптом з дня 4 н. ст. грудня приймило условя, під якими громада міста Кракова зобовязала ся вибудувати два будинки на поміщенє III-ої ґімназії і школи реальної, за річним чиншом маючим ся платити правительством громадї через 20 лїт. Єсли би правительство закупило будинки то з цїни грунтів і будови має бути потручений процент амортизаційний.
Братство при церкви св. Варвари у Відни задумали заложити віденьскі Русини. Братство се після статута має старатись о піднесенє обряду, прикрасу церкви і помагати рускій молодежи, що учить ся у Відни. В дискусії над братством на зборах в тій цїли скликаних забирали голос: сов. Ковальскій, дир. Сїнкевич, о. д-р Сембратович, д-р Юзичиньскій, п. Малець і ин. Статути мають уложити сов. Ковальскій, дир. Сїнкевич і д-р Сембратович.
Цїсар затвердив вибір Людомира Ценьского на презеса і Ант. Теодоровича на заступника презеса ради повітової в Городенцї, а також вибір кс. Зен Любоменского на заступника презеса ради повітової в Сокали.
Ревізія траси зелїзничої. Намістництво визначило речинець до ревізії траси зелїзницї Станиславів-Вороненка на день 18 н. ст. грудня. Наради відбувати ся будуть під проводом совітника намістництва Леопольда Моравеца. Видїл краєвий назначив своїм відпоручником до сеї комісії инжиніра Меч. Сїтковского. Рівночасно віднїс ся видїл краєвий до рад повітових в Станиславові, Богородчанах, Надвірній і Коломиї з візванєм до предложеня своїх бажань в справі будови проєктованої зелїзницї.
Розбійничі напади на поїзди зелїзничі. В пятницю в ночи напала ватага розбійників на товаровий поїзд зелїзницї Віденьско-Варшавскої коло перестанку Волохи недалеко Варшави і відорвала від поїзду один віз та забрала находячі ся там товари. Служба при тім поїздї хотїла боронити товарів, однак супротив числа розбійників уоружених в коли була за слаба. За те удало ся візвати телєґрафічно помочи з Варшави, відки прибули жандарми і кільканацять людей з служби зелїзничої, однак злочинцї повтїкали, лишивши товари, котрі забрали вже були на вози. — Рівночасно з тим нападом лучила ся також подібна пригода на зелїзници Владикавказкій, на стадії зелїзничій Станична. Коли мав надійти поїзд зелїзничій, вийшли на перон начальник стації, прислуга зелїзнича, публика і урядник почтовий з возьним, везучим на візку експедицію почтову. Втім прибігло кільканацять людей уоружених револьверами, окружило урядника почтового і возьного і, заки ще міг хто небудь з публики опамятатись, ранили розбійники вистрілами з револьверу урядника і возьного, забрали цїлу експедицію почтову, де було кільканацять тисяч рублїв правительственних грошей і утїкли до недалекого лїса. Доси ще не вислїджено злочинцїв.
Ориґінальна пара молодят ставала сими днями під вінець в шлезкім місточку Шнеберґ. Жених Зальцер, уроджений 1795 року, бравшій участь в війнах 1813 і 1814 року, повінчав ся з женщиною, числячою 82 роки. Так отже ся пара молодят числить разом сто сїмдесять і вісїм лїт.
Дрібні вісти. Цїсар дарував громадї Виписки в повітї перемишляньскім 100 зр. запомоги на будову церкви. 