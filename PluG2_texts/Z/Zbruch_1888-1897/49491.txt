Вечерок в честь памяти Т. Шевченка.

З Камінки Струмилової.
Дня 22 н. ст. марта відбув ся в Камінцї струмиловій, при участи членів львівского співацкого товариства "Боян", вокально-декляматорскій вечерок в память незабутного поета нашого Тараса Шевченка.
Вступне слово виголосив о. М. Цегельскій, парох місцевий, а потім наступило виконанє точок богатої проґрами з такою прецизностію, що нам на провінції рідко коли лучить ся почути так знамените викінченє квартетів, дуетів і соль. Особливо недорівнані барітонові соля пана Ш. всіх одушевили. Акомпанював на фортепянї знаний п. Богд. зі Львова.
Деклямацій було дві: "Гамалїя" Т. Шевченка і "Вітчинї" Корнила Устіяновича. Першу поему виголосив п. В. досить поправно (замітити лише треба, що голос п. декляматора був добраний невідповідно) — другу поему віддала панночка Генуся Ц. з цїлим зрозумінєм, дуже точною интонацією та дуже добрим виголошенєм. Декляматорку нагородила публика грімкими оплесками.
Публики, добірної, зібралось богато. Сего разу і міщаньство, особливо молодше поколїнє, було заступлене численно. За те в замісцевих гостей ми майже нїкого не бачили.
На вечерок наспіла привітна телеґрама від посла Олександра Барвіньского:
"Слава Вам, що святкуєте память батька Тараса, що страдав за Русь Україну! З дороги шлю Вам привіт! Я духом з Вами!" — і два привітні письма: від львівских богословів камінецкого округа і від о. Омеляна Дольницкого з Ріпнева.
Богослови писали:
"Дорогі Родимцї! Честь Вам і слава, що поминаєте на своїй рідній земли нашого найбільшого народного пророка. Ми духом з Вами! Пісня безсмертного Тараса розпалює і наші серця любовію і посвященєм для нашої дорогої вітчини, для нашої незрячої братії. Няй же та пісня зазвенеть своїм звуком могучим в кождім рускім серци, що бажає лучшої долї для свого народу, няй підносить нас в гору, в щастю няй буде нашим имном похвальним, в недоли відрадою, а в боротьбі зазивом на невсипущій бій за правду і волю наших братів. Няй громове слово нашого пророка пятнує тих, що запродують свою рідну Матїр, няй кріпить голосом архангела честний непорочний труд, і няй кожде щиро-руске серце слухає, яким відгомоном відобьєсь та пісня від могил і курганів, що зберігають дорогі кости наших славних предків."
Львів 22 марта 1891.
[Наступають підписи.]
О. Ом. Дольницкій написав:
"За-для лихої дороги не могучи лично взяти удїлу в вечерку, засилаю бодай задушевний свій привіт: Слава і честь Вам Вп. Родимцї, що і в нашім повітї поминаєте нашого незабутного ґенія і защитника народної идеї! Память єго от рода в род!"
Устроєнєм сего вечерка в Камінцї доказав і наш куток, що високо цїнить ґенія Шевченкового. Вечерок зробив як наймилїйше вражінє а всї гостї виходили з повним вдоволенєм.
Чистого доходу з вечерка на фонд стіпендії имени Тараса Шевченка прийшло 25 зр. 76 кр. 