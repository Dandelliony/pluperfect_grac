◦ ◦ ◦ ◦ ◦ ◦ ◦ ◦ ◦ ◦

Посла о. Кирила Гаморака вибрала снятиньска рада повітова делєґатом до окружної ради шкільної. Між тим — як нам пишуть з Снятинщини — ц. к. краєва рада шкільна не затвердила вибору посла о. К. Гаморака. Факт сей — додає наш Вп. дописуватель — викликав велике огірченє в цїлім повітї. Що факт той мусїв викликати страшне огірченє, ми не сумнїваємось. Посол о. Гаморак тїшить ся в Снятинщинї великим поважанєм серед народу руского і навіть серед не-шовіністів Поляків, для повіту заслужив ся богато і посїдає цїсарскій хрест заслуги... і чоловіку котрий з довірія повіту засїдає в соймі та радить над справами цїлого краю і бере участь в ухвалюваню законів для краю не може засїдати в окружній радї шкільній?! До чого то доходить!
Дирекція "Народної Торговлї" повідомляє Вп. членів товариства, що дівіденду від удїлів по 6 від ста виплачує за показанєм книжочки удїлової каса центральна "Народної Торговлї" у Львові (ул. Вірменьска ч. 4.) і каси філіяльні в Станіславові, Перемишли, Дрогобичи, Коломиї, Тернополи, Снятинї, Рогатинї, Самборі, Стрию і Бродах.
Загальні збори института "Рускій Народний Дім в Коломиї" відбудуть ся дня 2 н. ст. падолиста с. р. в комнатах товариства "Родина" в камяници Т. Білоуса. Програма загальних зборів першій раз оголошена остає без зміни. П. Т. патріотів просить ся о громадну участь в загальних зборах і о численні вписи в члени того ж института а П. Т. членів института залягаючих з своїми членьскими вкладками о скоре вирівнанє залеглостей. Від управляютого Совіта "Руского Народного Дому в Коломиї." Кобляньскій, предсїдатель; д-р С. Данилович, секретар.
Анкета для укладаня руских підручників шкільних відбула недавно — як довідуємось — засїданє під презідією віцепрезідента краєвої ради шкільної М. Бобжиньского і при участи инспекторів краєвих Ив. Левицкого і Л. Ґермана. На засїданю явили ся: проф. універс. д-р Ом. Огоновскій, директор рускої ґімназії сов. Вас. Ильницкій, професори рускої ґімназії Нат. Вахнянин, катихит о. Ал. Тороньскій, д-р Юл. Целевич, д-р Ом. Савицкій, Ив. Верхратскій, і Лучаківскій, Петро Огоновскій, д-р Ом. Калитовскій, Илярій Огоновскій, і проф. нїмецкої ґімназії Плешкевич. Анкета переглянула нинїшні видавництва рускі до шкіл середних і постановила на-разї найдавнїйші — заступити новими і постепенно видавати нові, щоби підручники приноровити до нових плянів науки. Що-до виготовленя нових підручників — то рефлєктовано на спосібних в відповідних фахах професорів зі Львова і з провінції.
В деяких селах Сокальщини (кажемо: в деяких, бо не в однім) старші дїти, обовязані до шкільної науки, в днї зовсїм не вільні від науки — замість до школи спішать громадно на двірскі лани вибирати бараболю. Як собі той факт пояснити? Кажуть, що о тім инспектор окружний дуже добре знає...
Банкротство оголосила фірма Ліберман і С-ка в Борислави, ведуча експльоатацію воску земного. Пассиви фірми виносять 650.000 зр. Найбільше анґажований в тій справі єсть віденьскій банк кредитовий для торговлї і промислу, котрий давав згаданій фірмі позички на віск. Віск складав ся в маґазинах а ключі від него мав банк в своїх руках. Крім сего банку потерпіли при тім банкростві ще і инші фірми.
Відозва: Вп. панів Льва Гузаря, Алекс. Пясецкого, Теод. Курпяка і Юл. Гумецкого прошу, щоби зволили менї відворотною почтою подати свої адреси. Розходить ся о устроєнє концерту в Кракові в перших днях падолиста с. р. — Наталь Вахнянин.
Дрібні вісти. Цїсар дарував комітетови греко-кат. церкви в Лазах повіта ярославского 100 зр. на будову церкви. — Виставу в Празї до часу єї замкненя відвідало загалом 2,434.887 осіб. — Цїсар дарував громадї Библо в повітї перемискім 50 зр. на будову школи. — Віцепрезидент намістництва Лідль злюструвавши староство в Збаражи поїхав на візитацію староства до Бжеска. — Дня 27. н. ст. жовтня 1891 відбуде ся вінчанє п. Мирона Черлюнчакевича укінченого богослова з панною Ольгою Качмарчик дочкою о. Качмарчика пароха в Избах, стація зелїзницї Грибів. 