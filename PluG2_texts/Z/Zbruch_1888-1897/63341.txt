Справозданє з дїяльности видїлу товариства имени Шевченка у Львові.

Членів товариство им. Шевченка мало в роцї 1891 всїх 48, — з того у Львові 29 а по-за Львовом 19. Умер один член, а то заслужений голова товариства бл. п. Дамян Гладилович.
Вибраний на послїдних загальних зборах видїл уконституував ся в той спосіб, що заступником голови став проф. Володимир Шухевич, секретарем проф. Володимир Коцовскій, а адміністратором Кость Паньківскій. Серед року наступила в складї видїлу така зміна, що на місце недужого голови вступив до видїлу проф. д-р Юліян Целевич.
Видїл відбув в 1891 адміністративнім роцї девять засїдань звичайних, а одно надзвичайне. Займав ся — по-при справи друкарнї — головно двома річами: видавництвом літературної часописи "Зоря" і видавництвом "Збірника наукового".
"Зоря" оставала в роцї 1891 під редакцією п. Василя Лукича з Станиславова. З 1891-имь роком значно збільшено обєм "Зорі", введено илюстрації і заведено в нїй правопись фонетичну — з виїмком працї д-ра Омеляна Огоновского "Исторія літератури рускої" з тої причини, що ся праця передруковує ся книжками, а попередні томи почались правописію етімольоґічною. Що-до внутрішної вартости "Зорі" — то безперечно зміст єї став від часу реформи лучшій, часопись стала ся цїкавійшою а через се і придбала собі більше передплатників. Однак мимо того видавництво за для великих видатків на закупно або на виготовленє илюстрацій та на виготовленє премії-образа "Остап Вересай" — мусїло виказати 1.000 зр. недобору. Се, розумієсь, не відстрашило товариства від дальшого видаваня "Зорі", котрої значінє морально велике, і товариство сподїваєсь, що при постепеннім прибуваню передплатників покриють ся з часом кошти видавництва "Зорі".
"Збірника наукового" не могло товариство видати в 1891 роцї головно за-для того, що наукові працї не були ще покінчені. Редакцією Збірника займав ся д-р Юліян Целевич.
Справа зміни статута товариства перетягла ся через недугу голови товариства. Однакож видїл рішив взяти єї на дневний порядок загальних зборів по мисли проєкту, предложеного попередним загальним збором.
В роцї 1891 видало товариство передруком: "Без працї", оповіданє Ивана Франка, і "Навіжена", повістку Ивана Нечуя. Кромі того друкують ся ще: "Оповіданя Василя Чайченка" в двох томах і "Збігцї в Новороссії", повість Данилевского в перекладї з россійского. Небавом ті твори покажуть ся в розпродажи. На кошти друку "Збігцїв в Новороссії" зложив один патріот суму 330 зр.
Товариство взяло участь в похоронах незабутного голови свого, бл. п. Дамяна Гладиловича та й причинилось до коштів похорону і взяло участь в устроєню вечерниць в роковини смерти Т. Шевченка.
Справа літоґрафії і оферти на друк книжок для шкіл народних ще не порішені.
В справі наглячої потреби управильненя правописи в шкільних книжках внесло товариство представленя до міністерства просвіти і до ради шкільної. В справі повного виданя творів Тараса Шевченка — видїл, бачучи, що анкета спинює видавництво, відступило від угоди з товариством "Просвіта", а упросило д-ра Ом. Огоновского, що-би заняв ся виданєм. Тепер печатаєсь уже другій аркуш. Виданє буде складати ся з 4 томів формату давного виданя, буде друковане на хорошім напери і обіймати-ме до 50 аркушів друку. Всї чотири томи оправлені на взір клясиків нїмецких коштувати будуть 3—4 зр. З инших справ важнїйші полагоджені уступаючим видїлом, то внесенє оферти до сойму на видавництва для шкіл середних і поданє о дозвіл на отворенє своєї книгарнї у Львові.
Фінансова сторона товариства представляєсь так:
Актива:
Готівка в касї — 259.27 зр.
Вартість инвентаря — 10112.67 зр.
Дебітори — 9354.65 зр.
Вартість накладів — 1539.02 зр.
Запаси паперу — 950.00 зр.
Запаси фарби — 50.00 зр.
Кавція — 200.00 зр.
Разом 22465.61 зр.
Пасива:
Кредитори позичок — 3170.00 зр.
Кредитори паперу — 3591.35 зр.
Кредитори черенок — 1321.04 зр.
Кредитори фарби — 223.18 зр.
Залеглости адміністрації — 370.00 зр.
Разом 8675.57 зр.
Отже маєток товариства представляє суму 13.790.04 зр. 