Сумний прояв деморалізації в горішній верстві адміністрації державної.

Перед віденьским трибуналом суду карного відбула ся дня 28 с. м. дуже цїкава розправа против діюрніста Північно-західної зелїзницї Новака і проти почтового офіціяла Бурека, обжалованих о то, що брали помічну участь в злочиньстві надужитя власти урядової через приниманє дарунків. Однак не то цїкаве, що оба ті панове помагали в такій справі — оно буває, — але незвичайно цїкава тут річ: кому то они в того рода злочинї помагали. Отже розкажемо.   В вересни с. р. одержала віденьска прокураторія державна безименне донесенє, що радник двору і міністеріяльний др Войтїх Гофман, референт справ персональних в почтовій секції міністерства торговлї, уже роками при обсадї урядничих посад почтових вимагає позичок і таких инчих користей для себе, а за посередників служать єму діюрніст в міністерстві Ґрінне і офіціял почтовий Бурек в Празї.   На основі того донесеня починено доходженя і прокураторія зарядила увязнити радника Гофмана. Однакож Гофман, пронюхавши річ, застрілив ся. Остали ся оба посередники. Тілько-ж посередника Ґрінна не можна було знайти і, як опісля показало ся, було се имя прибране міністерского діюрніста Новака, котрий в жовтни с. р. щез з Відня і вступив на діюрніста при зелїзници в Празї під властивим своїм прозвищем — Новак. Єго і Бурека приставлено з Праги до Відня і виточено им слїдство.   Слїдство вспіло викрити чотири випадки надужитя власти радника двору і міністерского Гофмана. В 1888 р. був именований Іосиф Бехіне почтовим практикантом, хоч не мав потрібних студій, за позичку Гофманови 2.500 зр. В 1890 р. дістав Антон Франц посаду почтмайстра в Смечнї, обіцявши позичити Гофманови 3000 зр. Розуміє ся Гофман грошей не віддавав [н. пр. Бехіному пропало 2.200 зр.], а Францови віддав аж притиснений загрозою, що зробить карне донесенє. Посередниками у всїх справах були Бурек і Новак. Слїдство им се виказало, а они ще й на розправі наводили на своє оправданє, що нїби-то хотїли в той спосіб прислужити ся землякам своїм, аби Чехи діставали посади...   По переведеній розправі трибунал засудив Новака на три а Бурека на два місяцї вязницї.   Процес сей, нове виданє процесу радника двору Тшцєнєцкого в Чернівцях, не повинен лишитись без memento для голов центрального правительства...   Дѣло 