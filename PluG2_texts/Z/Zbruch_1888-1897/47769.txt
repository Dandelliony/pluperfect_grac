Жнива в Австрії. — Рух в руских товариствах.

Жнива в Австрії.
Міністерство рільництва оповістило статистичні дати з минувшорічних жнив в Австрії для найважнїйших родів збіжа і вина. Результат сей представляє ся в круглих числах так: пшеницї: в Австрії горішній 900 тисячів гектолітрів, в Сальцбурзї 88, в Стирії 915, в Каринтія 239, в Країнї 305, в Чехії 4048, в Мораві 1488, в Шлеску 170, в Галичинї західній 1242, на Буковинї 336 тис. гект.; жита: в Австрії гор. 2000, в Сальцбурзї 145, в Стирії 1171, в Каринтії 598, в Країнї 252, в Чехії 8821, в Мораві 3457, в Шлеску 605, в Галичинї зах. 1886, на Буковинї 458; вівса: в Австрії гор. 2318, в Стирії 1660, в Чехії 10598, в Мораві 4006, в Шлеску 1155, в Галичинї зах. 4967, на Буковинї 665; кукурудзи: в Стирії 888, в Каринтії 205, в Країнї 378, на Пограничу 518, в Дальматії 701, в Мораві 138, на Буковинї 1464 тисячів гектолітрів. Вина зібрано загалом 2340 тис. гектолітров. В порівнаню з минувшим роком була звишка при пшеницї о 474, при житї о 1141, при ячменю о 1978, при вівсї о 5383, при кукурудзи о 221 а при винї о 30 тис. гектолітрів. Загалом вина було в сїм роцї найбільше з послїдних 15 лїт. Рух в руских товариствах.
Другі загальні збори муз. товариства "Львівскій Боян" відбулись в недїлю в комнатах "Рускої Бесїди", почавши від 4-ої год. з полудня. Зборам проводив голова товариства, проф. Шухевич, протоколував п. Венгринович. Участників було, як на молоде товариство, досить поважне число, кільканацять пань і кількадесять панів. Предметом нарад були головно статути, котрі на перших загальних зборах передискутовано лиш до точки 13-тої. В нарадах забирали голос панї: Ганинчакова, Озаркевичева; з панів: проф. В. Шухевич, д-р Федак, Никола Шухевич, Павликів, Лепкій, Венгринович, Колесса, Хандерес і др. Найживійша дискусія вивязалась при точках, дотично уряду "діріґентки" і переходу маєтку товариства на случай розвязаня. П. Павликів вносив, щоби звести институцію дірі ґенток, а до видїлу товариства щоби замість діріґентки вибирати "представительку жіночого хору". По горячій дискусії упало то внесенє а принято лиш поправку проф. Шухевича до того параґрафу, щоби тую институцію для уникненя непорозуміня означити близше словами: управителька вправ жіночих хорів. Так само поставив був п. Павликів внесенє, щоби змінити дотеперішну стилізацію параґрафу що-до переходу маєтку товариства по єго розвязаню. Постанова та звучить так, що на случай розвязаня "Бояна", або єго упадку, маєток товариства переходить на "Руску Бесїду", сли-ж би "Бесїди" не було, на тов. "Просвіту" у Львові. П. Павликів вносив, щоби в першім рядї маєток був призначений на провінціональні "Бояни" або на инше руске співоче товариство у Львові, а аж відтак на "Бесїду". П. Лепкій поставив внесенє, щоби в дотеперішній стилізації додати лиш условіє, щоби "Р. Бесїда" передала маєток ново завязаному подібному товариству співочому, однак оба сі внесеня упали. Відтак відчитано реґулямін товариства, а позаяк реґулямін сей для товариства єсть дуже великої ваги, то проф. Шухевич просив членів о поданє своїх заміток і рад в тім дїлї, що члени і вволили. 