◦ ◦ ◦ ◦ ◦ ◦ ◦ ◦ ◦ ◦

Проґрама подорожі архикнязя Кароля Людвика на отворенє галицкої вистави краєвої. Архикнязь Кароль Людвик виїде з Відня дня 3 н. ст. червня поспішним поїздом о 10-ій годинї вечером і приїде до Львова в понедѣлок дня 4 н. ст. червня о годинї 2 мін. 32 (після середноевропейского часу). На двірци зелїзничім будуть дожидати приїзду архикнязя: намістник ґр. Бадені, маршалок краєвий кн. Сангушко з членами видїлу краєвого, командант корпуса з ґенераліцією, презідент міста з радою громадскою, представителї шляхти, духовеньство, члени комітету виставового і начальники властей. Маршалок краєвий і презідент міста повитають торжественно архикнязя короткими промовами. Архикнязь удасть ся відтак до палати намістництва, попереджений презідентом міста. О годинї 7-ій вечером відбуде ся обід у намістника. — Ві второк дня 5 червня о годинї 11-ій перед полуднем наступить торжественне отворенє вистави краєвої. О годинї 4-ій з полудня відбуде ся принятє у архикнязя в такім порядку: 1) Духовеньство; 2) маршалок краєвий з видїлом краєвим і представителями шляхти; 3) корпус офіцирскій; 4) члени комітету виставового; 5) презідент міста Львова з радою громадскою; 6) шефи департаментів намістництва, краєвої ради шкільної, ради здоровля, директор поліції, директор почт і телєґрафів, директор руху зелїзниць державних, начальники дирекції домен; 7) начальники висшого суду краєвого, суду карного і старшій прокуратор державний; 8) начальники краєвої дирекції скарбу і прокураторії скарбу; 9) ректор університету з сенатом академичним, ректор школи політехнічної, дирекція школи ветеринарії, дирекції шкіл середних, семинарій учительских і школи промислової; 10) презіденти палат адвокатів і нотарів; 11) палата торговельна і промислова та галицке товариство господарске; 12) старшина костела евангелицкого і 13) старшина жидівскої громади. О годинї 7-ій вечером обід двірскій. Межи годиною 9 і 9½ вечер у маршалка краєвого і освітленє міста. В середу, дня 6 н. ст. червня о годинї 11-ій перед полуднем виїде архикнязь на виставу. О годинї 7-ій вечером буде обід двірскій, а між годиною 9 і 9½ відбуде ся у кн. Адама Сапіги вечерок. В четвер дня 7 н. ст. червня о годинї 11-ій перед полуднем наступить дальше огляданє вистави. О годинї 1-ій в полудне снїданє у архикнязя Леопольда Сальватора а пополудни огляданє музея им. Дїдушицких і прогулька на гору Франц Іосифа. О годинї 7-ій вечером обід двірскій. На случай погоди о годинї 9-ій вечером прогулька на площу вистави. В пятницю дня 8 н. ст. червня відѣде архикнязь зі Львова до Відня поспішним поїздом о годинї 2-ій мін. 24 (після середно-европейского часу). В порі відїзду зберуть ся на двірци зелїзничім власти цивільні і войскові та репрезентації для торжественного пращаня архикнязя.   Нові читальнї "Просвіти" завязують ся в Купинї повіта жовківского і в Єрмаківцї повіта борщѣвского. Щасть Боже!   П. Александер Колесса одержав дня 21 н. ст. мая на віденьскім університетї степень доктора фільософії і виїздить на дальші студії на Фрайбурґа в Швайцарії.   Д-р Евгеній Кобриньскій виїхав дня 25 н. ст. мая з Трієсту кораблем "Евтерпе" до Александрії. Д-р Кобриньскій призначений австрійским правительсгвом для магомеданьских паломників з Босни, що їдуть до Мекки на поклін, яко санітарний комісар і буде их провадити з Джідда до Царгорода, куди босаньскі Магомеданцї прибудуть, щоби віддати честь султанови, яко голові их церкви.   Новий уряд телєґрафічний буде отворений з днем 1 н. ст. червня в Бродах на двірци і буде получений з истнуючим вже там урядом почтовим. Години урядові сего уряду означено: в днї звичайні від 8-ої рано до 12-ої в полудне і від 4-ої до 8-ої вечером, а в недїлї від 8-ої до 11-ої рано та від 7-ої до 8-ої вечером.   З міста пишуть нам: "Хвальну ц. к. дирекцію почт і телєґрафів запитуємо, чому в трафіках при улици Академичній і Баторого а навіть в головній трафіцї при ул. Галицкій нема нїколи руских друксортів, именно листів на посліплати і листів фрахтових?"   Дирекція вистави оголосить сими днями приписи для осіб відвідуючих виставу. Між тими приписами важнїйші отсі: Площа вистави буде отворена що день від 9-ої а в недїлї і свята від 8-ої години рано до 11½ в ночи. Для улекшеня закупна білєтів, буде можна купити від разу по цїнї зниженій бльок з 20 білєтами. Картки того бльока буде можна відступати иншим особам. Білєт треба при собі задержати через цїлий час огляданя вистави. Для студентів і робітників будуть видавати ся бльоки з білєтами вступу по зниженій цїнї. Поданя о ті бльоки по зниженій цїнї треба вносити три днї наперед, і то найменше о 20 білєтів. Білєти з бльоків неважні в тих днях, в котрих вступ на виставу буде підвисшений.   Бар. Кравс виїхав в суботу разом з родиною з Черновець на постійне житє до Відня, де буде дожидати пенсійного декрету. Барон Кравс не верне вже більше до Черновець.   Убійник Коркесів. Арештованого в Кракові Симеона Хому привезено до Львова. Однако слїдство поліційне ведене комісарем Шехтлем виказало, що Хома не міг убити Коркеса, бо — як се констатують урядові акти — власне в тім часї коли лучило ся убійство, сидїв він в львівскій вязници. Але на кождий спосіб арештованє Хоми причинить ся до відкритя убійника Коркеса, бо Хома має подати в тій справі потрібні вказівки. Ся загадочна справа вияснить ся в кількох днях.   Дрібні вісти. З днем 1 н. ст. червня стане у Львові виходити щоденна Gazeta wystawowa під редакцією п. Теофіля Меруновича і буде подавати найновійші вісти про виставу і з площі виставової.   Дѣло   