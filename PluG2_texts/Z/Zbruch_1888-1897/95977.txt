◦ ◦ ◦ ◦ ◦ ◦ ◦ ◦ ◦ ◦

По мисли оголошеної з новим роком нашої постанови, що "Дѣло" висилаємо лише передплатникам в правдивім значіню слова, подаємо нинї до відомости Вп. Читателїв, що тим, котрі мають які-небудь залеглости, висилку "Дѣла" в найблизшім часї здержимо. Отже просимо як найскорше вирівнати залеглости і надсилати передплату!   Зїзд повітових лїкарів відбув ся дня 28 н. ст. лютого у Львові. Взяло в нїм участь около 60 лїкарів. Збори відкрив протомедик д-р Мерунович, підносячи потребу такого порозуміня між лїкарями, особливо з огляду на повтаряючу ся що року холєру і инші епідемічні недуги. Предсїдателем нарад вибрано аклямацією д-ра Меруновича, єго заступником д-ра Баржицкого. Відтак д-р Мерунович в основнім дві години треваючім рефератї представив хід і розвиток епідемії холєричної в Галичинї, подавши на закінченє до відомости зібраних і опінію лїкарских кругів що-до згаданої справи. Надмір ревности при переведеню охоронних средств против холєри, виставляючій населенє на страти і неприятности, ганив бесїдник вказуючи на Залїщики, де тамошні міщане, в наслїдок такої ревности потерпіли на самих овочах звиж 30 000 зр. шкоди. Гідна уваги також примітка д-ра Меруновича що-до замиканя шкіл в заражених і місцевостях. Именно заявив він на основі зібраних даних, що ходженє дїтей до школи не лише не представляє нїякої небезпечности, але противно, зменшає єї, бо дїти не волочать ся тепер по місцях і домах, де панує передовсім зараза і з-відки єї дальше розносять. Над тим рефератом вивязала ся довша дискусія, в котрій взяли участь численні бесїдники. Другою точкою нарад була справа полїпшеня платнї повітових лїкарів. По дуже оживленій дебатї рішили збори домагати ся за посередництвом депутації до ради державної і до міністрів придїленя 3/10 лїкарів до Х-ої, 3/10 до ІХ-ої, 3/10 до VIII-ої і 1/10 до VII-ої кляси ранги, крім того скороченя лїт служби на 30, подвоєня дієт в часї холєричних епідемій і т. п. Вкінци рішено постарати ся о вибір лїкарів на послів до ради державної і до сойму, щоби лїкарі мали фахових заступників. По скінчених нарадах відбув ся спільний обід.   Дрібні вісти. У Львові помер властитель звістної каварнї Густав Генрик Шнайдер в 64-ім роцї житя.   Дѣло 