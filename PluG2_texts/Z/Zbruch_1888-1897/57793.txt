В справі втрат хлїборобів через маневри війскові.

З Перемиского.
В Старяві і в селах коло Старяви відбували ся маневри артилєрії острими набоями від дня 27. липня с. р. через цїлий місяць від години 5-ої рано до години 1-ої по полудни, щоденно кромі недїль і свят. Людям в тих сторонах маючим поля заказано було підчас стріляня в поли робити. Страти через той заказ люде мали великі, бо не тілько, що через більшу половину дня не могли самі робити, анї робітникам нанятим, дорого в тім роцї оплачуваним (по 50—80 кр. денно), не мали дати роботу, але обмежені на несповна половину дня були примушені працю свою з великими трудами і стратами з поля збирати. Хто такій щасливий, що не досвідив наслїдків маневрів війскових, може собі представити трудність велику, особливо в обсушуваню сїна і всякої пашнї. Сїно і конюшина, оставлені через час на покосах, утерпіли через дощі нічні і роси, почорнїли і стратили богато на власностях поживних. Але люде терпіли радо в надїї, що дістануть відшкодованє справедливе.
Дня 28. серпня с. р. зїжджає комісія зложена з війскових людей, з секретаря староства перемиского, одного члена з скарбової дирекції і з двох таксаторів заприсяглих, і орікає, що не може платити відшкодованя сего рода, бо не дасть ся тая шкода ухватити (власне вираженє згаданого секретаря). Один лише таксатор заприсяглий сказав, що по єго мнїню втрата часу повинна би трема робітниками від морґа відшкодована бути. А і другій таксатор заприсяглий не був противний відшкодованю. Прочі всї члени голосами своїми супротивились всякому відшкодованю того рода.
Зваживши, що маневри артилерійні що року у нас повтаряють ся; зваживши, що ми на цїли войскові платимо податки зарівно як всї, а нїяк не єсьмо обовязані до більших жертв на цїли цїлої держави, — то жителї тих сторін звертають ся через часописи до висших вдастей з представленєм, щоби утрату часу в господарстві і з нею звязану конечну утрату в силї поживности паші сторонам маючим поля і сїножати в лінії стрілів гарматних звернути приказали, і то через комісію, котра би хотїла і уміла "ухватити" того рода страти, а на будуще перерви в стріляню по два днї що тиждня зарядили, або місце до маневрів що року в инших місцевостях вибирали.
Жителї сторін потерпівших через маневри звертають ся також до наших руских послів в радї державній і в соймі, щоби они своїми вимовними представленями людність обтяжену різними тягарами від поважних висше втрат охоронили.
Жителї з Старяви. 