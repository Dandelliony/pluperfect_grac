Експедиторка почтова перед трибуналом. — Цісарева австрійска — грецким послом.

Експедиторка почтова перед львівским трибуналом карним. Обжалована Марія Павлі справовала уряд експедиторки почтової в Янові і в тім часї мала забрати для себе 250 зр. 66 кр. з грошей вплачених на перекази. П. Павлі робила се в той спосіб, що вплачені гроші не вписувала в цілости в книги почтові, ино вписувала одиниці і десятки а опускала сотки. Коли-ж вистаралась о гроші, або на перекази вплачено нові гроші, то поправляла в журналах касових давнїйше вписані перекази, та тим способом вирівнувала давнїйші дефравдації. Так робила она три роки. Підчас розправи виявились сумні відносини обжалованої. Марія Павлі удержувала цілу родину, підпомагала недужого батька, а від експедієнтки почтової в Янові, п. Пшиборовскої, не одержала за 20 місяців нїякої платнї. Платня та мала бути виплачена з грошей, що впливали до каси почтової з розпроданих значків почтових. Не диво отже, що бідна експедиторка сама собі в сей спосіб виплатила платню. Також і инчі особи могли достатись до каси вертгаймовскої в урядї почтовім в Янові, бо другій ключик до сеї каси десь згубився. Бідна дївчина маючи тілько клопотів, нераз забувалася і виплачувала сторонами більше як належало. Настоятелька почти, п. Пшиборовска, не вглядала в діловодство почтове і полишила Марії цілком вільну волю в урядованю. Боронив обжаловану д-р Дзендзелевич і єго слова та докази подїлали так на присяжних, що они майже одноголосно заперечили єї вину а трибунал увільнив Марію від обжалованя. Скарб державний не потерпів нїякої шкоди.
Цісарева австрійска — грецким послом. Цісарева Єлисавета проживає тепер на острові Корфу і робить прогульки до инших сусідних островів йоньских. Людність тамошна витає єї всюди з вєликим ентузіязмом і в одній місцевости на доказ свого поважаня і радости, предложили цісаревій мандат посольскій. Цісарева подякувала за се а натомість хотіла дати тамошному начальникови гроші до роздачи між бідаків. Ба і в тім клопіт, бо начальник заявив, що на тім острові нема бідних людей, та тому не приняв жертвованих грошей. 