Министерство оборони краєвої. — Майстри шевці львівскі. — Загальні збори робітників львівских. — Захід карного дому в Ратиборї.

Министерство оборони краєвої в порозуміню з министерством війни постановило, що скарб войсковий має в році 1889. платити за обід, якій господар дому обовязаний підчас переходу войска давати воякови стоячому у него на кватирї, по 21 5/10 кр. в містї Львові, по 21 кр. в Кракові а по 14½ кр. в прочих стаціях по краю.
Майстри шевці львівскі, хотячи рахувати себе перед конкуренцією фабричної обуви з Медлинґа, завязали комитет, котрий має занятись основанєм магазину обуви шевців львівских. В тій ціли має завязатися товариство шевців з обмеженою порукою, з удїлом на 50 зр. Уже з кінцем сїчня мають відбутись загальні збори членів товариства для вибору старшини товариства. Щасть Боже!
Загальні збори робітників львівских відбудуться в недїлю 13 н. ст. сїчня о год. 10 рано в сали ратушевій. На порядку дневнім зборів стоїть справа палат робітничих. Зібрані мають ухвалити инструкцію для делегатів до анкети скликаної до Відня для наради над заложенєм палат робітничих. 
Богато заходу має заряд карного дому в Ратиборї на Шлеску з засудженим на смерть розбишакою Горзаном, котрий, по неудачнім замаху на прокуратора, намірив заморитись і нїяк не хоче приймати поживи. Щоби розбишаку удержати при житю, мусять що дня лїкарї з службою приходити до келії Горзана, привязати єго до стовпа, отворити шрубою заціплені зуби, вложити між зуби клинок а потім ґутаперхову рурку і впомповати нею до жолудка літр молока завареного з пшеничною мукою. Операція дуже приємна! 