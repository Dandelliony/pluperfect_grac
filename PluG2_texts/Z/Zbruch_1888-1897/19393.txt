Затвердженє виборів. — Вінці на домовину цісаревича Рудольфа. — З зелїзниць державних. —  Познаньскі газети. — Червоні писанки шкідні здоровлю.  

Затвердженє виборів. Цісар затвердив вибір Мечислава Конопацкого на презеса, а о. Николая Сїчиньского на вице-презеса ради повітової в Збаражи; Винкентія Витославского на презеса, а о. Іосифа Лопатиньского на вице-презеса ради повітової в Долинї.
Вінців на домовину пок. цісаревича Рудольфа зложено 865 в вартости до 100.000 зр. Найціннїйший був вінець від дневникарїв з Парижа (коштував 1000 франків) а потім від королевої Викторії (зроблений у Відни за 400 зр. а. в.). Всї ленти из зложених вінців переховано, по воли цісаря, в домовім архиві Габсбургів.
З зелїзниць державних. Дирекція руху оповіщає, що з днем 1 марця с. р. зайдуть зміни в розкладі їзди особових поїздів, а то: 1) Поїзд особовий ч. 111 відїздить зі Стрия по приїздї ранїшного поїзду львівского ч. 811 і лучиться в Станиславові з поспішним поїздом зелїзниці Львівско Черновецко-Яскої ч. 1. До Гусятица приходить о год. 7 мин. 41 вечером. 2) З Станиславова до Чорткова ходити буде поїзд товаровий везучій особи. Той відїздить з Станиславова рано о год. 4 мин. 35 по приїздї нічного поїзду львівского ч. 5 зелїзниці Львівско-Черновецко-Яскої. Згаданий поїзд товаровий приходить до Чорткова о год. 1 мин. 35 з полудня і суть при нїм лиш вози особові II і III кляси.
Познаньскі газети польски подають факт, що в Гнїзнї трибунал судовий засудив Поляка Ігната Пйотровского на 24 годин арешту, за то, що не хотїв яко свідок зізнавати по нїмецки, а зізнавав по польски. Суд схарактеризував се яко "невідповідне поведенє перед судом". Засудивши Пйотровского на 24 годин, суд рівночасно загрозив єму, що коли дальше буде опиратись, буде зараз засуджений на три днї. Тогдї Пйотровскій почав зізнавати вже по нїмецки.
Червоні писанки великодні признала найвисша власть санитарна у Відни шкідними здоровлю; бо крашені суть аніліною.  