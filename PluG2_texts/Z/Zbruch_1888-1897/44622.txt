◦ ◦ ◦ ◦ ◦ ◦ ◦ ◦ ◦ ◦

Лондон 1 грудня. Становище Парнеля єсть загрожене. Він виїхав вчера до Корку, щоби особисто переконати ся о настрою своїх виборцїв. Загально однакож припускають, що Парнель не уступить, бо 22 виборцїв постановило стояти вірно при нїм.
Константинополь 1 грудня. Порта має вислати окружник до репрезентантів заграничних, в котрім повідомить их, що буде виганяти з краю чужих підданих, бо переконала ся, що они — як то зробили н. пр. грецкі піддані в Смирнї, — викликують непокої.
Петербург 1 грудня. Міністер фінансів заявив, що правительство не думає о змінї валюти.
Відень 2 грудня. Нинї розпочинає ся конференція в справі австро-нїмецкої угоди торговельної. Правительство зачислило Болгарію до держав, котрим має ся дати найбільшу пільгу митову. Фактом сим признано правительство болгарске законним.
Букарешт 2 грудня. Опозиційна більшість сенату зложена з партії Катарджа і лібералів вибрала предсїдателем Фльореска. Правительство заявило, що не годить ся з тим вибором. Мабуть прийде знов до кризи.
Петербург 2 грудня. З Владивостоку наспіла вість о бунтах Хинцїв в Тієнтсинї, котрі загрозили, що виріжуть всїх Европейцїв.
Берлин 2 грудня. Банкир Бляйхредер дав півтора міліона марок на заложенє шпиталю для Коха. 