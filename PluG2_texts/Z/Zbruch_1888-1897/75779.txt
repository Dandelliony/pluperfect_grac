◦ ◦ ◦ ◦ ◦ ◦ ◦ ◦ ◦ ◦

Руско-народний театр виїзджає з Долини дня 25 н. ст. сїчня і переїздить до Дрогобича, де розпічне представленя в четвер дня 26 н. ст. сїчня народною опереткою "Запорожець за Дунаєм" при участи п. Кунцевича, бувшого артиста скарбківского театру. Представленя будуть відбувати ся кождої недїлї, вторника, середи і четверга. Належить надїяти ся, що доохрестна публика руска прийде з помочію нашій народній институції і численною участію подасть дирекції театральній змогу перебути довшій час в Дрогобиччинї.
Д-р Антін Горбачевскій відкрив канцелярію адвокатску в Чорткові в домі панї Людвикової на старім Чорткові.
Почетне горожаньство надала рада міска в Кутах косівскому старостї п. Сабатови. В містї панує з тої причини велике зачудованє, бо нїхто не знає, що спонукало раду міску до такої ухвали. Може примір Косова, де перед недавним часом надала рада міска п. Сабатови почетне горожаньство, бо впрочім не причинив ся п. староста нічим до добра Кут, хиба що перебуває тут підчас урльопів. В цїлім-же повітї весь нарід гірскій стогне в пазурах.
Вибори до ради міста Львова. Оногди вечером відбули ся в сали ратушевій наради передвиборчих комітетів т. зв. загального комітету властителїв реальностей. Оба ті комітети порозуміли ся що до спільної акції при виборах і ухвалили лісту 100 радних. Між предкладаними кандидатами на радних уміщено чотирох Русинів а то: сов. Іос. Левицкого, д-ра Дам. Савчака, д-ра Сельского і о. Адольфа Василевского. Минувшого року приймив був т. зв. міщаньскій комітет 7 Русинів на свою лісту.
Видїл краківскої ради повітової розіслав до зверхностей громадских свого повіта докладні поясненя о нових грошах з илюстраціями, представляючими ті монети з обох сторін. Се зарядженє краківского видїлу повітового дуже на часї, бо тим способом можна поучити селян, щоби не дали визискувати себе несовістним обманникам, що з нагоди зміни валюти туманять нарід в різних околицях краю.
Дрібні вісти. Львівскій адвокат д-р Анзельм Люка перенїс свою канцелярію зі Львова до Золочева. — Дня 2 н. ст. лютого відбуде ся в Лімнї вінчанє окінченого богослова Дениса Гичка з панною Ант. Яворскою, дочкою тамошного пароха. 