◦ ◦ ◦ ◦ ◦ ◦ ◦ ◦ ◦ ◦

Товариство "Лютня" дає в недїлю 27 вересня с. р. концерт в сали "Народного Дому" при участи орхестри 55 полку і баритоніста п. Теод. Борковского. Концерт зложений з творів, які співала "Лютня" на концертах під час прогульки до Праги. Початок о 7-ій год. вечером. Вступ на салю 1 зр. 20 кр.
Вистава огородничо-пчільнича у Львові буде отворена завтра т. є. 26 н. ст. вересня о 11 годині перед полуднем в огородї ботанічнім при університетї.
Старі почтові марки, заосмотрені цїсарским орлом, можна ще до кінця вересня вимінювати в почтових урядах без нїякої доплати. По тім речинци не будуть они вже мати нїякої вартости. З нових почтових марок будуть також усунені деякі роди а то 20, 24, 30 і 50 крайцарові а на их місце будуть заведені нові, на котрих цїна буде виписана скісними черенками.
В справі о Морске Око наступило вже урядове поясненє поступованя мадярских жандармів в дни 4 н. ст. липня, котрі загрозили були галицкій судовій комісії ужитєм оружія. В поясненю каже ся, що поступованє жандармів було оправдане, бо они одержавши телєґрафічний приказ наджупана не допускати на спірну територію нїякої комісії, мусїли сего приказу держати ся. Без позволеня-ж правительства угорского не могла австрійска комісія урядувати на чужій території а то длятого, що спір о політичну границю краю ще не порішений.
Додаток для ранених офіцирів. Міністерство війни розпорядило, що ті офіцири чинної служби, котрі підчас уїзджуваня своїх коней або підчас вправ кінноти потерпіли такі ушкодженє тїла, що до дальшої служби стали неспосібні, можуть, по докладнім розслїдженю нещастного случаю, побирати дожизненний додаток т. з. додаток для ранених офіцирів.
Для бурс, містячих убогу молодїж шкільну удїлив видїл краєвий в порозуміню з краєвою радою шкільною слїдуючі запомоги: I. для бурс руских: в Бережанах 100 зр., в Дрогобичи 100 зр., в Перемишли 100 зр. і Станіславові 150 зр. а II. для бурс польских: в Дрогобичи 300 зр., в Ярослави 200 зр., в Ряшеві 200 зр., в Самборі 100 зр., в Станіславові 300 зр. і учительскій бурсї в Тернополи 300 зр.
Дрібні вісти. Цїсар дарував громадї Орховичі в повітї мостискім 100 зр. на будову шкоди. — У Львові помер совітник намістництва Антін Андагазій в 52 роцї житя. — Дня 26 н. ст. вересня відбуде ся у Львові вінчанє Стан. Воляньского аптикаря в Щирци в панною Ольгою Диметівною дочкою бл. п. Михайла Димета. 