◦ ◦ ◦ ◦ ◦ ◦ ◦ ◦ ◦ ◦

Впреосв. митрополит Сильвестер вернув ві второк вечером зі своєї візитації деканальної, повитаний духовеньством архикатедральної церкви і численними вірними. — Як зачуваємо, загадав Впреосв. митрополит виїхати около 20 с. м. до Підлютого на лїтне мешканє.
Розправа карна против Анни Павликівної арештованої з нагоди наміреного устроєня віча робітницкого в Чернівцях дня 1 н. ст. мая і обжалованої о провину з §.303 і 305 закона карного відбуде ся перед звичайним трибуналом 14 н. ст. червня о 9-ій годинї рано в Чернівцях. Обжаловану боронити буде д-р Сев. Данилович з Коломиї. Акт обжалованя обіймає девять аркушів і подає між иншим також характеристику руского радикального сторонництва.
Перші загальні збори руского асекураційного товариства "Днїстер" мають — як довідуємось — відбути ся дня 29 н. ст. червня. Отже кождий, хто ще доси не зложив удїлів, повинен з присилкою грошей поспішити, бо инакше не буде міг взяти участи в зборах. Читальнї зелїзничі, призначені для вигоди подорожних, устроює на більших стаціях зелїзничих в Галичинї анґлійске товариство Globus, котре займати ся буде також продажею ґазет на перонах. Заступником товариства для Галичини установлено п. Ґольдштайна, котрий розпочав вже приготовляючі роботи. Читальнї будуть віддані до ужитку публики дня 1 н. ст. липня.
Черновецкі рускі товариства народні святкують дня 13 н. ст. червня вечерком память Шевченка, Шашкевича і Федьковича. В концертї возьме участь дванацятка членів "Львівского Бояна", соліст-барітон п. Шиманьскій, знаний з концертів у Львові і Празї, а також директор черновецкої консерваторії музичної п. Ґржімалі з професорами сеї-же консерваторії. Вага сего вечерка велика. Черновецкі Русини виступають з святкованєм прилюдно і запрошують також і неруску публику, щоби познакомити єї з идеями наших поетів, — тож народна честь вимагає того, щоби Русини явились численно і сим заявили, як им дорога память ґеніїв. А могли би причинити ся до звеличеня того свята в значній мірі також Русини з Галичини, з галицкого Покутя, котрі не так часто, ба навіть дуже рідко мають у себе нагоду святкувати такій празник. Длятого кладемо на серце кождому щирому патріотови Русинови з тамтих сторін, щоби явив ся в тім дни в Чернівцях — а тим додамо ще більшої заохоти буковиньским патріотам до их тяжкої працї на поли народного розвитку.
Град. Дня 5 н. ст. червня по полудни навістив град повіт ярославскій і знищив засїви в громадах: Хлопичах, Монастирі, Нелипківцях, Радаві і Завадові. Староство зарядило доходженє для відписаня податків.
Самоубійства у війску. В Перемишли відобрали собі житє стрілами з карабінів підофіцир 24-го полку піхоти і вояк 10-го п. п. Причина самоубійств не звістна. В ґарнізонї перемискім відобрало собі житє в послїдних 4-рех тижднях чотирех вояків.
Дрібні вісти. Видїл краєвий жертвував 500 зр. для родин, потерпівших в наслїдок катастрофи в Пшибрамі. Квоту сю має ся переслати на руки тамошного бурмістра. — Совітник двору, ґр. Лось, перевів сими днями люстрацію староства бучацкого і чортківского. — Анатоль де ля Форж, францускій журналіст і бувшій віцепрезес францускої палати послів, застрілив ся, бо чув, що попадає в недугу ума. 