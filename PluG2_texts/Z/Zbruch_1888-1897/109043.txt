◦ ◦ ◦ ◦ ◦ ◦ ◦ ◦ ◦ ◦

Наш артист-співак п. Александер Мишуга зобовязав ся контрактово виступати на сценї польского театру у Львові від сїчня 1897 р. П. Мишуга відкинув користні пропозиції заграничних дирекцій театрів, бо як каже, нїгде єму не є так приятно співати як у Львові.   Редакція "Буковини" просить нас оповістити, що і в слїдуючім роцї ґазета "Буковина" буде виходити що-дня крім недїль і свят.   Ґенеральна дирекція заряду тютюневого принимає практикантів до служби при галицких фабриках тютюну і при урядах закупна тютюну. Окінчені студенти університету і академії технічної або рільничої дістануть зараз при вступі 500 зр. евентуально 600 зр. річного адютум, а окінчені ученики середних шкіл аж по відбутю відповідної практики 400 зр. Кандидати повинні знати обі краєві мови і нїмецку. Поданя належить вносити до ґен. дирекції заряду тютюнового у Відни.   За спроневіренє засудив суд в Чернівцях листоноса Павла Онуфрійчука на 18 місяцїв вязницї Онуфрійчук присвоїв собі два грошеві листи, адресовані до фірми Шльосман в Чернівцях, в яких находилось разом 1227 зр. і 60 кр., а крім того підписував адресатів на почтових переказах і відбирав з каси гроші. Обжалований заявив, що грошеві листи загубив, а другі неправильности оправдував неладом в почтовім урядї. Товариші Онуфрійчука зложили на частне покритє спроневіреної суми 120 зр.   Загадочний кістяк. В Жовкві при копаню бараболь в однім огородї на передмістю Глиньскім відкопано людскій кістяк, що після ореченя знатоків міг пролежати в земли 15–20 лїт. Тому що в тім місци не було цвинтаря, а родина властителїв огорода не має найлїпшої слави, то заходить підозрінє якогось злочину. Судове слїдство вже веде ся.   Ориґінальна але й неделікатна рекляма. Американьскі часописи доносять, що в кількох домах божевільних заведено їзду на біциклях, бо обертанє ногами колїс має впливати успішно на хорі уми божевільних. Розуміє ся, що се є лиш ориґінально придумана рекляма фабрикантів, оригінальна і не конче делікатна.   Дрібні вісти. Директор почт і телєґрафів, совітник двору Иван Любич Сеферович виїхав в справах урядових до Відня, а заряд ц. к. дирекції почт і телєґрафів обняв старшій совітник Ем. Габерлє. — Етелька Селеш, засуджена на 1½ року вязницї за фальшованє векслїв на имя архикн. Євгенія, втїкла з ґр. Баворовским з Будапешту в Америку. — На зелїзничім двірци в Чорткові погиб під колесами льокомотиви машиніст Ян Цімер. — У Львові помер Каєтан Яблоньскій, оден з найстарших львівских книгопродавцїв, в 81 роцї житя. — Презідент висшого суду краєвого д-р Ал. Тхоржницкій вернув вже з Черновець до Львова. — Ювілей 30-лїтної літературної дїяльности буде святкувати 14-ого грудня в Кракові знаменитий польскій поет Адам Асник.   Дѣло 