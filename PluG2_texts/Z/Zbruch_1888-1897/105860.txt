◦ ◦ ◦ ◦ ◦ ◦ ◦ ◦ ◦ ◦

Заборона наради селяньскої. В Городку коло Львова мало відбути ся довірочне зібранє селян, устроєнє господарем Хоростїлем. Хотяй все було зроблене після вимог закона, то не зважаючи на се явив ся у Хоростїля жандарм, арештував єго "за урядженє бунту" і відставив до суду, щоби: "оправдав ся".   Краєва комісія для справ промислових на засїданю дня 14 с. м. полагодила прелімінар видатків краєвих на цїли промислові на р. 1897 і ухвалила виказати видїлови краєвому отсі потреби: На доповняючі школи промислові від краю 25.265 зр., від правительства 24.260 зр. На школи для промислу деревного 19.638 зр. від краю, а 8.092 зр. від правительства. На школи гончарскі 7.372 зр. від краю, 5.900 зр. від правит. На школи шевскі 3.100 зр. від краю, 1.862 зр. від правит. На ткацкі школи 23.138 зр. від краю, 17.280 зр. від правит. На школу поворозничу 880 зр. від краю, 500 зр. від правит. На школи коронкарскі і гафтярскі від краю 4.310 зр., від правит. 1.600 зр. На підмогу иншим заведеням жіночих робіт 2.720 зр. від краю, 2.650 зр. від правит. На підмогу державним школам фаховим 5.766 зр. На загальні цїли промислового шкільництва, на прибори наукові, стипендії, люстрації і т. и. 33.970 зр. На адміністраційні видатки комісії 4.480 зр. На запомоги і позички промислові 35.000 зр. На школи і стипендії торговельні 8.200 зр. Разом від краю 173.839 зр., а від правительства 62.144 зр. З важн]йших подробиць прелімінаря зазначити можна підмоги для трех нових доповняючих шкіл промислових в Бучачи, Живци і на другу школу в Перемишли; підмоги для двох нових шкіл кошикарских в Войславю і Стриганцях; на уладженє і заведенє віддїлу механічного ткацтва в ткацкій школї в Короснї і 3.000 зр. підмоги для торговельної академії, котру незабаром правительство гадає отворити у Львові. Змінено орґанізацію колод]йскої школи в Камінцї Струмиловій: додатковий курс боднарства буде знесений, а з слїдуючим роком шкільним заведе ся на єго місце курс сокирництва; курс той в зимових місяцях занимати ся буде наукою теоретичною, рисунками і вправами в варстатї, а в лїтї самою тілько практикою при будовах під надзором заведеня.   Сумна пригода зайшла сими днями в Бережанщинї. В приходї Вербові мала відбути ся тридневна місія під проводом оо. Василіян. Місія була призначена на днї від 13–16 червня. Тимчасом слабосильний парох вербівскій о. Ивасечко так ревно займав ся приготовленєм до тої місії, що аж занеміг. Поїхав проте на пару днїв перед місією на пораду до лїкарів до Бережан і там умер нагло дня 12 червня, то є в навечеріє місії в своїм приходї. ОО. місіонарі їхали до Вербова на Бережани, а коли звідали ся, що парох вербівскій лежить упокоївшій ся в Бережанах, а ще до того о. декан Кордуба обходив в Бережанах тридневний ювілєй унії берестейскої, затримали ся оо. місіонарі на тих три днї в Бережанах. Тимчасом згромадило ся в Вербові велике множество народа з околичних сїл на місію, а ту нема нї пароха нї оо. місіонарів. Ще добре, що приїхав до Вербова о. Танчаковскій, декан нараївскій, і о. Дидик парох з Вербова. Тії оба мусїли им в недїлю заступати оо. місіонарів. Аж в недїлю пізним вечером прибув до Вербова оден Василіянин і той оголосив зібраному народови, що перше мусять похоронити пароха а відтак аж відбуде ся місія. В понедїлок дня 15 червня похоронено в Бережанах пароха з Вербова о. Ивасечка, а ві второк вечером зачала ся місія в Вербові.   Самоубійство. В густих корчах лїсу лисенецкого, в місцевости званою "Дубина" найдено оногди тїло самоубійника. На місце зїхала комісіа судово-лїкарска і сконстатувала, що тїло, вже й розкладаюче ся, лежало від кількох днїв, а смерть наступила від кулї револьверової. При самоубійнику найдено три листи з написію "прошу отворити". З листів тих показало ся, що самоубійником є Каєтан Ґодфреїв учитель ґімназіяльний з Бучача, пробуваючій тимчасово на лїченю у Львові. Причиною самоубійства була невилїчима хороба.   Товариство друкарске "Ognisko" устроює в недїлю 21 н. ст. червня прогульку до лїса "на Пасїках". Вступ 20 кр.   Дѣло 