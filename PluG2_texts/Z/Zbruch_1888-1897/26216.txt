Археологичні розкопи. — Скарб.

Археологичні розкопи. З екскурзій, устроєних краківскою академією наук в сїм році в ціли розслїдів антропологично-археологичних, д-р Коперницкій повідомив презеса Маєра, предсїдателя комисії антропологичної, що в Липици застав вже лиш останки величавого кладовища, але все таки, для розслїду хотяй єго країв, розкопав по-над 200 метрів квадратових. Найшлися самі останки, але такі, що покрили і труди і кошти академії. Бо через се потверджено, що в часї зелїза рівночасно загребувано і палено тїла мерців. Між попільницями, відмінного виду від инших славяньских, найшлося богато цікавих предметів, а то одна гарна фібуля зелїзна, зроблена на подобу бронзових римских з часів Траяна. Дальші розслїди задержали ще д-ра Коперницкого в тій околици. Також в селї Сернки, півтора милї від Бурштина, мають бути в вапнистій скели печери, подібні до печер в Ойцові. Академія вишле до розслїдів п. Оссовского.
Скарб. Недавно тому робітники, що ломали над берегами Бога камінє під уманьскій шлях, надибали на замурований між скелями скарб. Скелї суть на грунтах селян місточка Ладижина. Власти громадскі повіту гайсиньского в подільскій губернії розслїджують пильно ту справу, бо надїються викрити ще більші скарби. Як можна вносити з останків найденого скарбу, (бо більша часть перейшла в руки жидівскі) найшли богато і цінних предметів, а то кільканацять срїбних ложок, миски, перстені, пояси срїблом вишивані, ґузики, та досить грошей. Всї предмети гарної роботи а з гербів і латиньских написів можна вносити, що суть з кінця XVIII віку. Догадуються, що сей скарб закопали гайдамаки, бо недалеко по другім боці Бога суть місця, де боролись гайдамаки з ворогами.  