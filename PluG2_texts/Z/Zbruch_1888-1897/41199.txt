Кс. Станіслав Стояловскій. — Афера посла Абранього.

Кс. Станіслав Стояловскій
похожає собі тепер по Львові, тож неправдивими показали ся поголоски єго противників між Поляками, що нїби то він утїк до Америки. Пересидївши в арештї краківскім час торжества похорону мощей Адама Мицкевича, кс. Стояловскій був ескортований з Кракова до Львова а потому, кажуть, знов чомусь из Львова до Кракова, але по дорозї утїк. З того і пійшла поголоска, що коли вже утїк, то певне аж до Америки. Ну, се показало ся неправдою і кс. Стояловскій, видко анї не думає їхати за океан, бо досить дїла має ще в краю з своїми противниками. А за нинїшних противників кс. Стояловскій уважає вже не Русинів, котрим во время оно чинив стілько пакостей, але своїх братів по крови — Поляків, і то майже без виїмки, як демократів так і консерватистів, не тілько світских, але і духовних. Кс. Стояловскій видає в Кракові ґазетку Dzwon в котрій веде борбу зі всїми католицкими часописями галицко-польскими. Зачеплена в Dzwon-ї редакція якись Rooznik-ів kaplansk-их умістила в львівскім Przegląd-ї заявленє, що з кс. Стояловским полемізувати не буде, бо "уважає се за річ білше як ухибляючу полемізувати з чоловіком, котрий чув ся змушеним вириватись из рук сторожи безпеченьства публичного, а яко священик не хоче угнутись навіть перед рішенєм столицї апостольскої". Заразом редакція Rooznik-ів kapłańsk-их подає до прилюдної відомости, що кс. Стояловскій неправно титулує себе monsignor-ом, бо столиця апостольска відобрала єму достоїньство папского пралата, а з тим і титул monsignore... Афера посла Абранього.
Ми доносили вже давнїйше, що угорскій поc. Абраній, котрий оголосив був свого часу интервю з кн. Бісмарком вибрав ся був, коли кн. Бісмарк всему заперечив, до него, щоби зажадати від него сатисфакції. Не діставши тої сатисфакції, оголосив тепер Абраній цїлий хід тої справи і обстає при тім, що він розговорював з кн. Бісмарком і так пише:
"Дня 15 липня вислав я письмо до кн. Бісмарка з повідомленєм, що переїзджаючи через Нїмеччину, зложу єму мій поклін і при сїй нагодї просив я, щоби він пожертвував менї кілька хвиль. На то одержав я прихильну відповідь від єго сина ґр. Вільгельма. Дня 29 липня станув я в Берлинї і тут одержав від редактора Hirlap-a, Ракошого письмо, котрий просив, щоби я моє интервю оголосив лиш в Нirlap-ї і питав мене, що я за то жадаю. Я відповів, що 40 зр. і моє условіє принято. Кн. Бісмарк відїхав був тогди з Фрідріхсруге до Шенгавзен. Я поїхав отже дня 1 серпня до Шенгавзен і там насамперед зголосив ся до управителя княжих дібр Конерта. Той сказав менї, що треба насамперед пійти до секретаря кн. Бісмарка, д-ра Хрізандра. Коли я ще говорив з паном Конертом, надїхав кн. Бісмарк з своїм сином Гербертом. Я пійшов до замку. На подвірю стрітив я д-ра Хрізандра і сказав єму, чого бажаю та подав єму карту візитову з написею "Еміль Абраній посол з Будапешту". Хрізандер відповів менї на та, що лиш той може приступити до князя, хто має або порученє від міністра дїл заграничних свого краю, або від нїмецкого амбасадора або хоч від приятеля князя. Я дав єму лист від ґр. Вільгельма і сказав, що то може вистане. Хрізандер взяв лист і мою варту і сказав, що кн. Бісмарк не приймає вправдї нїкого, але може для мене зробить виїмку; тепер нема єго дома, може верне за пів години. Я пійшов тогди до управителя дібр і розговорював з ним і єго родиною три чверти години.
"Князь вернув до замку доперва о 7 год. Я пійшов тимчасом до реставрації і вернув около три чверти на 8. Перед воротами на подвірю не було нїкого, хто би мене замельдував. Нараз побачив я, що під великою липою сидить кн. Бісмарк. Я приступив до него, поклонив ся низько, подав своє назвище і просив о кілька хвиль розмови. Бісмарк показав менї мовчки крісло. Як раз надійшов і ґр. Герберт та здивований видивив ся на мене. Князь дав єму знак рукою, щоби він подав менї циґаро. Герберт дав єго менї, а відтак пійшов до огорода, а я розмавляв з князем 10 до 15 мінут.
"Ото щира правда — кінчить Абраній. Кн. Бісмарка вразила моя недискреція; він може сказати, що мене не знає. Коли розмови на подвірю не уважає за принятє, то може також сказати, що мене не приймав, бо нїхто мене не замельдував, але нїхто в світї не може того заперечити, що я в Шенгавзен не розмавляв з кн. Бісмарком."
До сего поясненя подав рентір з Шенгавзен Адольф Кальбе в Berl. Bors. Cour. таке поясненє: "Дня 1 серпня приїхав Абраній о 4 год. 21 мінут по полудни з якоюсь дамою до Шенгавзен і станув в гостинници Гакера. Ходив відтак до замку і хотїв там зголосити ся до кн. Бісмарка, але д-р Хрізандер не пустив єго. Князь був відтак около пів до шестої в гостинї у начальника суду Кунова і війта Щульца та у лїкаря, а відтак поїхав на свої сїножати над Лабою. По дорозї не говорив він з нїким. Зараз по 7 год. вернув він до замку і сїв з ґр. Гербертом, д-ром Хризандром і управителем Конертом до вечері, на котру були також запрошені два резервові офіцири. О 9 год. попращались ті офіцири і відїхали о 9 год. 54 мінут до Штайдаль тим самим поїздом що і Абраній. Підчас вечері не виходив кн. Бісмарк з комнати аж доперва о пів до 10 год., коли Абраній був вже на двірци, отже абсолютно річ не можлива, щоби он межи 8 а 9 год. розговорював з князем. Я можу отже з чистою совістію сказати, що цїле оповіданє Абранія о єго розговорі з кн. Бісмарком єсть чиста брехня і видумка, а одвічальність за повисші слова беру на себе. (Підписано:) Кольбе. 