◦ ◦ ◦ ◦ ◦ ◦ ◦ ◦ ◦ ◦

Львівскі стіпендії. Маґістрат міста Львова розписує конкурс на стіпендії з фондації міскої для сиріт хлопцїв і дївчат в висотї 72 зр. річно. Стіпендії ті призначені для сиріт, приналежних до міста Львова, в віку від 6 до 12 лїт, реліґії христіяньскої, слюбного походженя. Стіпендії ті служать сиротї до окінченя шкіл народних взглядно до 12 року житя. Поданя заосмотрені метрикою, свідоцтвом смерти родичів взглядно вітця, свідоцтвом убожества виставленим дотичним комісаріятом і урядом парафіяльним а також потвердженєм приналежности до громади міста Львова виставленим міским урядом конскрипційним треба внести до маґістрату найдальше до 1 н. ст. падолиста.
"Народний Дім" у Львові роздасть cего року 12 стіпендійних запомог і стіпендій ученикам висших і середних шкіл а то: три стіпендійні запомоги з фундації Целевича по 100 зр., дві такі запомоги по 80 зр. з фонда Блажкевича, одну запомогу в сумі 100 зр. з фонда архикняжни Ґізелї для одної ученицї женьскої учительскої семинарії, одну стіпендію в висотї 50 зр. имени Целевича, дві стіпендійні запомоги по 40 зр. з фонда Васильковского, одну стіпендійну запомогу в сумі 60 зр. имени Панковича, одну таку запомогу в висотї 50 зр. имени Куземского а вкінци одну стіпендію в висотї 200 зр. имени цїсаря Франц Іосифа.
Снїг. З Станіславова доносять, що в надвірняньских горах упав 24 н. ст. вересня снїг. Найвисша гора в тій околици "Сивуля" покрита грубою верствою снїгу. З тої причини дуже похолоднїло і на улицях Станіславова можна бачити кожухи.
Огнї. В Кривчичах коло Львова згоріло в недїлю по полудни 6 загород селяньских. В Тернополи погоріло в пятницю пять жидівских домів. — В Свидовій і Антонові коло Товстого було в послїднім тиждни кілька огнїв.
Памятник для писателя ґр. Ал. Фредра у Львові задумав виставити видїл польского літературно-артистичного кола. Памятник (з публичних складок) має бути відкритий з великим торжеством 20 н. ст. червня 1893 яко в 100-лїтну річницю уродженя того писателя.
Видїл краєвий установив яко мінімум платнї для бурмістра в Станіславові 2000 зр., для заступника бурмистра 800 зр. а для платного асесора 400 зр.
Нове винайденє. Тимченко, механік університету в Одесї, виготовив приряд, котрий назвав aquaped-ом. Єсть се род вельоципеду водного. Тимченко відбував на нїм прогульки на просторони 45 верст. Кошти спорядженя аквапеду виносять 150 рублїв.
Самоубійство. З Озїрної доносять, що там застрілив ся вчера о 3 годинї по полудни в касарни стаціонований там жандарм Брембскій. Куля перейшла через голову і смерть наступила зараз. Причиною самоубійства було то, що через неувагу Брембского утїк арештант, котрий мав відсидїти кілька днїв в арештї. Се вже друге самоубійство жандарма в брідскім віддїлї сего року, бо перед недавним часом застрілив ся жандарм в Краснім.
Страшна пригода лучила ся оногди при поїздї зелїзницї державної на просторони між Сіховом а Львовом. Кондуктор Александер Шиманьскій упав з ступіня ваґону і найшов смерть під колами поїзду.
Вписи на львівску політехніку зачинають ся 1 а потревають до 14 н. ст. жовтня. По скінченю того речинця можна буде записувати ся лиш за дозволенєм міністерства просвіти. Нововступаючі звичайні слухачі мають зголошувати ся у деканів своїх факультетів від 1 до 4 н. ст. жовтня, слухачі-же надзвичайнй і давнїйші звичайні до 8 н. ст. жовтня. Близші подробицї подає проґрама, котру можна купити у портієра за цїну 80 кр.
Прогулькові поїзди зі Львова до Брухович, як нам доносить дирекція зелїзниць державних, перестали від нинї ходити.
Страйк робітників переплетничих у Львові розпочав ся в понедїлок. Застрайкувало загалом 59 робітників, між котрими єсть кілька жонатих. В недїлю була депутація челядників переплетничих у инспектора промислового п. Навратиля і представила єму свої бажаня. П. Навратиль приймив депутацію дуже добре і обіцяв впливати на майстрів, щоби згодили ся на оправдані жаданя челядників. Змова однакож не єсть загальна і в деяких робітнях відбуває ся робота дальше. Стало ся се там, де майстри самі пристали на декотрі жаданя челядників.
Факультет медичний має бути отворений у Львові в 1897 роцї. Сими днями предложило правительство видїлови краєвому деклярацію, щоби край зобовязав ся вибудувати дві клініки для викладів практичних і заведеня для положниць, примінених до вимогів факультету медичного. До сеї будови обовязало ся правительство причинити ся з своєї сторони сумою 150.000 зр., платною в трох ратах. Першу рату має правительство виплатити при розпочатю будови. Видїл краєвий підписав сю деклярацію з застереженєм позволеня сойму і поробив в деклярації деякі зміни, на котрі референт правительства з своєї сторони згодив ся. Для обговореня сеї справи і одержаня фахового погляду на будову заведеня для положниць, скликав видїл краєвий анкету, котра перед кількома днями відбула засїданье під проводом д-ра Гошарда. В склад анкети увійшли між иншими: професор д-р Адам Чижевич, професор д-р Марс, доктори: Опольскій, Мерунович, Зембицкій, Шрам, Meрчиньскій і д-р Бобжиньскій яко референт намістництва. Д-р Чижевич і д-р Марс проявляли за системом павільоновим так, що заведенє для положниць містило би ся в трох осібних будинках. Анкета признала погляд сей оправданим, однакож з уваги на грунт і фонди на будову, як також і сю обставину, що систем павільоновий побільшив би кошти будови о 70.000 зр., рішила, що на тепер не може на сей систем згодити ся. Відтак вибрано стислїйшій комітет для виготовленя плянів. До комітету вибрані проф. д-р Чижевич, д-р Мерунович, Яновскій, совітник будівництва Бравнсайс і д-р Савицкій.
Дрібні вісти. В Кутнагорі в Чехії умер Іосиф Бравн, молодий, талановитий ческій писатель в 27 роцї житя. — В Петербурзї помер д-р Ковалевскій професор тамошного університету. — Цїсар дарував громадї Томановичі в повітї мостискім 100 зр. на будову школи. — Коло Бурґос в Испанії наїхали на себе два поїзди при чім сїм осіб забило а чотирнацять тяжко поранило. 