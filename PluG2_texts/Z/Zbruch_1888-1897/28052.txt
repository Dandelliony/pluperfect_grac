З Бродів пишуть нам. — В справі "Народного Дому".

З Бродів пишуть нам: Звістку про гостину министра д-ра Ґавча в Бродах хочу доповнити ще кількома чертами. Мин. Ґавч загостивши до реальної гимназії, застав там ще науку шкільну. Визитація поодиноких кляс тревала по кілька минут, а потім наступило представленє професорів in graemio. Крім гимназії оглянув д-р Ґавч також 7-клясову школу женьску, школу жидівску Israel-Sohule і польско-руску бурсу — а що то була пора обідова, вступив до кухнї і покушав страв для бурсаків. Говорять тут, що цілею відвіданя гимназії брідскої має бути проєкт правительства — знести тую реальну гимназію, а на єї місце оснувати школу торговельно-промислову. Кажу виразно, що се тілько така тут поголоска.
В справі "Народного Дому" рівночасно з рескриптом ц. к. намістництва до президії магистрату міста Львова (о котрім ми подали не-давно звістку) удїлило ц. к. намістництво таке уповажненє для ц. к. прокураторії скарбу у Львові (по польски):
"Ч. 48.818. До ц. к. Прокураторія скарбу у Львові. Д. к. Намістництво уповажнює нинїшним ц. к. Прокураторію скарбу зізволити перед ц. к. судом в имени Фонду наукового, щоби з чинного стану реальности положеної під ч. 78 м. у Львові, обнятої виказом гипотечним ч. 61. для середмістя, видїлено парцелю будівляну під ч. катастр. 101, утворено з неї окреме тїло гипотечне, а за властителя єго заинтабульовано другу гр.-кат. церков міску парохіяльну у Львові; дальше, щоби за властителя оставшої тим способом решти реальности під ч. кон. 78. м. у Львові, обнятої виказом гипотечним ч. 61 для середмістя, вписано фондацію "руско-народний институт Народний Дім у Львові", а в єго пасивнім станї сервитут мешканя в користь другої гр.-кат. церкви міскої парохіяльної у Львові.
У Львові дня 20 серпня 1889. Бадені."
З достовірного жерела довідуємося, що ц. к. прокураторія скарбу під днем 4 вересня с. р. на підставі того уповажненя поставила в ц. к. судї краєвім у Львові внесенє, щоби з реальности під ч. кон. 75 м. видїлити часть грунту заняту церквою, туюж часть, означену яко парцеля будівляна ч. катастр. 101, заинтабулювати яко власність другої міскої церкви парохіяльної у Львові, а оставшу решту реальности під ч. 78. м. яко власність фондації руско народного институту під назвою "Народний Дім" у Львові. 