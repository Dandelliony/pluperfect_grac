"Дикі звірята" і "Мала менажерія"

(Замітка критична.)
На педаґоґічній ниві добуває собі наше "Руске товариство педаґоґічне" що-раз більші заслуги і робить тій галузи науки що-раз жизненнїйшій підклад. Щаслива, а надзвичайно важна гадка в нашім, під зглядом рускости запущенім шкільницві: придбати і подати в руки молодежи цїкаві свої книжочки, підходячі під обсяг науки в народних школах, — удаєсь товариству вповнї. І наколи краєві власти шкільні схотять бути справедливими, оцїнити належито так мотиви як і само значінє чисто-педаґоґічної роботи того товариства, і підопруть єго змаганя, то Руске тов. педаґоґічне сповнить одну з важнїйших своїх задач з великим хісном для цїлого народного шкільництва.
Ось і в посліднім часї, на днях, вийшли коштом і заходом того товариства дві книжочки: одна під заг. "Дикі звірята", а друга "Мала менажерія" призначені на премії для школяриків.
Се, оправні в книжочки, кольоровані таблицї, показуючі різні звірята після их будови і масти, схоплені до того в картинах способу житя, их прикмет або пожитку, якій собою чоловікови приносять. Так н. пр. тигр представлений на таблици в хвили, коли одним скоком зваливши антильопу, запустив острі кігтї в єї мясо, щоб розвести на куснї, а побачив переходячу, наїжену і виючу гієну, що глядає стерва. Єго очи страшно засвітились і здає ся, що коли гієна не мине чим скорше, стане так само жертвою тигра, як і антильопа, хоч і в гієни страшні зуби і згороїжена шерсть. Або прим. медвідь бурий бавить ся з одним медведятем, а друге вчить ся ходити на задних лапках. Так само представлений прим. верблюд в хвили, коли спочиває осїдланий і дожидає або їздця під верх, або походу каравани. Представлених звірят і птахів буде зверх трицять числом, малюнки дуже удачні, краски природні, робота чиста і принадна, а на відворотній сторонї кождої таблицї друкований животописний текст з поясненями, в коротких реченях, а в богатім змістї. Текст після Ляйніса Synopsis і Поляньского, зладив п. Р. З. (Роман Заклиньскій, учитель при ц. в. сем. учит. у Львові, автор просвітної книжки "Звірята шкідні і пожиточні в господарстві").
З того отже видно, що суть се малі, а добрі і дешеві підручні атляси зоольоґічні, котрі не лише дїтям пригожі для забави і самоуки, а можуть і учителеви віддати нераз добру прислугу, особливо-ж там, де шкільна бібліотека не посїдає нїяких кольорових таблиць та атлясів. Правда, що коли-б товариство педаґоґічне держалось якої певної системи, — то оно могло би з часом, не спускаючись на нїкого, заосмотрити тим способом не лиш рускі доми, але і школи підручними атлясами шкільними з руским текстом, не схибляючи зовсїм з вибраної дороги видавництва дешевого для шкільної молодежи. Но в виборі, якого товариство то дотепер придержуєсь, така система зовсїм неможлива, позаяк і в заграничних видавництвах того рода такої системи нема. Все-ж було би дуже хосенно, сли би товариство піддавало окази не лише з одної царини природи або певної громади, але постаралось ще й о окази з инших ґруп, прим. риб або з царини рослинности, придержуючись засади педаґоґічної: популяризувати окази природи з найблизшого окруженя, а запізнавати дїтей по змозї з богатством природи позакраєвої і позаграничної.
Вертаючись ще до сих двох найновійших книжочок товариства, не можемо не висказати запопадливому товариству як найбільшого признаня за отсі хороші і цїнні два подаруночки для руских дїтей, припоручаючи их як найгорячійше руским батькам, опікунам, вихователям та учителям, і всїм, кому розвій молоденького нашого поколїня лежить на серци. Си книжочки будуть дуже практичними і відповідними нагородами пильности, а цїна их (35 кр. за примірник) ще найнизша, яка при таких виданях без очевидних страт єсть можлива.
Павло Кирчів.  