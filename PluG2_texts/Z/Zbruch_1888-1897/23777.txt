Теперїшні порядки в Хоросткові. — Барон Гоффманн.

Теперїшні порядки в Хоросткові. Від одного поважаного горожанина одержуємо таке письмо: Случайно переїздив я через Хоростків, моє родинне місце. Правда, що не був я в нїм з кільканацять лїт, але ледве пізнав я тепер се місточко. Коли давнїйше кождому впадало в очи винищенє і опустошенє нашого подільского місточка, то тепер як радо може Хоростків повеличатись своїми порядками. От від разу можна бачити много домів побитих бляхою, між ними і руске приходство, а як гарно пишаєсь мурована, бляхою покрита церков. Дорога висаджена деревами. Тепер будують красний, обємистий дім громадскій. Розумієся, що все те зацікавило мене і я почав розвідуватись поміж людьми, чия се заслуга. Всї одноголосно відповіли, що заслуга в тім бурмистра д-ра Гладїя, Русина. І справді має п. Гладїй велике поважанє не лиш в самім місточку, але і в околици між Русинами і Поляками, бо промавляють за ним єго дїла. Тепер хотїли єго ставити Русини кандидатом на посла, але він виразно заявив, що не прийме посольского мандату. Честь і слава Вам п. Гладїй за Вашу працю для добра міста і нашої церкви!
Барон Гоффманн. Полиція віденьска оголосила В газетах пересторогу що-до певного Гоффманна, котрий відсидївши кару 6-лїтної вязниці пустився знову в світ під именем барона Henry Courtier і обманює людей. Житє Гоффманна вельми цікаве. Єсть сином скляра карльсбадского, троха образований, а именно знає добре і плавно говорити по нїмецки, француски, англійски, россійски і волоски. Маючи стать і поведенє аристократичне, вкрутився він під именем барона Гоффманна в найвисші круги товарискі. Оженився з донькою одного вельми богатого Россіянина, по котрім унаслїдив величезний маєток, позбувшись, як говорять, свого тестя при помочи затроєного сигарета. Удалось єму стати конзулем генеральним Сполучених Держав і кавалиром шведского ордера Оляфа. Пробуваючи в Лондонї удавав австрійского министра финансів до такої степени, що віденьскі газети мусїли урядово перечити, мов би австрійскій министер виїхав до Лондону. З грішми, добутими всїлякими обманьствами, брав він участь в великих предприємствах зелїзничих, а сам для себе удержував величавий яхт, на котрім подорожував. Жив мов князь, а як проворно знав обманити, свідчить хоть-би отся пригода. В однім англійскім банку представився за властителя дібр Вольфсберґ в Каринтії, а предложивши сфальшовані документи, мов-би одержав концесію на будову зелїзниці до Вольфсбухтель, одержав від банку на будову 25.000 фунтів шт. позички, що після тогдїшного курсу виносило 240.000 зр.  