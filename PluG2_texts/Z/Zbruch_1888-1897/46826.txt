◦ ◦ ◦ ◦ ◦ ◦ ◦ ◦ ◦ ◦

Товариство "Руска Бесїда" у Львові уряджує сих мясниць в місяцю лютім що суботи вечерницї в своїх комнатах при ул. Вірменьскій ч. 27 I пов. Вступ лиш за оказанєм запрошень, котрі вже розсилають ся. Перші вечерницї в суботу дня 7 н. ст. лютого.
Два унікати. З Тернополя пишуть нам: "Жени тутешних двох Русинів (лїкаря д-ра Целевича і ветеринаря повітового п. Гарасимовича) обі дочки руского священика, подали при конскрипції за свій розговорний язик — polski, хоть мужі их написали для себе — рускій.
В Перемишли зачнуть з весною будувати нову ґімназію а в 1892 р. маєсь віддати сей будинок до публичного ужитку.
Инспекторска візитація. Gazeta Przemyska подає: П. Иван Левицкій, краєвий инспектор шкіл середних, прибув ві второк дня 20 сїчня до Перемишля на люстрацію тамошної ґімназії: Инспектор візитував передо всїм ті кляси, в котрих викладає д-р Антоневич исторію. За для тої візитації гуторять по містї, що п. Антоневич має перейти в недалекій будучности в стан супочинку.
Звертаємо увагу нашого Всч. Духовеньства на инсерат, в котрім уряд парохіяльний в Небилові оголошує продажу старої церкви і иконостаса.
Незвичайна пригода лучила ся вчера в Кривчичах під Львовом. В тамошній коршмі побили ся пяні господарі і в тій бійцї зачав один з них, Людвик Павлячек, верещати: коли мене бьєте, то я вам покажу — та скинувши в себе одяг, голий вибіг з коршми та через Кривчичі забіг до жандармерії на Знесїню. Так отже підчас сильного морозу перебіг він голий три кільометри. Жандарм післав по війта і той завіз Павлячка до Кривчич і така прогулька цїлком єму не зашкодила.
Арендар злодїєм. П. Маврикій М., дїдич села Річки коло Рави рускої, замітив, що від довшого часу обкрадають єго, бо злодїї дібравши ся до шпихлїря забирали відтам припаси збіжа. Помимо того, що кілька разів зміняли замки, крадежи лучали ся дальше і злодїїв не можна було прихопити. Вкінци п. М. удав ся до львівскої поліції а та вислала одного зі своїх здібнїйших аґентів, Ґінсберґа, котрий разом з командантом жандармерії зловив злодїїв. Прихоплено шістьох тамошних господарів, котрі діставали ся до шпихлїря отвором зробленим в даху, а збіже продавали місцевому арендареви. Отвір в даху був так прикритий, що не можна було єго добачити. Крадене збіже ладовано на вози і відвожено до сусїдного млина. Всї злодїї сидять у львівскій вязници.
Дрібні вісти. Громада Кулачківцї, пов. коломийского, одержала від цїсаря 100 зр. підпомоги на будову школи. — В "Читальни науковій" у Львові (Ринок 43) відбуде ся 24 сїчня о год. 7-ій вечером відчит: О pierwotnych mieszkańcach ziemi з численними картами поясняючими. — Громада Дубровиця, пов. ярославского, одержала 100 зр. підпомоги від цїсаря на будову школи. 