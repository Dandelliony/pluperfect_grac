◦ ◦ ◦ ◦ ◦ ◦ ◦ ◦ ◦ ◦

Впов. д-р Андрій Чайковскій, адвокат з Бережан, прислав на руки видїлу товариства "Просвіта" 10 зр. на фонд стипендії имени д-ра Олександра Огоновского, призначеної для правника академика львівского університету. Д-р Чайківскій бажає, щоби єго гадку як слїд розповсюдити, і думає, що був би се найкрасшій памятник для сего невіджалованої памяти патріота, над котрого свіжою могилою всї ті, що єго знали, горячі сльози сердечного жалю проливають.
Крига. Тамтої ночи рушили леди Лімницї і утворили запор 2 кілм. горі Днїстром повиж мосту в Галичи; вода підступає, міст в небезпеченстві. Запір перед мостом Галича загатив по-части ріку Днїстер, через що виляла вода і затопила грунти громад Доплавники і Завербє. Міст на краєвій дорозї загрожений. Усуненє запору далось би зробити лише за помочію динаміту.
Найбагатша жінка на світї є мабуть Donna Isidora Сonsino в Чілі. Докладної цифри єї маєтку, складаючого ся з капіталів, обширів земских, черед, кораблїв, копалень і фабрик — нїхто, навіть она сама не знає. Єсть она властителькою копальнї вугля, одинокої в полудневій Америцї, і та одна копальня приносить їй 16.000 фунтів штерлінґів або на наші гроші около 180.000 зр. місячно. Донна Сидора працює в своїй конторі через увесь день і знає ся дуже добре на різних фортепянах купецких, мабуть лїпше, нїж всї єї бухальтери. Як єї називають в Чілі — "графиня Монте Крісто", єсть хороша, молода, ба зі взглядів на єї акції дуже молоденька вдова, бо числить всего на-всего 35 лїт житя — та на жаль, — не чує якось охоти до поновного щастя...
Еміґрація. В лютім с. р. прибуло до Освіцима 504 осіб в тій цїли, щоби еміґрувати до Америки. З Галичини і Буковини було 413 осіб, а 87 з Угорщини. З того числа задержала поліція в дорозї, — будь за-для браку паспортів, будь за-для браку відповідних фондів на дорогу — 106 осіб, именно 96 з Галичини а 10 з Угорщини. Зі взгляду на повіти Галичини доставляє найбільше число еміґрантів повіт коросняньскій, (66), потім кольбушівскій (60), горлицкій (49), мілецкій (40), новоторгскій (38), новосандецкій (28), тарновекій (25), домбровскій (16), лїській (15), сяноцкій (11), ясельскій (10); всї инчі повіти виказують уже цифру низше 10 осіб. В тім самім часї відставлено до суду для укараня за то, що ухилювались від войскової служби, і за то, що уживали чужих паспортів, 26 еміґрантів, межи ними 10 жидів. Крім того віддано судами двох факторів, котрі виманили від еміґрантів значнїйші суми за перевіз через пруску границю. В тім місяци переїхало через Освіцим поворотом з Америки 206 осіб, а то: 172 осіб з Галичини, 3 з Буковини і 30 з Угорщини.
Дрібні вісти. В Коломиї помер д-р Стан. Ходоровскій, лїкар полковий 83 пп., лікар фреґати в ц. к. маринарцї, проживши 49 лїт. — Капелянови войсковому II кл. в резерві, о. Ив. Савчинови в Балигородї, дозволено зложити степень войсковий. 