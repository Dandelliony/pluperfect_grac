Рух в руских товариствах. — Цїнні матеріяли до исторії Гайдамаччини. — Помер Іосиф Малиновскій.

Рух в руских товариствах.
Пяте засіданє "Кружка Славяньского" відбуло ся д. 5 н. ст. лютого. Академик Ол. Колесса відчитав другу часть своєї студії: "Про значенє поезій А. Мицкевича в розвитку поетичного творчества та в ґенезї поодиноких творів Т. Шевченка".
Автор розвив ґенезу думок у Шевченка в лїтах від 1840 до 1845. Опираючись на працях М. Драґоманова, Ив. Франка, Дашкевича і инших критиків та интерпретаторів Шевченка, указував автор, як і Шевченко від обсервації самого себе ("Перебендя") та від образів житя родинного (балляди) розширив свої погляди на цїлу Русь Україну, призадумуючись над відносинами єї до найблизших сусїдів Поляків і Москалїв. Образ бувальщини, якій Шевченко знаходив найпаче в устних переказах батьків та в историчних думах дїдів-лїрників, і знов так критичного вгляданя в минувшину знаходили в Шевченка з одного боку надмірний і до того формальний україньско-національний патріотизм і козакофільство, а з другого чувство певної відрази до Поляків, котрих идентифікував з панами, та до Москалїв, котрих знов не відрізняв від россійского правительства. Твори историчні поета з лїт 1840—1843 разом взяти — се апотеоза Гетьманщини. Але трохи згода світогляд Шевченка знов розширив ся. На місце патріотизму формально-національного вступає, що так сказати, патріотизм річевий, соціяльний, на котрім виростає вже легко славянофільство і загальне людське братерство. "Гайдамаки" — се витвір доби переходової, в котрім струна національного патріотизму починає вже фальшиво бренїти, а натомість виступає що-раз певнїйше принцип соціяльний. По "Гайдамаках" ще хиба "Сон" сильнїйше закрашений націоналізмом, а то власне з причини ремінісценцій Dziad-ів Мицкевича, котрі майже нїгде не виходять по-за границї досить вузькоглядного націоналізму. Тую різницю між обома геніями піднїс автор в користь нашого Тараса, а відтак приступив до порівнаня паралельних місць "Сну" і відповідної части Dziad-ів, замаркувавши попереду виразно, що повстанє "Сну" належить приписати передовсїм особистій обсервації Шевченка відносин россійских, та що готовий твір Мицкевича міг идею Шевченка хиба зміцнити і подати єму плян що-до способу представленя єї.
Відчит був старанно оброблений. В дискусії короткі уваги додали тов. Крчек, Ив. Копач і Мик. Ганкевич (оба послїдні в оборонї поглядів Ив. Франка на "Гайдамаків"), а вкінци д-р Калина. Вп. бесїдник піднїс належите обробленє темату, відтак додав від себе, що анї він, анї жаден розумний чоловік не може брати Шевченкови за зле того рода ненависти, якій в тім часї обявляє ся у него против Поляків, бо Шевченко був поет, а не критик историчних фактів — а вкінци спростував ще деякі погляди прелеґента на національний характер Dziad-ів Мицкевича, зазначуючи від себе, що у Мицкевича не треба добачати якоїсь ненависти до народу россійского, бо єї у Мицкевича, казав, нїгде і нїколи не було. Цїнні і важні матеріяли до исторії Гайдамаччини винайдено в Кієві.
Між многими дїлами переданими з архіву кієвскої управи ґуберніяльної до центрального архіву для старинних актів кієвскої, подільскої і волиньскої ґуборнії, поміщеного при кієвскім університетї, найшов помічник завідуючого архівом п. И. Каманин акти з слїдства в справі Максима Зелїзняка і инших участників Гайдамаччини на Українї. На жаль не найшлись всї акти лиш около тисяч аркушів. Многі аркуші досить ушкоджені і треба текст доповнити на здогад. В захованих актах суть зізнаня самого Зелїзняка і инших 200 осіб. Цїле слїдство велось в кієвскій канцелярії ґубернскій під наглядом тогдашного малороссійского ґенерал-ґубернатора Т. Воєйкова (1766—1776). Зізнаня Зелїзняка суть з р. 1768. И. Каманин розслїджує всї ті рукописи і здасть справу на засїданю историчного Товариства. Іосиф Малиновскій, адвокат краєвий і властитель реальности, помер вчера вечером в 78-ім роцї житя.
В р. 1880 на памятку гостини цїсарскої у Львові зробив він запис, котрий після грамоти фондаційної, затвердженої правительством, входить в житє по смерти фондатора і дїлить ся на шість різних фондацій з капіталом льокованим в 6% золотій рентї угорскій. 20.000 зр. на підпомогу збіднївших адвокатів і их вдів. На разї буде роздавати видїл краєвий дві запомоги по 360 зр. на предложенє львівскої комнати адвокатскої 20.000 зр. на стипендії для артистів і літератів на их образованє. Видїл краєвий буде роздавати чотири стипендії річно на предложенє видїлу міского касина. Капітал єсть ульокований на домі касиновім. 20000. зр. на підпомогу цїли галицкого товариства музичного, котре має устроїти що року два концерти на дохід міского касина і плекати музику церковну, співаючи що року в латиньскій катедрі на службі Божій 19 марта (именини фондатора). Крім того свояки фондатора будуть мати право по вічні часи до безплатної науки музичної. 20.000 зр. на підпомоги бідних слуг приватних (льокаїв, кухарок і т. н.), річно сїм підпомог по 100-250 гр. 10.000 зр. на приданє для бідних дївчат служачих, що року два особисті льосованя в маґістратї, 10.000 зр. на підпомогу бідних хлопцїв учащих ся ремесла. Першеньство мають сини слуг. Що року що найменше 12 стипендій по 60 зр. Трема послїдними фондаціями управляє репрезентація міста Львова, котра приняла сей запис 1881 р. — Малиновскій був основателем міского касина і дарував для него гарну бібліотеку. Касино міске на вість о єго смерти відкликало забаву з танцями, котра мала нинї відбутись. 