Від руских путників до Риму. — Підвисшенє платнї урядників.

  Від руских путників до Риму    одержали ми з дороги кілька дальших вісток, з котрих виймаємо що цїкавійше: Партія путників [селяне і часть священиків], що приосталась була в Пешті, виїхала з Пешту під вечер 23 с. м. а на другій день станула в Фіюме. Переночувавши в Фіюме, виїхали рано в числї 66 осіб на корабли "Дубровник" до Анкони і доплили там за десять годин вечером 24-ого. Оглянувши місто виїхали о 10½, в ночи поїздом поспішним до Риму. В пятницю, 26-ого о 7-ій рано вїхали в Рим і умістились в готели Aliberti недалеко колєґії св. Атанасія. На двірци дожидали гостей рускі питомцї тої колєґії [убрані в сині реверенди з червоними поясами і червоними гузиками] і стали им в прислузї. Всї три епископи рускі були вже в Римі. Представившись владикам, путники почали оглядати місто. О 5-ій вечером зібрали ся всї з владиками в реставрації готелю Aliberti, а потім одні пійшли відпочивати а другі пійшли дальше оглядати місто. В суботу рано путники оглянули прекрасний город ватиканьскій, бібліотеку, ґалєрію образів, Monte Pincio; з полудня мали оглянути колєгію і т. д. Священьство наше що-дня служить литургії в колєґії Атанасія або по инших церквах. Селяне за час цїлої подорожи і в Римі дуже всїм интересують ся.   Підвисшенє платнї урядників.   Здає ся що правительство задумало підвисшити платнї урядникам, бо всї начальні власти краєві одержали порученє, щоби подали поясненя в таких напрямах: 1) Від якого часу мають поодинокі урядники 11, 10 і 9-ої ранги пятилїтні додатки; 2) кілько винесло би єсли би на будуще замість додатків пятилїтних заведено додатки трилїтні; 3) кілько виносило би єсли би на будуще замість по 2 додатки пятилїтні системізовано три додатки трилїтні по 100 взглядно по 200 зр.; вкінци чи і в якій спосіб можна би в деяких місцевостях завести новий вимір платнї активальної. Ті поясненя мають бути переслані міністерствам до кінця мая, з-відки будуть передані комітетови для справи реґуляції платнї урядничої. Треба додати, що міністер скарбу довідував ся вже попередно, кілько виносило би єсли би піднесено платнї урядників чотирох найнизших ранґ і слуг о 10%. Вислїд був такій, що на таке підвисшенє треба би 6 міліонів зр. річно. Почин до сеї акції правительства дала дотична комісія парляментарна та віденьска рада міска і сойм Долїшної Австрії, бо оба ті законодатні тїла підвисшили платню своїм урядникам.   Дѣло   