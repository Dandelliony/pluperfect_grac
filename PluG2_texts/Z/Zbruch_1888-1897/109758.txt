◦ ◦ ◦ ◦ ◦ ◦ ◦ ◦ ◦ ◦

Нашим Вп. Читателям і всїм Русинам шлемо нинї на радістні днї Різдвяні щиро-сердечне бажанє: веселих і щасливих свят!   Нова ґазета для народу "Свобода" зачне виходити у Львові від руского Нового Року заходами ширшої громади народовцїв. Обі теперішні ґазети "Батьківщина" і "Читальня" — котрі виходили до тепер на переміну що два тижднї і доповняли ся в передплатї на 4 зр. річно, — перестають з кінцем сего року виходити, а на місце их стає одна ґазета, політична і просвітно-господарска разом, — "Свобода". Виходити буде що тиждня в четвер, щоби на недїлю могла бути в руках кождого передплатника, — а річна передплата "Свободи" буде виносити лиш два зр., щоби могла розійти ся в як найбільшім числї примірників і бути не лиш в кождій громадї але й в хатї кождого письменного селянина і міщанина. Видавати і відповідати за редакцію буде д-р Кость Левицкій, а редактором части господарскої стане п. Василь Король, люстратор читалень "Просвіти". Застановленє видаваня обох ґазет: "Батьківщини" в XVIII-тім роцї а "Читальнї" в IV-тім р. видавництва — спонукане лиш оглядом на загальне добро справи рускої і на хосен передалатників. Одна ґазета, котра заступить своїм змістом обі дотеперішні ґазети і що до передплати буде о половину дешевша, буде для селян о много наручнїйша і може принести загальній цїли — освідомленю і просвіченю широких верств — більшу користь. Розуміє ся, що того рода видавництво для народу вимагає великої підпомоги, а навіть жертв, зі сторони цїлого загалу суспільности. Бо як при обговореню пляну сего видавництва в ширшім кружку піднесено потребу (і єї запевнено) моральної помочи для "Свободи", так з другої сторони числено на моральну і матеріяльну підпомогу наших патріотів. Передовсїм сторона матеріяльна такого видавництва — при небувалій доси у нас передплатї (2 зр.) запевнена ино в тім случаю, коли "Свобода" буде в кождім селї, а се чейже буде моєна осягнути, наколи наші патріоти доложать рук до розширеня сеї ґазети. На тій справі участи у видавництві як найширших верств нашої суспільности основує ся плян видаваня "Свободи". Перше число "Свободи" появить ся на Новий Рік і буде розіслане по всїх громадах. Редакція і адміністрація "Свободи" буде містити ся в Ринку ч. 10, а печатати ся буде в друкарни института Ставропигійского.   Довідуємо ся з певного жерела, що Папа римскій на внесену просьбу від товариства св. Ап. Павла продовжив ювілей унії берестейскої на рік 1897-ий. В тій справі — як зачуваємо — власть духовна видасть незабавом урядове оповіщенє.   Товариство руских ремісників "Зоря" у Львові [ул. Краківска ч. 17] уряджує в першу недїлю по святах 10-ого н. ст. сїчня 1897 р. просфору, на котру видїл запрошує всїх членів товариства. Початок точно о годинї 12-ій в полудне.   Руско-народний театр дасть в Калуши ще лиш три представленя: в середу 6-ого н. ст. сїчня "Гальку", в четвер 7-ого "Хату за селом", а в пятницю 8-ого на послїдне представленє "Вихованця". В суботу театральна дружина переїде до Долини і в недїлю [10-ого] розпочне цикль представлень "Запорожцем" з "Вечерницями". Дальші представленя будуть що вівтірка, четверга, суботи і недїлї.   Рускій Клюб в Станиславові устроює в понедїлок 25 н. ст. сїчня 1897 р. вечер з танцями. Осібні запросини розсилають ся. Стрій для пань тілько візитовий.   На дохід запомогового фонду товариства "Академічної Громади" відбуде ся в великій сали "Народного Дому" вечер з танцями дня 9. н. ст. лютого 1897 р.   Дѣло 