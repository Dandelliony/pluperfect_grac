Нужда між Лемками.

  З Лїского.   Переїхав я троха світа. Бо-ж Відень а Львів не близько себе. Уживав вакацій після змоги, але коли я вичитав в ґазетах за всякі сторони і за всякі нужди, то за гірняків з Лїського повіту, за підбескидских Лемків, Бойків, бо як-раз туди десь між ними межа тягне ся, не вичитав я нїчо. А чи се цїкаве, побачите самі.   Вже друга половина вересня, уже по першій Матцї Божій, а в них ще більша половина збіжа на пни. Оно се збіже чи "зерно", як самі єго зовуть, лише мізерний вівсик, але бо они й нїчого більше не знають. Жита троха було, але так єго тут мало сїють, що нема що о нїм і згадувати. От чи не цїкаве? А той вівсик их, ласкаві читателї се правдиве незнатищо; они кажуть, що се лиш сего року такій "планний", бо рік мокрий, але завіряють мене тутешні интеліґенти, що в сухій рік він лиш о 5% лїпшій, то б то сягає ростом до колїн або "капочку" висше, але на видайність нема різницї. А яка ту видайність? — ну, з морґа — не смійте ся, — півтора копи, а копа 2 фаски се-б то чвертки. "Але єґомосцюню, коби й так, а оно часом ще гірше" — каже пан реєнтий, також лише з имени, так як вівсик, бо видатність єго ще менша, — та добре, що й такій єсть. В См., в Сол. нема жадного, в Смер. раді би ся позбути того, що єсть.   Коли ще більша половина зерна в поли, то менша половина плїснїє в стодолї, бо прихапцем зібране, то й на-пів вогке.   Між худобою "нїчо ся не чинить". Корова по 6—12 зр., за пацята анї не питають ся. Бики чи воли також не хотять брати. З-відки-ж узяти той мізерний крейцар, годї вгадати, а тут треба і на дачки на сіль [котра мимоходом сказавши усе по 11½ та 12 кр.] і на всяке инше.   Нужду збільшує і шарварок на дорозї бо замість заханувати, формально красти зерно перед дощем з поля, мусять люде гонені йти на шарварок. Нїчого казати, дороги тут погані, хоч не всюда, але годї тому бїдному хлопови о тім мізернім вівсику всему дати раду. А повітові грошї, коби здорові, на всякі дороги, лиш не на ті, котрим их треба. От приміром забрало кіст в Стежници коло Балигорода. Доперва з бідою по великих торгах і за окупом жертв з житя людского, зміг ся повіт на якусь Запомогу. Не лїпше буде і з мостом в Тїсній. Міст той на дорозї в Криве, Смерек, Ветлину — на цїлу околицю має велике значїнє, єсть необходимий. А повіт — наказав під загрозою, що пришле karnego posłańca po 5 zł. dziennie, громадї Тїсна той міст ставляти. О тім і бесїди нема. Правда, бїдні людиска, тут шарварками мости ставляють, отже і майстрів і всьо дають, але той міст троха за великій, щоби 12 ґаздів в Тїсній [тілько их єсть всїх крім жидови] могли єго поставити, отже справа і стоїть чи лежить, а ти бїдний хлопе за свої гроші [бо-ж из додатків на дороги ще крейцаря не видїв] бїдуй і навіть наражуй житє своє, бо оно лиш о стілько варта, о скілько платити може. А се чи не цїкаве?   Вовки і дики тут на порядку дневнім. Що-день то тут то там вовки заберуть вівцю, дві, корову, вола покалїчать, що треба дорїзувати. Дики нищать і так мізерні бараболї та й збіже, — не поможе і галаканє цїлу ніч, анї огнї, котрих по поли як звізд на небі. Панове їздять на польованє але що з того польованя? Та й тепер щойно якісь поїхали, а за ними брика чотирма кіньми запряжена, полотном закрита. Старий церківник каже: "Грабйове поїхали. Ой коби чоловік то мав, що та брика везе, прокормив би себе і з пів села добре, але вовкам та й дикам і медведеви певно з того бїди не буде..." і я так гадаю, та й чи то не цїкаве?   І мимо того всего добрий наш нарід жертволюбивий — тягне ся на податок з остатного, а на Боже дає повною жменею. Тож церкви ставлять ся, відновляють ся, малюють ся, хоч снїг заповідає, що зерно присипле і бараболї, впрочім перегнилі, не дасть вибрати. "Як Біг дасть так буде" — се стереотипний висказ тутешного чоловіка.   Дѣло 