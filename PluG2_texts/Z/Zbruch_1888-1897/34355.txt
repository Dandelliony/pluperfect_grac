Ревізії поліційні. — Учителї львівских шкіл народних. — Красні порядки в місточку Хоросткові.

Ревізії поліційні. Як вже ми подали, в понедїлок перед полуднем відбула ся ревізія у академіка п. Ернеста Брайтера, котрий з Кракова приїхав на свята до родичів до Львова. Комісарі поліції Котовскій і Шехтель при помочи чотирох аґентів поліційних відбули ревізію того самого дня по полудни ще в бюрі спілки предприємчої Ґодлевскій, Шимберскій і Брайтер, але не найшли нічого підозріного. — В Збаражи відбулась ревізія у матери увязненого в Кракові п. Фельдманна з наказу прокураторії державної в Кракові. — Про слїдство судове в Кракові одержав Kurjer Lw. таку вість: Завізваня до суду одержали академіки Новицкій, Яниковскій, Баранецкій, Шукевич і Дашиньскій (неприсутний). Баранецкого потягано до слїдства о тайне товариство вже минувшого року, але трибунал увільнив єго. Против Дашиньского велось минувшого року також слїдство, але прокуратор відступив. Оногди відбула ся ревізія в Бжеґах коло Неполомиць у селянина Матїя Шарка і забрано єму всї ґазети, котрі він одержує зі всїх сторін, бо від кільканацяти лїт єсть він звістний всїм редакціям яко пильний читатель, що ширить просвіту між людом. — Читальня академічна в Кракові має бути отворена від 1 цвітня але під управою академіків, що приналежать до стоваришеня Łączność. Учителї львівских шкіл народних зібравши ся досить численно в одній львівскій школї, нараджували ся під проводом найстаршого віком управителя школи им. М. Шашкевича, п. Петрашкевича, над уложенєм і поданєм петиції до репрезентації міста Львова і до сойму, щоби підвисшено платню удїливши им активальні додатки. Підношено між иншим, що в сїм роцї рада міста Відня підвисшила платню тамошних учителїв народних, удїливши им надзвичайні додатки (по 96, 120, 144 і 169 зр.) а буджет міста Відня побільшив ся лиш о 80.000 зр. Учителї міста Львова не одержали майже нїякої користи з нового закона шкільного з р. 1889. Крім того рішено подати петицію, щоби стабілізовано молодших учителїв, котрі, працюючи по кільканацять лїт, не мають запевненого становища. Під тим взглядом Львів єсть виїмкою, бо учителї молодші в Кракові і в цїлім краю суть стабілізовані. Подібний проєкт виготовила вже минувшого року львівска окружна рада шкільна, але сей проєкт ще не полагоджений. Учителї мають надїю, що репрезентація міста Львова полагодить прихильно их желаня. До комісії, котра має уложити петицію, вибрано директорів Петрашкевича і Ляндеса та учителїв Станіславского і Мєнсовича. З Хоросткова. [Красні порядки в місточку Хоросткові]
Русин не гонить за реклямою, се річ звістна. Не один зробить чимало доброго добра, а ширшій світ про те не знає. Так не знає ширшій світ і про деяких заслужених людей для нашого місточка Хоросткова.
В нашім місточку бурмиструє від девять лїт п. Симеон Гладїй, лїкар, наш родич, тутешного міщанина син. За той час які-ж хороші порядки у нас! Замість давнїйших безодень болота, — улиця бита камінєм через саме місточко, тротуар з теребовельского каміня, майдани торгові висипані камінєм, гарний будинок громадскій, що і в Тернополи не встид було би єму стояти. Церков побита бляхою і хороша вежа, дім парохіяльний також, а коли вигоріло місточко, то заходами і помочію п. Гладїя, цїлий ряд домів в ринку став критий бляхою. Сил учительских заходом п. Гладїя прибільшено. Каса позичкова сягає до 10.000 зр. Та чи думаєте, що на се людей стягнено? Де там! Дбалість п. Гладїя, добрий і ретельний заряд копитковим і инчими доходами міста, безнастанний нагляд бурмистра за всїм, прихильність для нашої громади — от тая сила, котрою орудує п. Гладїй.
За то все на памятку і яко знак вдячности жертвували п. Гладїєви міщане перстень брилянтовий.
Другим нашим добродїєм — крил. Богонос, наш отець духовний. Довго і тяжко заходив ся він, щоби п. Гладїй був вибраний на бурмистра. Сильно аґітовано против того, в имя уроєного патріотизму польского... Однакож Вп. о. Богонос не заложив рук — і стало ся. О. крилошанин, любячи свій нарід, отверезив єго, то у нас піяків майже зовсїм нема: трудом своїм піднїс нарід, а Бог дасть, сповнить ся і решта. Єсть у нас уже Карпатска Крамниця, під рукою також нашого чоловіка п. Кенса, а будемо мати ще й читальню і соколів.
От і бачите, чому не втерпів я та розписав ся! Най се буде другим місточкам в науку і приклад, що то значить свої люде, а Ви, Вп. мужі заслуги та щирої працї, простїть, що я певно против Вашої волї подав Ваші дїла до прилюдної відомости.
Х. 