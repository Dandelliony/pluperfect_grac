Товариство огородниче повідомляє. — Окружна рада шкільна в Жидачеві. —  Управильненє организації львівскої политехники.

Товариство огородниче повідомляє, що на засіданню дня 25. жовтня с. р. рішило роздати безплатно сеї осени 500 штук шестилітних щеп для шкіл народних, котрі до того товариства належать. Зголошеня треба надсилати до заряду (улиця Валова ч. 14.).
Окружна рада шкільна в Жидачеві видала до всїх учителїв свого округа окружник з візванєм, щоби стараннїйше займалася управою шкільних огородів і засаджували їх більше пожиточними рослинами, бо занедбанє тих огородів уважатись ме на рівнї як-би занедбанє науки.
Управильненє организації львівскої политехники. На петицію львівскої политехники візвав сойм р. 1887 правительство, щоби предложило проєкт організаційного стагута тої-ж политехники. В тій отже справі одержав ректорат политехники від намістництва письмо, де министерство просвіти взиває професорів львівскої политехники, щоби висказали свою гадку що-до статута доси обовязуючого і о скілька потрібною була-би єго зміна. Впрочім министерство тому жаданю не має нїчого закинути.  