В справі їзди Русинів до Риму.

За кілька недїль вибирає ся депутація Русинів до Риму — віддати поклін голові церкви. Се найперша і найважнїйша цїль депутації.
По-при тую цїль наші подорожні певно подбають і о се, щоби в тій подорожи як найбільше навчити ся.
Депутація буде складати ся в переважній части з рільників, то-ж добре би було по дорозї задержатись на день або два в якім селї моравскім, австрійскім або стирійскім та оглянути тамошні селяньскі господарства. Селяне наші пізнали би, що те, про що пишуть для них наші товариства, практикує ся від давна в инших краях, — що се факти а не мрії. А звістна річ: verba docent, exempla trahunt. Господарі кажуть, що обірник єсть душею господарства сїльского, але наші селяне о тую душу дбають як найменше. Підчас такої подорожи переконавсь би наш селянин наочно, як обходить ся з обірником селянин нїмецкій або ческій, а вернувши домів, завів би такій лад і у себе. Також увидїв би наш селянин, як тамошні люде ходять коло худоби: як єї чешуть, і щітками і греблицями, які мають стайнї і будинки господарскі.
По дорозї добре би було задержати ся в Венеції та оглянути докладно палату дожів і церков св. Марка.
В Больонії гідне відвіданя тамошне кладовище, що складає ся з довгих коридорів і ґалєрій. В тих будинках поміщені памятники, першорядні дїла штуки різьбарскої. Новочасна штука різьбарска нїгде так много не заступлена, як на тім кладовищи.
В Фльоренції єсть славна катедра з звінницею і найбільші на світї дві ґалєрії образів Palazzo Pitti і Uffizzi. Нашим подорожним годилось би ті дві ґалєрії оглянути як найдокладнїйше.
Найдовше задержить ся депутація в Римі, отже паломники будуть тут мати найбільше часу до огляненя церквей, дїл штуки і ґалєрій образів. В Римі гріх би було і одну хвилю змарнувати. Участники вандрівки мусять оглядати дїла штуки дрібними ґрупами, бо хто ходить у великій громадї из сто або двіста людей, той мало що користає.
В Римі наші подорожні не залишать відвідати і уніятскої церкви св. Атанасія.
Русини, гостячи в Римі, повинні in сorpore відвідати ателіє Генрика Семирадского, найбільшого польского — отже славяньского — маляря, проживаючого в Римі, та заявити належну єму почесть.
Кому час і средства позволять, може поїхати ще до Неаполя, оглянути там музей бурбоньскій, дальше розвалини міст Геркулянум і Помпеї та вулькан Везув і обсерваторіюм професора Пальмієріого.
Ті з интеліґенції, що возьмуть участь в подорожи, можуть уже від тепер приготовлятись до неї, познакомити ся з засадами архітектури, скульптури та малярства і з исторією италійскої штуки. Кождий интеліґентний участник може купити Gsell-Fells-a провідника "Italien und Rom", що вийшов в бібліоґрафічнім институтї в Липску. Книжка тая коштує около 4 зр. а можна єї дістати в кождій більшій книгарни.
Хто переїде Италію з підготовавчим студіюм, той виробить собі підчас подорожи понятє о правдивій штуцї і смак естетичний. При будові церквей можна зужиткувати ті відомости і неодному сусїдови удїлити мудрої ради. Двацятий вік зближує ся, то вже найвисшій час, щоби з наших церквей зникнули і такі образи, що то часто замість підносити, радше оскорбляють чувство реліґійне... Отже лучаєсь добра нагода набрати смаку естетичного.
В Самборі 8 н. ст. цвітня 1893.
Корнило Чайківскій. 