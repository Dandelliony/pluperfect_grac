Ирляндскій біль.

Премієр Анґлії віднїс минувшого тиждня побіду. О півночи з пятницї на суботу відбулось голосованє над білем гомеруль для Ирляндії і 43 голосами більшости ухвалено перейти до спеціяльної дебати над білем. Спеціяльна дебата зачнесь 4 мая.
Так отже перша точка проґрами політичної, під котрої окликом виступив Ґлєдстон до борби з льордом Сельберім і побідив єго, зачинає прибирати виразний вид і входити в житє. Сторонники Ґлєдстона не покинули свого проводиря доси і всї як один муж станули відважно по єго сторонї. Справа гомеруль дуже важна для Анґлії і длятого надзвичайно зацїкавила всїх, а тим самим і заострила борбу. Діскусія при другім читаню біля вела ся три днї, з обох сторін виступали першорядні бесїдники, а участь послів в голосованю була незвичайна. Лиш 14 послів, уніоністів і Ґлєдстоністів не явило ся при тім голосованю та оправдало свою неприсутність. Результат голосованя виказав таку саму пропорцію в силї обох сторонництв, з якою Ґлєдстон обняв керму правительства.
Побіда Ґлєдстона видає ся проблєматична. Голосами 60 послів ирляндских добув собі 43 голосів більшости. Ирляндцї рішали в своїй власній справі а єсли би гомеруль віддати до порішеня самим Анґлійцям, тогдї вийшла би меншість.
Ухвали парляменту шанують ся загалом населеня, але доки ті ухвали не стали правосильним законом, доси вільно ужити всяких средств конституційних для заявленя волї народу. Длятого безупинно устроюють ся скрізь по Анґлії метінґи, на котрих обговорюєсь біль гомеруль, а зібрані заявляють свою гадку. З устроєних доси метінґів, майже всї ворожо віднеслись до ирляндского біля. Деякі метінґи, як в Вельфастї, де промовляв сам льорд Сельсбері, закінчились навіть поважними ексцесами. Се дало нагоду до порушеня справи в парляментї. Секстон звернув увагу палати на ексцеси в Бельфастї, котрих причина лежить в підбурюючих промовах Сельсберіого і инших уніоністичних крикунів. Варта би знати — сказав Секстон — яка гадка правительства про ті подїї і що оно зарядить супротив сего? — Уніоніст Бартон замітив, що одинокою причиною розрухів Ґлєдстон зі своим білем гомеруль. — Державний секретар Аскіт сейчас виступив з урядовим справозданєм про ті ексцеси, а одвічальність зложив на тих, що виголошували підбурюючі промови. Поліція зі своєї сторони зробить усе, щоби дальші несупокої не повторили ся та щоби кожда особа була забезпечена против напастей. — Але мабуть поліція показала ся безсильною супротив ексцедентів, бо, як послїдні вісти доносять, вислано до Бельфаст войско, що єсть ознакою грізної ситуації. Рівнож лучили ся декуди пожежі, а загальна опінія вказує виновниками уніоністичних робітників.
Того рода ексцеси виступають вже поза межі конституційної свободи. Проводирі політичні, що не жахають ся для своїх цїлей розярити пристрасти у великих а темних масах населеня, не добачають небезпечности, грозячої так само і для них при відміннім зворотї річей. А однак заносить ся в Анґлії, що готова поплинути кров і настати усобиця домашна. Північна провінція ирляндска, Ульстер, готова підперти свою опозицію против біля гомеруль оружієм в руках, а навіть заявила публично своє ультіматум. Оногди депутація з 200 відпоручників провінції Ульстер явила ся у лондоньского льордмера і зложила таке заявленє: Провінція Ульстер не признасть нїколи ирляндского парляменту в Деблінї. Єсли би біль гомеруль став правосильним, тогдї відбудуть ся збори з 600 відпоручників і на них ухвалить ся, що і як робити дальше. А тепер вже роблять ся підготовленя до підпираня своєї справи оружєм в руках; списано всїх молодцїв, від 16 лїт почавши, щоби можна роздати им оружє. Льорд-мер вислухавши депутацію, заявив, що розуміє их недовірє і неохоту до автономії Ирляндії, але мусить рішучо зазначити, що борба не сміє переступати границь конституційних. — Депутація вибрала ся відтак до льорда Сальсберіого, а сей приняв єї дуже прихильно в своїм историчнім замку в Гатфієльд.
Так то старенькій Ґлєдстон мусить виборювати права для Ирляндії. Побіч непокоїв в Ирляндії і Анґлії, загорить велика борба в парляментї при спеціяльній дебатї, бо вже тепер зголошено до 500 поправок. Вправдї можна передвидїти, що і сим разом вийде Ґлєдстон побідно з тої борби і хоч би уступив в деякій дрібници, то все таки головна идея єго біля гомеруль вийде з-під діскусії парляментарної ненарушена. З другої сторони можна бути певним, що палата панів відкине біль, ухвалений палатою послів а тогдї прийдесь або уступити Ґлєдстонови, або зломити атрибуції палати панів. Ґлєдстон поступає доси дуже консеквентно; зачав від гомеруль, а возьмесь до дальших реформ, заповіджених в проґрамі, — та єсли єго сторонництво витримає в своїй солидарности, тогдї можна надїятись, що сила консерватистів буде зломана раз на завсїгди в Анґлії. 