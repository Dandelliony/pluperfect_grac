◦ ◦ ◦ ◦ ◦ ◦ ◦ ◦ ◦ ◦

Видїли повітові в повітах, де мають відбувати ся сего року великі маневри, внесли за приміром перемиского видїлу повітового телєґрафічні просьби до міністерства війни о відкликанє маневрів. Єсли би міністерство не могло згодити ся на відкликанє маневрів, то згадані репрезентації повітові просять, щоби підчас маневрів не стріляно з канонів острими набоями, бо тогдї не вільно людям виходити на поля, а се спізнило би ще більше вже й так припізнені роботи коло збірки збіжа. — Видїл краєвий підпер також в дорозї телєґрафічній сю просьбу. — В тій самій справі вислав видїл повітовий в Городку таку телєґраму до видїлу краєвого: "Плоди з піль не зібрані, комунікації в наслїдок слоти майже неможливі, поля розкислі, просимо старатись о відкликанє або бодай відложенє вправ 6 полків кавалєрії і 2 батерій артилєрії, щоби населенє могло зібрати скупі плоди."   Стрейк робітників будівляних у Львові. Недавно доносили ми, що робітники будівляні порішили були на своїх зборах розпочати стрейк в вересни. Отже оногди повідомили робітники мулярскі, тесельскі і каменярскі свої корпорції майстрів, що жадають підвисшеня денної платнї для мулярів і теслїв до 2 зр., а для каменярів до 2 зр. 50 кр., як також 10-годинного дня робочого. При всїх будовах виповіли они роботу з 14-дневним речинцем і, єсли підприємцї не увзгляднять их жадань по 3 вересня наступить загальний стрейк. Участь в стрейку возьмуть також мулярі з провінції, зарабляючі тутки, як з Лежайска, Радомисля, Канчуги і т. д. Головним приводом до стрейку єсть слота, що дуже зменшила сего року заробок робітників.   Розбійничій напад вояків. З Тернополя доносять до Przegląd-у про такій брутальний напад, якого допустили ся вояки 6-ої шкадрони 10-го полку драґонів, розкватированої з причини полкових вправ в Білій, селї положенім пів милї від Тернополя. Вояки розпаношили ся тут до тої степени, що виправляли по ночах найрізнороднїйші бучі, устроювали в коршмі піятики, а вертаючи з-відтам забирали бідним селянам все, що им попало в руки: курята, качки, солому, сїно і т. ин. О тій господарцї вояків в Білій донесено до команди, котра й покарала кількох підофіциібв і рядових. Тогдї порішили вояки пімститись на донощику, за котрого уважали місцевого дяка, Илька Палещука. I дїйстно, в день перед виїздом на головні маневри напало около 20 драґонів на хату дяка та знищили і спустошили все, що в нїй було. Другій віддїл вояків напав на склад сїна, власність Шперлінґа, ліверанта коней для войска в Тернополи, а коли надзиратель складу, Войтко, опирав ся напастникам, звалили єго на землю та страшно побили. З розбитою головою і без памяти найдено єго на другій день і привезено до Тернополя, де на розказ полковника уміщено тяжко раненого в шпитали коштом полку. Лїкарі кажуть, що бідний надзиратель переплатить навіть житєм той веселий воєнний настрій драґонів. Власть войскова веде строге слїдство і треба надїятись, що нї один з виновників не мине заслуженої кари.   Вурцбах-Танненберґ славний лексикоґраф австрійскій помер недавно у Відни. Танненберґ зібрав в 60 великих томах біоґрафію 25.150 людей, котрі від 1750 року визначали ся в якій небудь спосіб в краях коронних Австрії. Він служив офіциром в Кракові, одержав 1843 року степень доктора на університетї львівскім і був якійсь час бібліотекарем. Писав також поезії під псевдонімом "В. Констант" і видав збірку пословиць польских і руских.   З Кутів пишуть нам: Минувшого тиждня вибрав ся один богатий Вірменин з Кутів, Хриштоф Якубович, на свої полонини в гори за Путилів [на Буковинї], щоби оглянути свою худобу. В пятницю продав воли за 500 зр. і відступивши жидови свого слугу, щоби поміг єму спровадити воли з гір, лишив ся сам через ніч [з пятницї на суботу] з одним наймленим чоловіком з сусїдства в своїй колибі. На другій день [в суботу] рано найдено єго там убитого. Хто сповнив се убійство, поки-що ще не знати. Нема однак сумнїву, що причиною убійства був рабунок значнїйших грошей.   Дрібні вісти. В Сновидові померла Бронислава Кобиляньска, властителька більшої посїлости, в 40-ім роцї житя. — В Карльсбадї помер Ник. Барановскій директор урядів помічних при дирекції греко-прав. фонду реліґійного в Чернівцях. — З Косова доносять, що тамошний староста п. Ип. Сабат подав ся на пенсію, а єго місце заступає тепер комісар п. Чепелевскій.   Дѣло 