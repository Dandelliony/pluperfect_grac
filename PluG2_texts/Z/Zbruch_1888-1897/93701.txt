Рух в руских товариствах.

В пятницю мин. тиждня відбуло ся засїданє исторично-фільософічної секції наукового товариства им. Шевченка. Засїданє відкрив в заступстві голови секції [проф. Н. Вахнянина] проф. Сидор Громницкій, повитав явившого ся першій раз на засїданю проф. Михайла Грушевского і подав до відомости зібраним членам секції, що проф. Вахнянин перед виїздом до Відня зложив достоїньство голови секції. Зібрані вибрали однодушно головою секції проф. М. Грушевского.   На порядку дневнім засїданя був цїкавий реферат проф. М. Грушевского про кілька ново-виданих в Россії памяток письменних з княжої доби. [Реферат сей буде видрукований в "Записках" товариства.]   Потім проф. Грушевскій, звернувши увагу на брак жерел для многих країв і питань в исторії Руси, узнав дальшій користний поступ в исторіоґрафії можливим тілько з дальшим розвитком видавництва жерел, отже візвав наукове товариство им. Шевченка, щоб оно забралось до археоґрафічної дїяльности — видавало непубликовані жерела і зводило до систематичних і приступнїйших збірників розкидані по різних, часто неприступних виданях одинокі памятки і жерела. Длятого, окрім друкованя менчих памяток в "Записках", годилось би товариству заложити окремий орґан під назвою "Жерела до исторії України-Руси". Орґан той мав би виходити двічи на рік: томами в 25 аркушів пересїчно і містив би окрім тексту вступні розправи і показчики. До того треба зложити комісію спеціяльну, з сталим буджетом 3500—4000 зр. річно. Проф. Грушевскій радив забиратись до видавництва зараз і підняв ся взяти на себе працю коло перших томів. Яко можливі точки для видавництва зазначив: коллєкцію люстрацій воєводства руского і землї белскої з XVI. віку; акти давнїйші [XV. до XVI. в.] земель белскої і подільскої; акти метрики литовскої і рускої [до Волинї, Брацлавщини і Кіївщини]; акти до исторії України з кінця XVII. і XVIII. в. з архівів московских; слїдство про маєтности [лївобічні] 1729—30 р.; лїтописцї руско-литовскі; памятки рускої историчної і полємічної літератури XVI— XVII в.; збірники памяток давного письменства і права, — і т. д.   Дѣло 