Крил. Андрій Білецкій. — В справі вдовичо-сирітского фонду. — До ради повітової в Перемишлянах. — Нещастна пригода.

Крил. Андрій Білецкій именований пралатом домовим папским.
В справі вдовичо-сирітского фонду. Тому, що розпорядженє Консисторії з 24 падол. 1863 р., ч. 5069 не все буває точно заховане, а именно відбираючі датки на вдов.-сир. фонд, чи то настоятелї деканатів чи завідателї деканальних каст, не уважають часто; чи складаючій винен що за минувше, і записують даток за час найновійшій, через що закриваються квоти рестайційні, і тому, що дек. уряди не предкладають документів належитости і уплат за рік минувшій, — приказує консисторія всім урядам деканальним і завідателям вдов.-сир. фондів, щоби на будуче сповняли як найточнійше згадане висше конс. розпорядженє: щоби документи належитости і уплати присилали точно в данім речинци, т. є. до дня 8/20 січня кождого року для лучшого перегляду уплат і недобору.
До ради повітової в Перемишлянах при доповняючім виборі з сельских громад вибрано: Ол. Лемика, начальника громади Солови; і о. Юл. Левицкого, пароха і декана в Словитї.
Нещастна пригода. Дня 30 вересня с. р. стояв перед замкненою рампою зелізниці на линії Хирів-Стрий віз з парою волів Ст. Бурого. На возі сиділа єго жінка і двоє малих дітей. Бурий лишив їх, а сам відійшов. Тимчасом надіхав поїзд, воли сполошились, почали напирати на рампову запору, переломили єї і разом з возом заїхали на шлях зелізничій. Поїзд знищив віз, Буриха, тяжко покалічена, незабавом умерла, а діти легко покалїчені. Бурого потягнено до одвічальности.  