Оборонці а карний трибунал.

Читателям нашим буде ще певно в памяти великій процес карний против урядників головного уряду митового у Львові, обжалованих о надужитє власти урядової, котрий торік в падолистї відбувався перед краєвим карним судом у Львові. Процес той замітний був сецесією адвокатів-оборонців. Рїч була така, що трибунал судовий під проводом сов. Маляркевича зарядив мимо супротивленя оборони відчитанє приватного письма, не стоячого з розправою в звязи а зобиджаючого в високім степени одного з оборонців (д-ра Т. Шидловского), відтак порїшив на внесенє одного з свідків переслухати в некористь обжалованих такого свідка (д-ра Більчевского), котрого раз уже при тій самій розправі, коли переслуханя єго жадав оборонець д-р Шидловскій, порїшив був не переслухувати, а вкінци відказав жаданю тогож д-ра Шидловского, котрий жадав укараня свідка Геса за нанесену єму обиду. Супротив того зажадав в имени лави оборонців адв. д-р Макс відложеня розправи на один день, щоби оборонці могли засягнути ради палати адвокатів, чи при такім складї рїчей випадає їм дальше наражувати повагу свого стану , а коли трибунал відмовив тому жаданю, зложили всї оборонці, т. є. д-рц Макс, Попель, Дулємба, Лєвенштайн, Шидловскій і Соловій оборону, і в наслїдок того розправа мусїла бути відложена на довшій час. Ще перед виступленєм оборонців укарав був трибунал д-рів Макса і Шидловского на підставі прислугуючого єму дисциплинарного права карами грошевими, а висшій суд краєвий засуспендував д-ра Шидловского від права оборони в справах карних на 6 місяців. Кромі того зарядив висшій суд краєвий виточити против тих шести оборонців дисциплинарки, а позаяк один з них т. є. д-р Попель, єсть прокуратором ради дисциплинарної при львівскій палатї адвокатскій, то делеговано для сеї справи раду дисциплинарну палати перемиско-самбірскої в Перемишли. Недавно видала тая рада дисциплинарна в тій справі своє рїшенє, котрим признала всїх шїстьох оборонців невинними закинених їм провин, начеб они предприняли неґативну акцію супротив рїшень трибуналу, проявили демонстраційне невдоволенє з судових постанов і постановили зупиняти вимір справедливости, ухиляючись від своїх фахових обовязків і ставлячи личну свою справу по-над справу своїх клієнтів.
Мотиви рїшеня ради дисциплинарної дуже цікаві. Хоч не покликані ми — говорить рада дисциплинарна — критикувати поступованє судового трибуналу, то однак в сїм случаю се конечне, бо инакше годї розпізнати головні обставини, впливаючі на вину оборонців. З розгляду же актів розправи і цілого єї ходу набрала рада дисциплинарна пересвідченя, що члени трибуналу були супротив оборонців некористно і неприхильно настроєні, чого доказом було ціле поступованє з д-ром Шидловским і ціла справа з згаданими висше свідками. Рада дисциплинарна підносить також і то, що не лиш при тій, але часто і при других розаравах не знаходить оборона такого узнаня, яке належиться єї після обовязуючих законів, яко рівнорядній сторонї з державною прокураторією, і що також з тої причини знайшлася лава оборонців в виїмковім положеню, котре приневолювало єї виступити в оборонї достоїньства і поваги свого стану. З тих причин підносить рада дисциплинарна, що тої сецесії оборонців не може уважати простою демонстрацією, тим більше, що між ними були люде поважні і повни досвіду в своїм званю, а позаяк через тую сецесію і обжаловані не потерпіли нїякої шкоди, бо при другій розправі увільнено їх всїх, длятого признає всїх оборонців невинними і увільняє від всякої одвічальности в дорозї дисциплинарній.  