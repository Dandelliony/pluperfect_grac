◦ ◦ ◦ ◦ ◦ ◦ ◦ ◦ ◦ ◦

З Станиславова пишуть нам: Від 23 н. ст. жовтня перебуває в Станиславові референт для справ духовних в львівскім намістництві сов. Щабель з надинжінєром С. Гавришкевичем в справі вишуканя відповідного будинку на поміщенє повного епархіяльного семинаря. Кажуть, що новозбудована камениця п. В. Копачевої при улици Липовій найбільше надаєсь на ту цїль. Повний семинар має бути вже отворений з слїдуючим [1894/95] шкільним роком на виразне бажанє цїсаря. Близше поинформовані оповідають, що титулом чиншу річного буде платити правительство 7000 зр., а на розширенє будинку [згадана реальність одноповерхова має 19 комнат і 6 кухонь] та прибудованє каплицї удїлить правительство властительцї 50.000 зр. позички. З огляду на віддаленє [1 кільометер від катедри] поміщенє семинаря в прилягаючім до катедри будинку ґімназіяльнім було би для потреб духовних о много відповіднїйше. З огляду, що правительство, кромі чиншу за семинар, платить уже річно за наєм мешкань для пятьох крилошан, для трех сотрудників і на уміщенє пресвитерії 4300 зр. [т. є. за дім Щепаньскої 2.600, за два мешканя в каменици Худерскої 900, релютум одному крилошанинови і двом сотрудникам 800 зр.], дальше з огляду на чинш, котрий має платити за семинар і на позичку 50.000 зр., котрі має вже дати зараз на добудованє крила, каплицї і на перестроєнє истнуючих вже убикацій на потреби семинаря, — користнїйше на наш погляд було би так для семинаря як і для правительства збудувати ad hoc окремий власний будинок після пляну виготовленого спеціяльно на потреби семинаря епархіяльного після плянів для взірцевих деинде истнуючих семинарів. В будинку також могли би знайти поміщенє всї крилошане, пресвитерія і сотрудники. Після місцевих цїн за грунт і матеріял будови, міг би відповідний будинок станути за меншій капітал, як виносять скапітализовані відсотки чиншів, котрі правительство вже платить а взглядно по утвореню вже буде платити [сума чиншу 11.000 зр.]. — На честь перебуваючих тут делєґатів намістництва сов. Шабля і надинж. Гавришкевича відбув ся дня 28 с. м. вечер у пралата о. Сим. Ткачуника, а в недїлю 29-ого обід у инфулата і пароха латиньского кс. Кершки.   В концертї Маркіяновім візьме ласкаву участь і наш першій артист-співак п. Мишуга. "Я чую на собі милий обовязок причинитись своїми силами до звеличаня памяти Маркіяна" — заявив п. Мишуга — і відспіває пісню Матюка до слів Шашкевича: "Цвітка дрібная".   З Борщівского пишуть нам: Їдучи приватною дорогою з Залїся до Ниври в борщівскім повітї, кождий може побачити при дорозї новий з каміня витесаний хрест з такою написію: "Славаъ Богуъ Ісусуъ Хрестуъ". Меin Liebchen, was willst du noch mehr? Маєш "ѣ-ів", кілько сама хочеш!   Стіпендії. Видїл краєвий оповіщує конкурс на стіпендію з фундації Незабитовскої в сумі 500 зр., призначену для учащої ся молодежи обох обрядів середних і висших шкіл в Галичинї. Речинець вносити поданя назначений до 15 н. ст. падолиста. — Також оповіщений конкурс на стіпендії з фундації Товарницкого, призначені для свояків фундатора або инших бідних учеників публичних шкіл. Стіпендії для свояків виносять по 150, 200 і 300 зр., инші по 120, 150 або 200 зр. Поданя треба вносити до видїлу краєвого до 15 н. ст. падолиста. — Видїл краєвий оповістив ще конкурс на стіпендію з фундації кс. Скибиньского в висотї 96 зр. Ся стіпендія призначена для селяньских синів, без різницї народности, учеників середних і висших школ. Сини шляхтичів, міщан, урядників і священиків не можуть убігати ся о тую стіпендію. Вносити поданя треба до 15 н. ст. падолиста.   Самоубійства між залогою в Перемишли множать ся в страшний спосіб. Перед тижднем повісив ся рекрут 6 полку уланів, два днї пізнїйше другій рекрут того самого полку відтяв собі два пальцї на правій руцї, щоби стати неспосібним до служби войскової, а оногди кинув ся Дмитро Петрів рекрут при однім з полків піхоти під колеса поїзду зелїзничого і погиб на місци. Від 1 жовтня було між перемискою залогою аж 8 самоубійств.   Бл. п. Чарковска-Голеєвска, померша недавно в Парижи, записала 300.000 зр. на стіпендії для ремісників, образуючих ся в своїм званю і на підмоги для таких, котрі хотять розпочати самостійне ремесло, а не мають на се фондів.   Дрібні вісти. З Гусятина доносять, що сими днями відбуло ся там цивільне вінчанє між асистентом почтовим 27-лїтним Фідерером і 17-лїтною жидівкою Реґенштрайф, дочкою арендатора бровара. Обоє молоді перейшли на безконфесійність. — Посли Юліян Романчук і Олександер Барвіньскій повернули з Відня до Львова.   Дѣло 