◦ ◦ ◦ ◦ ◦ ◦ ◦ ◦ ◦ ◦

Міністер судівництва ґр. Шенборн прибув оногди рано до Кракова. На двірци повитали міністра: президент висшого суду в Кракові Зборовскій враз з иншими достойниками. Першого дня свого побуту в Кракові складав міністер візити кардиналови Дунаєвскому, командантови краківского корпусу бр. Кріґгаммерови, ґр. Стан. Тарновскому і президентови міста д-рови Шляхтовскому. Відтак удїляв авдієнції начальникам властей, депутації ради міста, комнати адвокатскої і нотаріяльної. По полудни був міністер на обідї у президента Зборовского. Вчера візитував міністер суди і вязницї в Кракові, Подґужу і Кшешовичах з-відки поїде до Ряшева, зложить візиту ґр. Водзицкому в Тичинї і поїде до Перемишля. До Львова приїде ґр. Шенборн в пятницю вечером. Тут замешкає в палатї намістництва і буде удїляти авдієнцій 12 н. ст. вересня від 11 до 1 години по полудни а 14 н. ст. вересня від 2 до 4 години по полудни.
Число урядників маніпуляційних при краєвій дирекції скарбу у Львові має бути побільшене від 1 н. ст. жовтня о 1 урядника девятої, 6 урядників десятої і 4 одинацятої ранґи.
Нові лавки, виготовлені після указок директора уряду будівничого, одержить школа им. М. Шашкевича. Лавки ті, роблені в фабрицї братів Вчеляків, уряджені в той спосіб, що сидженє підносить ся в хвили, коли ученик в лавцї стоїть, і взагалї нові ті лавки мають бути дуже практичні, бо хоронять дїтей від наслїдків згорбленого сидженя. Львівска рада шкільна міска задумує заосмотрити такими лавками всї прочі львівскі школи.
Концесіоновану школу співу отворила панї Г. з Лавровских Пожаковска при улици Театральній ч. б. Наука зачне ся 15 с. м. і буде викладатись після жаданя в язицї рускім, польскім, нїмецкім, францускім або италійскім. Зголошеня приймає ся що дня від 11. год. до 3.
Міністерство рільництва оголошує, що для веденя адміністрації закуплених правительством посїлостей Надвірна, установлено осібний уряд під назвою "Ц. к. Заряд дібр державних Надвірна", котрий розпочав своє урядованє 1 н. ст. вересня. Уряд сей установлений тимчасово і підлягає безпосередно міністерству рільництва.
Самоубійства допустив ся в Тернополи однорічний охотник 15 полку піхоти, слухатель IV року прав, Маркус Беренглюм. Cамоубійник стрілив до себе з карабіну і куля перейшла через голову. Беренґлюм жиє ще вправдї, але нема найменшої надїї, щоби удержати єго при житю. Єсть се вже десятий случай самоубійства в сїм роцї при 15 полку.
Дрібні вісти. Цїсар дарував громадї Ильник повіта турчаньского 100 зр. на будову школи. — Намістник ґр. Бадені виїхав вчера зі Львова до Рущи на похорон бл. п. жени Павла Попеля. В суботу буде намістник на виставі коней в Перемишли. — В Любляні помер посол до ради державної і сойму краєвого Тавферер. 