◦ ◦ ◦ ◦ ◦ ◦ ◦ ◦ ◦ ◦

Бібліотека "Народного Дому" у Львові збільшилась сими днями даром, присланим з Петербурга п. О. Тарнавским, бувшим управителем друкарнї Ставропигійского Института у Львові. Він прислав 14 картин, на котрих изображена старинна жидівска орнаментика. В листї пише п. Тарновскій, що від одного знакомого артиста, котрий проміняв у него ті картини за книжки довідав ся таке про ті картини: одинокій первотвір, з котрого взято копії тих картин, находить ся в царскій бібліотецї. Первотвір, здає ся, походить з 500 лїт перед рождеством Христа. Богач Ґінсберґ, жид, з трудом вистарав ся у дирекції тої бібліотеки о призволенє на знимок вірної копії і жертвував на ту цїль поверх 50.000 рублїв. При помочи знаменитих артистів, відпечатав він в протягу 3—4 лїт всего 150 примірників. Ті примірники роздав він поміж своїх кумів, в родї Ротшильдів, а деякі з тих примірників удалось головнїйшим бібліотекам набути для себе.
Місце під нову палату судову при улици Баторія, почало приготовляти правительство розбіркою мурів дотеперішного заведеня карного, а роботи вже в ходї. В новім будинку, котрого будова потреває 6 лїт, мають міститись: висшій суд краєвий, суд карний, надпрокураторія і прокураторія державна.
Цїкавий урядник санітарний. Послїдна конскрипція подала богато характеристичних дат о перелюдненю мешкальних домів у Львові і Кракові. В Кракові н. пр. сконстатовано, що в одноповерховім домі ч. 83 при ул. Чарновєйскій, побіч фабрики цигар мешкає 140 душ в 20 убікаціях, тїсних, низьких і вохких. Ві деяких комнатах мешкає по кілька супружеств разом з дїтьми. Додати-ж до того, що в маленькім подвірю зараз під вікнами поуміщувані відливи, яма на гній і студня — то представить ся образ, малюючій найяскравійше відносини гіґієнічні того дому. А найцїкавійшим і найхарактеристичнїйшим єсть в тім се, що властителем того дому є — санітарний урядник громадскій...
Страшне нещастє лучило ся одній елеґантній дамі оногдї в римскій парни в Ряшеві. Ох, послухайте лишень. Дама, прийшовши до парнї, казала собі прилагодити сїрчану купіль. Вийшовши з купели, — ах лишенько тяжке! — побачила, що єї біле личко, ручки і повні, лебедині груди счорнїли на глум... Се відкритє так перелякало елеґантну даму, що непритомна повалилась з ніг, і доперва по тяжких заходах удало ся єї привернути до памяти... Причина того великого нещастя була ось-яка: Елєґантна дама ублагородняла красу свого личка... білилом, містячим в собі домішки олова. Перед входом до ванни призабула дама на смерть позмивати чистою водою з личка, рук і грудей оловяне білило, котре відтак в сїрчаній купели сполучилось з сїркою і витворило сульфат олова, а той з пустоти наробив тілько страху та лиха елеґантній дамі. Нещастє тай годї! 