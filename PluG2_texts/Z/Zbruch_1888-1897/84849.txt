◦ ◦ ◦ ◦ ◦ ◦ ◦ ◦ ◦ ◦

Дорожня у Львові, яка сего року панує, піднесе ся значно від Нового року, а то в наслїдок підвисшеня громадского додатку до податку домово-чиншового. Доси виносив сей додаток 3, 4 і 5%, а від Нового року має бути підвисшений на 5, 6 і 7%. Очевидно, що і мешканя мусять подорожіти, а для мешканцїв Львова заповідає ся сегорічна зима дуже сумно. Сяг дров дійшов вже до 20 зр., коли ще перед 2 місяцями коштував 15 зр., літер бараболь коштує 4 кр., фунт вепровини 38 кр. а телятина 34 кр., між тим як перед роком можна було се мясо дістати по 28 і 26 кр. Таким чином став Львів одним з найдорожших міст в Австрії.   Презідент міста Львова засуспендував за підкупство двох урядників маґістрату, а то старшого инжинєра Каміньского і кондуктора дорогового Щудловского. Поступки тих двох фунціонарів відкрила і оповістила періодична праса. Рада громадска одобрила зарядженє презідента і поручила передати цїлу справу судови.   Заповіджене на завтра представленє в рускім театрі на дохід фонду будови руского народного театру, як і представленє в суботу не відбудуть ся, бо товариство Frohsinn відмовило театрови салї [аж мабуть до вивтирка другого тиждня] а деинде також не було можна дістати салї.   Зміна власности. Маєтности Жулин і Розгірче, в повітї стрийскім, купила від жида Ґартенберґа пп. Бараньскі за 240.000 зр. Перед недавним часом купили пп. Бараньскі Семигинів в тім самім повітї від жида Рінґля. Рінґель купив був Семигинів від попередного властителя за 180.000 зр. і по кількалїтній нищачій господарцї, вирубавши самих лїсів за 80.000 зр. продав село за таку саму цїну як купив.   Сегорічні жнива в Галичинї були, після справозданя міністерства рільництва, найгірші в цїлій монархії. В наслїдок безнастанних дощів припізнили ся они значно в сїм роцї, так що в многих сторонах при кінци вересня овес ще не був вижатий. Збір пшеницї і жита єсть загалом гіршій як середний. Були вправдї декуди, особливо на Поділю, добрі збори, але не бракувало також цїлком лихих в Галичинї західній і північній. Овес дав слабий збір середний, так само ростини стручкові, що сего року дійшли о много пізнїйше як звичайно і утерпіли в наслїдок нічних приморозків. Бараболї дали також слабий середний збір, а місцями цїлком злий. До того гниють сегорічні бараболї, бо зібрані переважно з мокрого грунту. Значно лїпші бараболї буковиньскі. Що-до засївів озимих, то погода при кінци вересня і в жовтни помогла им і они виглядають досить добре.   В сю суботу, дня 25 н. ст. падолиста устроюють товариства "Клюб Русинок", "Руска Бесїда" і "Ватра" в своїх комнатах [при ул. Вірменьскій ч. 2] вечерницї для своїх членів і их родин. Вступ на покритє коштів 20 кр. Осібних запросин комітет не розсилає.   Убійство поліційне. Сими днями відбув ся перед судом присяжних в Кракові процес против редактора ґазети робітничої Naprzód, Ивана Енґліша, котрий помістив в своїй ґазетї вість, мов би поліціяни убили в арештї горожанина краківского Фридриха Ротера, поломивши єму ребра і розбивши голову. Розправа тягнула ся кілька днїв. Свідки потвердили, що поліціяни принесли Ротера до арешту вже без памяти і кинули ним так сильно в кут, що той розбив собі череп голови. Крім того наводили свідки і инші драстичні факти нелюдского поведеня поліції з увязненими. Кількох свідків засуджено, на внесенє прокуратора, за фальшиві зізнаня на арешт. Судьї присяжні видали уневинняючій вердикт і на основі сего увільнив суд Енґліша від обжалованя.   Дѣло 