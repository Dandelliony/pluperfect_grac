Перегляд политичний

О звістной аферї майорів Попова і Бонева в Софіи розказують так: Попов належав до тих официрів болгарских, що в сербско-болгарскій війнї відзначилися талантом і мужеством, а на котрих опісля в часї регентіи можна було найбільше спуститися. Він уважався за найпершого „Батенберга“, але коли опісля прийшов Кобург, то він так само стався дуже скоро першим „Кобургом“ і виступав так дуже з своїм „кобургским“ переконанєм, що єму то майже всї за зле брали і що ажь стратив цїлу свою повагу. Від сего часу став він такожь заниматися политикою, і старався о посаду министра війни. Коли три місяцї тому назад заїменовано єго стало комендантом першої бригади, котрою він до сего часу командував лишь провизорично разом з полком им. Александра, настав першій раз міжь ним а министром війни, Муткуровом, роздор, бо він хотїв, щоби министер віддав команду полку Александра єго шуринови майорови Боневу, а министер знов хотїв віддати би майорови Кутинчеву, комендантови родопского полку. Попов виробив собі був великій вплив на кн. Фердинанда і через то удалося єму переперти Бонева. В наслїдок того подався був Муткуров до димисів і лишь по довгих намовах рїшився остатися дальше. Бонев не то що не мав доброї поверховности і нїяких заслуг, але ще і мав злу славу міжь своїми товаришами, бо занимався різного рода спекуляціями а головно купував доми в Софіи. Кн. Фердинанд, не вжившись ще в місцеві відносини, не знав нїчого о сих справах і жалував опісля, що послухав Попова. Може шїсть недїль тому назад викрито в войсковій касї полку Александра спроневіренє 30.000 левів (= 36.000 зр.) і арештовано инжинера майора Иванова і капитана Банкова. Слїдство виказало такожь підозрїнє на Попова і Бонева, а министер війни приказав їх усунути з посади. Говорено тогдї, що в цїлій сїй справі єсть якась интрига Стамбулова або Муткурова, але на то нема нїяких доказів. Здаєсь, що Попова замотав в цїлу сю справу лишь єго не конче совістний шурин і він виноватий хиба лишь о стілько, що за надто вірив Боневу і не пильнував єго. Що Попов не допустився спроневіреня, промовляє за тим ще і той факт, до коли єму свого часу з россійскої сторони давали пів миліона левів за то, щоби він увязнив регентів, він грошей не приймив і не зробив того.
В Чорногорї панує велика нужда і голод. Щоби дати людем хочь якій такій заробок, приказав князь чорногорскій розпочати роботи около осушуваня мочарів межи містами Дульчиньо і Антивари і будувати дорогу до Антивари. Робота ся не приносить однакожь нїякої майже пільги, бо коло неї заняті всего лишь около 200 людей а в касах державних нема грошей на виплату. Правительство змушене отже виплачувати робітникам зерном і дає им на день по чотири кильо пшеницї. — Ворохобників з під Бургаса випущено вже на волю.