Холєра.

Ґазета урядова доносить: Дня 19 і 20 н. ст. серпня занедужало на холєру: В повітї надвірняньскім в Делятинї, Микуличинї і Дорі по 4 особи; в повітї коломийскім: в містї Коломиї 4 особи; в повітї снятиньскім і бжескім не прибув нїякій недужій. За те сконстатовано бактеріольоґічно холєру у особи помершої дня 16 н. ст. серпня в Кристинополи, в повітї сокальскім. Доси нема там більше недужих. Померли в послїдних двох днях: в Делятинї дві особи, в Микуличинї 5 осіб, в Добротові 4 особи, в Дорі одна особа, в Коломиї і Вербяжи вижнім по дві особи.   В Коломиї, як пишуть до Dziennik-a Polsk-ого ширить ся холєра головно в домах положених над Прутом. По селах всюди довкола лучають ся спорадичні випадки холєри, але селяне не доносять про се до властей, уважаючи пошесть за допуст божій. До того нема по селах лїкарів то й тяжко сконстатувати число занедужань. В містї появило ся знов кілька відозв остерігаючих перед пошестію. Між иншими появила ся відозва староства, повідомляюча публику, що особи изольовані незаможні будуть живлені коштом правительства. Вкінци остерігає староство всїх мешканцїв, щоби з домов, де були случаї холєри або підозріної недуги не приймали, нїяких осіб в домах вільних від холєри, бо инакше мусїли би і доми вільні від холєри піддати ся пятидневній обсервації. Бурмістр видав таке оголошенє: Заходить підозрінє, що вода в Прутї і млинівцї, пливучи з околиць навіщених холєрою, може мати в собі холєричні заразини, длятого остерігає ся: 1) перед уживанєм води з Пруту і млинівки до питя і 2) перед купелею в Прутї і млинівцї.   Аптика Штенцля оголосила спосіб житя підчас пошести з вказівками, зібраними лїкарем полковим д-ром Штаєрмарком. Ся аптика продає також холєричні аптички по цїнї 2 зр. 50 кр.   Померших хоронять зараз по смерти, без священика і процесій; також посмертних оповіщень не прилїпляють по улицях.   Гостї купелеві перебуваючі в Коломиї і охрестности утїкають громадно.   Заступник бурмістра в Станиславові д-р Конкольняк вислав в четвер до намістництва таку телєґрафічну просьбу: "Висока Презідіє! Сотки робітників повертає що-день з повіта надвірняского, де тепер холєра на добре панує. Ті робітники не стоять під нїякою контролею, анї их річи на цїлій дорозї не десинфекціонують ся, аж на двірци в Станиславові. З тої причини грозить місту небезпечність занесеня холєри а між мешканцями панує занепокоєнє. З причини, що сили місцевої поліції і жандармерії не вистають до здержаня напливу, длятого прошу приказати замкнути дороги ведучі до міста кордоном войсковим". В наслїдок сеї телєґрами прибув зараз того самого дня т. є. в четвер вечером протомедик д-р Мерунович зі Львова. Насамперед поручив успокоїти людність і заявив, що хоч в надвірняньскім повітї панує холєра, однако нема великої небезпечности. Кордон войсковий не може бути заведений, а що Станиславів і Коломия надають ся найлїпше своїм положенєм до устроєня стацій десинфекційних, длятого просьба заступника бурмістра о заведенє стації ревізійної перед Станиславовом і пятидневної карантани перед містом не може бути увзгляднена. Число жандармерії в доохрестних повітах також не може бути збільшене, бо близько 70 жандармів покликано до вправ войскових. Д-р Мерунович видав також инструкцію в якій способ треба переводити десинфекцію річей утїкаючих робітників і тої самої ночи відїхав до Львова.   На черновецкім передмістю Гореча лучив ся дня 19 н. ст. серпня дуже підозріний случай занедужаня. Селянин Илько Пивію занедужав і помер серед холєричних познак. Секція лїкарска мала виказати холєру nostras.   Після справозданя лїкарского в Кіїві було в тім містї дня 15 серпня по шпиталях і приватних домах 280 недужих на холєру, прибуло в згаданім дни 45 недужих, умерло 9, виздоровіло 40, а недужих лишило ся 276. Кіївскій ґубернатор засудив три особи на тримісячну вязницю за ширенє в містї непокоячих вістей про холєру. Холєра збільшає ся.   Дѣло 