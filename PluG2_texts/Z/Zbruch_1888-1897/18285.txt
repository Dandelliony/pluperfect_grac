Вчерашні вибори до ради Львова. —  На Покутю тяжкі пошести. —  Богате жерело нафти. —  Огонь в дестилярни нафти. — Дрібні вісти.

При вчерашних виборах до ради міста Львова віддано в загалї 3.922 голосів. На лісту комитету міского упало 2.418 голосів. “Zwiazk-у" 665, "Łączności і Zgod-и" 290, на ремісничу 164, "независимих горожан" 143, "Oświat-и" 105, "Postępu і Praс-и" 59, инших 70. Ліста міского комитету побідила. Она має за собою 406 голосів більше, як всї прочі лісти (1912). Наколи кого мазано, то таки 406 разів не змазано єго з лісти міскої — ergo побіда по сторонї Gołąba, Swisterskiego і Walichewicza...
На Покутю проявилися тяжкі пошести. Віспа лютиться в кількох селах повіта коломийского, а остатними часами загостила і до самого міста Коломиї і злюбила собі найлучше між тамошними жидами. В Обертинї-ж вибух тиф пятнистий і на него мав умерти — як доносить газета "О własnych silach" — обертиньскій бурмистр.
Богате жерело нафти вибухло в селї Майданї, кілька миль від Станиславова, в шибі "Ванда" Ст. Янишевского. Як доносить "Kurjer Stanisław.", ропа бухнула з такою силою, що верхом рури утекло кільканацять бочок від сильного напору газів зі споду.
В дестилярни нафти Щепановского в Печенїжинї вибух сими днями огонь і знищив часть будинків. Вибух нафти в однім резервуарї, що містив в собі 300 бочок, був такій сильний, що гук дався чути аж в Коломиї. Візвана телеграфично сторожа пожарна з Коломиї перервала огонь при помочи робітників, — а все таки страта вийшла велика.
Дрібні вісти. — Д-Р Смолька, президент палати послів ради державної, виїхав до Відня. — Найбільшим из балїв у Львові сих мясниць буде баль дня 5 н. ст. лютого на дохід "лїчничої кольонії для молодежи шкільної в Риманові", під протекторатом маршалка гр. Тарновского і гр. Анни Потоцкої, в салях касина міского. — Скрипак п. Онджичек, переїзджаючи зі Львова до Кієва, виступить з концертом в Бродах д. 31 н. ст. сїчня. — В Коломиї почав виходити під редакцією Богдана Мардиросевича тиждневник "О własnych siłach". — Консорція англійских предприємців стараєся о концесію на електричне освітленє міста Перемишля. — Американець-миліонер Вилянсон з Филядельфії дав 12 миліонів долярів на закладанє шкіл промислових для убогої молодежи.  