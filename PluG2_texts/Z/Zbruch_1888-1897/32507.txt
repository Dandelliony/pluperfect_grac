◦ ◦ ◦ ◦ ◦ ◦ ◦ ◦ ◦ ◦

Позичка міста Львова. Краєвий видїл затвердив рішенє ради міста Львова що-до затягненя позички 800.000 зр. на будову касарень для десяти компаній войска і на будову шести будинків шкільних. Краєвий видїл не увзгляднив протесту д-ра Вайґля і кільканацяти инших властителїв домів, внесеного против сего рішеня ради міскої.
Судьям присяглим в процесї вадовицкім підвисшило міністерство справедливости их дієту з 3 на 5 зр. денно, почавши від 1 сїчня.
Дирекція краківскої школи промислової оповіщує, що в сїм роцї отвирає ся спеціяльний курс для обслугуючих машини і парові кітли, а то в місяцях мартї, цвітни, маю і червни, в 6 годинах що тиждня. На тім курсї можна вивчитись на топників (Heitzer) і машинистів. Зголошуватись можна особисто або листовно найдальше до 21 лютого с. р. і виказати ся укінченєм школи народної і що найменше шестимісячдою практикою в ремеслї шлюсарскім, кітлярскім або при кітлї і машинї паровій. При вписї складає ся 1 зр., відтак нема вже нїякої оплати.
Великій огонь лучив ся вчера в ночи у Львові. Погорів бровар Пензіяса при ул. Городецкій під св. Юром. Горіло від 2-ої год. по півночи до самого рана. Шкоди величезні.
Екзекутори податкові в Галичинї і Буковинї загадали основати товариство взаїмної помочи. Оногди зїхали ся екзекутори до Стрия, вибрали комітет і порішили віднести ся до цїсаря, міністерства і намістництва, щоби змінено контракти службові, які правительство заключає з кождим екзекутором, і просити о стабілізацію. Предсїдателем комітету вибрано Генр. Воляньского, екзекутора з Болехова.
З руско-народного театру. На дохід панї К. Клїшевскої виставить наш театр в суботу, дня 8 н. ст. лютого, комічну оперу в 3 актах Лєкока "Зелений Остров". Представленє на дохід улюбленої артистки руского театру і принадна музика француского композитора повинні в той вечір виповнити театр по самі береги.
Д-р Стефан Федак, кандидат адвокатури, отворює сими днями свою канцелярію адвокатску у Львові. Нотуємо се з радостію, бо у Львові Русинів адвокатів дуже мало, а д-р Федак, один з найспособнїйших молодших юристов, а при тім чоловік дуже честний і совістний, зможе немалі віддати прислуги нашим землякам і рускій справі на поважнім становищи адвоката краєвого у Львові.
Про крадежи коло Перемишлян пишуть нам: Дня 4 н. ст. лютого о 9-ій годинї вечером Іосиф Дрогомирецкій, непоправний злодїй з Сухоріча, і Станіслав Кракус з Білки шляхотскої вибрались на крадїж до маленької і убогої церковцї в Полоничах (єсть лиш 300 душ греко-кат. обряду): повибивали вікна в обох закристіях, а не маючи часу упорати ся з виломанєм зелїзних крат, таки через крати украли чашу з діскосом вартости 35 зр. Відтак, щоби не змарнувати пригідної ночи, добрали ся вікном до хати одного за селом мешкаючого господаря, розбили скриню та стали складати в мішок, що попало під руки. Але що за сміло брали ся до дїла, зрадили ся: господар наполохав их і они щасливо утекли. Однак рано жандарм з постерунку в Білцї зійшов ся з злодїями в лїсї саме тогдї, коли брали ся закопати украдену чашу. В Полоничах відбувають варту з двійною чергою, але дуже недбало. Тому то за кілька місяцїв мали ми вже дві крадежи коней і кілька рабунків в коморі.
З Войнилова пишуть нам: Дня 2 н. ст. лютого відкрито вже в нашім місточку товариство "Світ", до котрого вписало ся доси 42 членів. Видїл уконституував ся, вибравши головою о. Михаїла Форися, заступником голови Юрка Гаджаровского, бібліотекарем Николу Дурбяка, секретарем Павла Болея, а касієром Якова Борисика. Небавом має товариство устроїти поминальне богослуженє за упокій бл. п. Володимира Барвіньского і вокально-музикальний вечерок в честь того-ж многозаслуженого патріота і дїятеля нашого. 