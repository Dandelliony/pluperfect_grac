◦ ◦ ◦ ◦ ◦ ◦ ◦ ◦ ◦ ◦

Тека виконана п-ю Ир. Герасимовичівною пішла в друге на льотерію. Первістно принесла та тека на фонд памятника Тараса Шевченка квоту 55 зр. П. Андрій Павлиш, що єї виграв, дарував єї знов на сю цїль. На комерсї в Станиславові розібрано всї льоси за 34 зр. 20 кр. Виграна припала на ч. 62, котре поставив п. Иван Винницкій.
Нові вибори до львівскої ради міскої мали бути розписані на 12 н. ст. липня — як ми о тім вже згадували. Однак речинець той буде змінений, бо показало ся, що на виготовленє нових списів виборцїв треба бодай кілька тижднїв часу, крім того мають бути виставлені згадані списи до перегляду на 6 тижднїв перед виборами а речинець голосованя має бути оповіщений найменше на 3 тижднї наперед. Таким способом вибори не можуть відбути ся скорше як в жовтни, тим більше, що маґістрат буде занятий приготовленями до принятя цїсаря. До нових виборів буде вести справи міста стара рада міска.
В справі гостини цїсаря у Львові доносять віденьскі ґазети, що намістник ґр. Бадені був на довшій авдієнції у цїсаря в суботу, зараз по своїм приїздї. На тій авдієнції обговорювано справу цїсарскої подорожи до Галичини. З початку цїсарска подорож мала мати лише войсковий характер, пізнїйше-ж цїсар в доказ своєї ласки змінив плян і рішив загостити на два днї до Львова. — Ходять поголоски, що на осїнні маневри приїде до Галичини і цїсар нїмецкій Вільгельм і що відтак з нашим цїсарем загостить до Львова.
В Коломиї арештовано дня 28 н. ст. червня двох братів Праєр, котрі зручно зуміли викрутитись від асентерункового обовязку. Они підкупили фельдфебля і писаря староства і були вписані до асентерункового протоколу з приміткою, що комісія признала их неспосібними до служби войскової. Хтось донїс войсковій командї о згаданім обманьстві і нинї оба жиди і фельдфебель находять ся в судовім арештї.
Гради. Дня 23 н. ст. червня навістив страшний град з хмароломом село Вільку Гамулець коло Брухович під Львовом і знищив всї засїви, так що люде мусять все скосити, а засїяти вже пізно. Град падав цїлу годину і лежав добу на одну стопу високо. Громада подала о ліквідацію і відписанє податку. Того самого дня навістив сей град і громади: Зашків, Грибовичі і Борщевичі. — Дня 30 н. ст. червня лютила ся буря з градом в околици Бучача і ушкодила значно засїви, особливо в селї Переволоцї. На другій день була така студїнь, що люде надївали кожухи.
Правительственним комісарем в Тернополи именований п. Студиньскій, комісар тамошного староства. 