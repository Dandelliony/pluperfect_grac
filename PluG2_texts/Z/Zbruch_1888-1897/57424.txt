Справи краєві.

Дослїди комісії, виделєґованої в справі реґуляції Днїстра та єго припливів.
Минувшого місяця комісія зложена з відпоручників краєвого видїлу та правительства відбула комісійні розслїди для будучих реґуляційних робіт на горішнім Днїстрі. До тої комісії належали: Ромуальд Ишковскій, висшій совітник будівництва з міністерства внутрішних справ, Матїй Морачевскій, совітнив будівництва, яко делєґат намістництва; Іосиф Янковскій, Андрій Кендзьор і Тадей Сїкорскій, инжиніри краєвого бюра меліораційного, яко делєґати краєвого видїлу. Комісія мала задачу визначити розміри а також оречи, на яких гидротехнічних засновах мають перевестись роботи реґуляційні на горішнім Днїстрі з припливами та меліорація надднїстряньских мокляків.
Комісія оглянула стан і біг Днїстра з єго припливами висше Розвадова а також примежні до тої ріки мокляки а потім перестудіювала предложені для реґуляції горішного Днїстра пляни і роботи. Дня 29 вересня зібрала ся она на спільну конференцію в соймовім будинку. По подрібній дискусії над вступним проєктом, уложеним на основі осуду гидротехнічної комісії львівского товариства політехнічного, комісія ухвалила поручити, щоби виготовлено вже кінцевий проєкт реґуляційний в границях і засадах точно означених. Реґуляційний проєкт має бути виготовлений після соймової ухвали з 1876 року та має обнимати слїдуючі роботи:
1. Реґуляцію ріки Днїстра від цїсарского мосту в Розвадові до Гординї; ріки Стрвяжа від горла до Самбірскої млинівки, наконець припливів Днїстра і Стрвяжа по обох боках на тім самім просторі, але лиш о стілько, о скілько регуляція тих припливів буде потрібна, щоби сей округ відводнити.
2. Кольматацію, а взглядно наводненє і осушенє мокляків, положених на обох берегах Днїстра і Стрвяжа на просторі означенім реґуляційним проєктом.
Проєктована реґуляційна траса Днїстра і Стрвяжа має перевестись менше-більше в истнуючім напрямі, придержуючись теперішного русла тих рік, щоби уможливити зреалізованє перекопів. Позаяк не знати, яка буде форма будучого русла днїстрового та терену меліораційного, а дальше незнаний час, коли сей проєкт зреалізуєсь, а наконець позаяк заходить можливість, що більша частина великої води буде спроваджена Вишнею до Сяну, то комісія не могла дати указки, як зарадити незвичайній повіни, а поручила лише викопати в цїру потреби окружні вали для охорони надбережних осель. До кольматації, взглядно наводненя, має ужитись води Днїстра і Стрвяжа або их припливів на просторі означенім меліораційним проєктом. За засаду для меліорації мокляків між гординьско-долубівским перекопом a Тисменицею комісія приняла систему, після котрої і кольматація і заливне наводненє а також і відводненє поодиноких частин мають перевестись в напрямі найбільшого спаду того простору. Зі взгляду, для проєктованої реґуляції Днїстра між Розвадовом а Журавном, котра для меліорації надднїстряньских мокляків конечна, треба більше часу, показує ся — після гадки комісії,— що для осушуваня тих мокляків потреба рівночасно перевести реґуляцію висше Розвадова. Комісія признала наконець, що при рівночаснім осушуваню мокляків між гординьско-долубівским перекопом а Тисменицею можна також начати зараз кольматацію яко вступну роботу для систематичного наводненя мокляків. 