◦ ◦ ◦ ◦ ◦ ◦ ◦ ◦ ◦ ◦

Вість про уступленє маршалка краєвого кн. Евст. Сангушка, подана Gazet-ою Narodow-ою показала ся безосновною видумкою. Анї кн. Сангушко — як пише Przegląd — не думає уступати анї кн. Юр. Чарторийскій не гадає обіймати уряду маршалка краєвого.   Холєра. Ґазета урядова доносить: Дня 4 н. ст. вересня занедужало на холєру: в повітї надвірняньскім в Делятинї 4 особи, в Ланчинї 2 особи, в містї Коломиї 2 особи, в Ясеници повіта березівского 2 особи. Померли: в повітї надвірняньскім в Делятинї, Ланчинї, Микуличинї, Підлїсневі ad Микуличинї в Ямній по 1 особі; в Ясеници повіта березівского 1 особа. Крім того лучили ся підозріні случаї: в Риманові і в Вислоцї повіта сяніцкого в Хомякові і Опришівцях повіта станиславівского і Гольцевій повіта березівского.   Самоубійство. В Раві рускій відобрав собі житє Володисл. Гойник старшій стражник скарбовий пробивши ся шаблею. Причиною самоубійства була имовірно заздрість.   Огнї. В Улашківцях згорів цїлковито млин водний, власність ґр. Кароля Лянцкороньского. Млин вартував 10.000 зр., а був обезпечений на 5000 зр.   Зміна власности. Маєтність Лопатин, що була від 20 лїт в рулах банку віденьского, перейшла на власність ґр. Каз. Молодецкого.   Про стан здоровля п. Франтішка Ржегоржа одержуємо від проф. В. Шухевича ось-таку вістку. Дякуючи невтомимій праци нашого земляка д-ра Ортиньского треба мати повну надїю, що наш сердечний друг подужає. В домі п. Петрицкого, купця в Жидачеві найшов він сердечний приют. Русини жидачівскі взяли на себе обовязок чергою відвідувати і пильнувати хорого, чим улекшать не лиш хорому прикрі хвилї тяжкої недуги, але й по части виручать в незвичайнім посвященю Вп. пп. д-ра Ортиньского і Петрицкого.   Д-р Бронислав Лозиньскій, емеритований совітник намістництва, котрого кандидатура виринула — як звістно — послїдними днями у Львові на посла до ради державної в місце д-ра Смольки, заявляє в польских часописях, що не гадає кандидувати а навіть не приймив би сеї кандидатури хоч би за нею виступив формально кружок львівских виборцїв.   Будова льокальних зелїзниць у всхідній Галичинї розпочала ся трасованєм шляху Тернопіль-Галич. Около 40 урядників державних зелїзниць з віддїлу инжинєрії призначені в тій цїли до Тернополя. На будову другої головної лінії Тернопіль-Залїщики одержав концесію ґр. Володислав Баворовскій, а зелїзниця ся буде переведена майже на цїлій довжинї своїй маєтностями сего ґрафа. Довжина єї винесе 202 кільометри, а то: з Тернополя через Микулинцї і Теребовлю до Копичинець 74 кільом.; з Гадинковець через Озеряни і Борщів до Иваня пустого 62 кільометрів і з Калинівщини через Ягольницю і Тлусте до Залїщик 55 кільометрів.   Против проф. Вол. Антоновича, предложеного на катедру рускої исторії в університетї львівскім принїс вчера Przegląd статью так глупу і підлу, що вкінци проф. В. Антоновича поставив на рівни з Площаньским та Наумовичем. Ширше о тій статьї Przegląd-y скажемо завтра.   Нещастна пригода. Дня 30 н. ст. серпня вечером подано в Гринівцях маєтности бар. Бруницкого в наслїдок неуваги двом робітникам замість горівки по келишку кислоти карболевої. Оба робітники померли до пів години. Заряджено слїдство судове.   Дѣло 