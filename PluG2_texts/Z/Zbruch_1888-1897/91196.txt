◦ ◦ ◦ ◦ ◦ ◦ ◦ ◦ ◦ ◦

В справі обсади краківского епископства по пок. кардиналї Дунаєвскім доносять з Відня до польских часописей, що міродайні галицкі круги хотять бачити на опорожненій епископскій столици єзуїта кс. Генрика Яцковского.   Цїсар зізволив на переміну надзвичайної катедри електротехніки при політехніцї у Львові на звичайну катедру, почавши від 1 сїчня 1895 р.   Роздїл підмог для урядників в загальній сумі 1,500.000 зр. має вже небавом наступити. Від підмог виключені безусловно всї урядники богатїйші. Урядники ХІ-ої кляси мають одержати всї, чи женаті чи вільні, по 40 зр., урядники Х-ої кляси одержать: жонаті по 60 зр., нежонаті по 50 зр., а в клясї ІХ-ій одержать: жонаті по 100 зр., нежонаті по 80 зр. Підмоги для зелїзничих урядників не можуть перевисшати пересїчної квоти 40 зр., діюрністи і практиканти одержать всї без виїмка по 30 зр., а так само і служащі. Сегорічне спізненє з подїлом мало наступити з огляду на се, щоби не допустити до нїяких посторонних протекцій. Така форма помочи має перестати вже при укладаню буджету на слїдуючій рік. Ся квота має бути вставлена яко постійна підмога.   Реформа краєвої оборони. Австрійска краєва оборона буде на ново зреорґанізована. Дотичні зарядженя одержали сими днями цїсарску санкцію. На місце дотепер истнуючих двох кадрів компанії в баталіонї піхоти заведено чотири компанії, так що від 1 жовтня с. р. будуть кадри баталіонові числити по 11 офіцирів і по 184 рядових. Подібна зміна наступить і в кіннотї краєвої оборони. Полк сеї кінноти буде числити шість шкадрон лінійних і одну резервову. Також будуть скріплені кадри кінних стрілцїв в Тироли і в Дальматії.   Тернопільскі новини. В ночи з 31 липня на 1 н. ст. серпня с. р. приставлено до тернопільского шпиталя Едв. Кизиньского і Іос. Антонова ранених штилєтами в суперечцї з зелїзничими робітниками. Рана першого в правім боцї небезпечна, другій ранений менше тяжко в плечі. Виновник признав ся до вини. Називає ся Алойсій Абель, родом зі Львова і єсть зелїзничим робітником. — В білий день допустив ся рабунку 17-лїтний хлопець Іос. Вонтробєц на одній пани, що переходила ринком. Розірвав їй станик і забрав мошонку з 300 зр., а відтак хотїв утечи. Однако єго зловлено і тепер сидить у вязници. Пошкодована, п. Марія Юрчак з Тернополя, відобрала гроші, але лежить недужа з перестраху.   Огнї. Передвчера о 2-ій годинї з полудня повстав огонь в війскових бараках при улици Стрийскій у Львові. Займило ся від сильно розігрітої смоли в кітлї. Огонь не зробив нїякої шкоди бо вояки зараз єго угасили.   Прогулька товариства друкарів львівских "Огниско" відбуде ся в недїлю дня 5 н. ст. серпня до лїса на "Пасїках". Концерт музики 24 полку піхоти, танцї, гра в обручі, киданє мячем до цїли, стрілянє з фльоберта і т. д. Смерком будуть спалені штучні огнї. Вступ від особи 20 кр., родинний білєт на 4 особи 60 кр. Початок о 4-ій годинї з полудня.   Дрібні вісти. В Щирскім озері в Татрах утопило ся чотирох туристів, Нїмцїв-студентів. Доси ще не віднайдено тїл потонувших. — Видїл краєвий удїлив одноразову підмогу по 300 зр. погорілцям Косова і товариству участників польского повстаня з 1863 року. — З нагоди траґічної смерти архикнязя Вільгельма вислав видїл краєвий письмо кондолєнційне на руки презідента міністрів кн. Віндішґреца. — В Ивоничи помер Лукіян Квіциньскій, звістний артист драматичний польского театру у Львові а відтак директор такого-ж театру в Станиславові. Покійний відносив ся симпатично до Русинів. — Вчера вечером кинув ся з другого поверха каменицї при ул. Бляхарскій у Львові 74-лїтний Герш Курцер, бувшій таксатор судовий і убив ся на місци. Причиною самоубійства була невилїчима недуга.   Дѣло   