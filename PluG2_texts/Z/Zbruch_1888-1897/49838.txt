Справи краєві.

[Проєкт будови нових зелїзниць льокальних. — Ужиткованє торфовиск. — Роботи реґуляційні на Вислї, Сянї і Солї.]
Видїл краєвий, на порученє сойму, взяв під розвагу уложити норми що-до условій, під якими міг би край удїляти підпомоги на будову нових зелїзниць льокальних. Щоби призбирати в тій справі як найбільше дат, віднїс ся видїл краєвий до видїлів инших країв, а крім того виготовив подрібний квестіонар для призбираня дат потрібних до уложеня проєкту сїти зелїзниць льокальних і що-до коштів их будови, будучого удержаня і руху. Квестіонар обнимає 15 питань; перше питанє звучить: Котрі шляхи зелїзниць льокальних були би потрібні? Котрі з тих шляхів суть найважнїйші і найскорше потрібні, а котрі менше важні і менше пильні? Відтак слїдує 14 точок щодо детайлїв для кождого з-окрема пропонованого шляху зелїзницї льокальної. — Сей квестіонар розіслав видїл краєвий до видїлів повітових, завзиваючи их, щоби розважили сю справу і відповіли на завдані питаня точно в часї трех місяцїв. Видїли повітові мають розважити лиш ті шляхи зелїзничі, котрі дотикають власного або сусїдного повіту, а заразом мають розслїдити в справі предкладаних шляхів, чи і о скілько интересовані сторони понесли би жертви чи то в грунтах і матеріялї, чи в грошех, на річ сих шляхів. Видїл краєвий заявив заразом, що при укладї проєкту сїти зелїзниць льокальних увзгляднить лиш такі шляхи, котрих пожиток для загалу і можливість покрити кошти експльоатації, с. є. удержанє і рух власними доходами зелїзницї, будуть виказані і відповідно умотивовані, і на річ котрих интересовані сторони готові понести відповідні жертви. Крім того розіслав видїл краєвий сей квестіонар 35 зарядам всїх більших дібр в Галичинї, товариствам господарским, заведеням купелевим в Щавници, Ивоничу, Любіни, Риманові і Трускавци, дирекції домен у Львові і маґістратам у Львові та Кракові. Також віднїс ся видїл кр. до дирекцій зелїзничих у Львові і Кракові, зелїзницї Кароля Людвика і північної та зелїзниць льокальних в Галичинї і Буковинї, щоби справу розважили і предложили свої внесеня, а заразом і заявили, чим би причинились до коштів будови зелїзниць льокальних. Два посли соймові: д-р Рутовскій і д-р Пілят, мають також предложити свої внесеня. Вкінци віднїс ся видїл кр. до намістництва, щоби предложило свої внесеня та взагалї подало до відомости, як правительство задивлюєсь на справу будови нових зелїзниць льокальних в Галичинї.
Коли-ж видїл кр. одержить відповіди на сей квестіонар, то уложить дальші питаня що-до тих зелїзниць льокальних, котрих будову узнасть за найбільше потрібну.
_____
Міністерство рільництва рішило ся підпомагати з фондів державних такі розслїди, котрі би причинили ся до вказаня способу, як би можна найлїпше використати торфовиска. До сего рішеня міністерства рільництва причинив ся найбільше маршалок ради повітової в Ниську і посол до ради державної ґр. Гомпеш, котрий внїс на руки видїлу краєвого обємистий меморіял в справі торфовиск. Ґр. Гомпеш вказав на потребу оснувати стадію розслїдну, де би роблено фізіольоґічно-ботанічні розслїди над ростинами, які можна управляти на торфовисках і як можна найлїпше ужити торф до цїлей господарских і промислових. Міністерство рільництва узнало, що така стація розслїдна єсть на разї непотрібна, а лиш щоби один з властителїв грунтів торфових, при підмозї держави і краю, робив такі розслїди у себе, після вказівок п. Вол. Тинецкого, директора школи лїсової у Львові. На се визначило міністерство з фондів державних 1800 зр. підмоги і прирекло удїляти і в слїдуючих роках, єсли сойм з фондів краєвих визначить також відповідну запомогу.
_____
З весною мають зачатись роботи реґуляційні на ріках Вислї, Сянї і Солї. На Вислї і Сянї має зачати розслїди видїл краєвий, бо сегорічні виливи під Дзиковом і Тарноберегом показали, що як раз ті роботи реґуляційні, котрі покінчено минувшого року, може найбільше причинились до того, що сего року поробились запори ледові і треба було розкопати вали охоронні. Ріку Солу під Живцем треба доконче управильнити, бо декуди єї рінь єсть широка і на 200 метрів. Правительство заявило, що готове приступити до робіт реґуляційних, єсли з фонду краєвого покриєсь одна трета часть видатків на ті реґуляції. Над Солою положені в великій части добра архикн. Альбрехта. 