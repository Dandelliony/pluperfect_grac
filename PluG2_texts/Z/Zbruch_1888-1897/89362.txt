◦ ◦ ◦ ◦ ◦ ◦ ◦ ◦ ◦ ◦

Приїзд цїсаря до Львова. Після найновійших вістей, цїсар приїде до Львова дня 7-го вересня і відвідає виставу. Архикнязь Кароль Лювик відвідає виставу два рази, першій раз 3-ого червня з нагоди отвореня вистави, а потім в осени в товаристві своєї жінки, архикнягинї Марії Тереси.   Отворенє зелїзницї Станиславів-Вороненка наступить дня 15 н. ст. падолиста с. р. Супротив того кипить робота на цїлїм шляху. Стація станиславівска, що доси розтягала ся до т. зв. рампи тисьменицкої буде продовжена о 450 метрів в напрямі до Хриплина. Дотеперішні шини на стації будуть всї переложені і збільшені до числа 22. Число шин буде збільшене також і на стації в Хриплинї, де стане новий поверховий дзорець зелїзничій і де з отворенєм нової зелїзницї будуть задержувати ся всї поїзди крім поспішних. На стації станиславівскій буде вибудована с. р. нова огрівальня на поміщенє 18 льокомотив, а то коштом около 100.000 зр. Всї ті роботи обіймив инжинєр Гамскій і С-ка.   Доповняючій вибір одного радного до ради міскої у Львові відбув ся вчера при дуже малій участи виборцїв. На 7682 управнених до голосованя, віддало свої голоси лише 916 виборцїв. Вибраний ґр. Юр. Борковскій 894 голосами.   Почта на виставі. З днем 16 н. ст. мая входить в житє на площи вистави ераріяльний уряд почтовий і телєґрафічний разом з публичною стацією телефоновою. Сей уряд почтовий буде тревати до кінця вистави.   Обкрадений староста. В ночи на 23 н. ст. цвітня закрали ся злодїї до бюра самбірского старости. Мусїли бути добре обзнакомлені з розкладом дому, бо, знаючи, що в ночи всї двері до бюр староства добре позамикані, принесли довгу драбину, дістали ся від сторони торговицї на Блїху через штахети до огорода староства і приставили драбину до вікна бюра на першім поверсї. Отворивши вікно, відорвали пришрубовану до підлоги скринку, що важила кілька сотнарів спустили єї на шнурах до огорода, знесли на окописко, там єї розбили і забрали триста кількадесять зр. готівкою, а книжочки каси ощадности на суму 5000 зр. лишили. Сю скринку найшла поліція на другій день на окописку. Три підозріні о крадїж особи арештовано.   Град. З Мислениць доносять, що в пятницю о 6-ій годинї вечером воздух нагле остудив ся і з чверть години падав град величини округлого гороху. Цвіт з дерев і цвітучого збіжа пооббиваний. Шкоди поки-що не можна оцїнити.   Огнї. Дня 11 н. ст. мая повстав огонь в Ягольници і знищив один будинок. Сторожа огнева не дуже списала ся, бо аж в часї пожару направляла сикавку. — Дня 7 н. ст. мая пополудни запалила ся в Канчузї стодола а кілька хвиль пізнїйше стояло вже 20 будинків в огни. Около години 8-ої вечером того самого дня запалила ся знов стодола, положена коло ринку, а від неї займили ся дальші будинки, так що згоріло их 80. Ратунок був дуже млавий. З погорівших домів було лише кілька обезпечених.   Видїл тов. "Академічне Братство" просить нас оповістити: "Понеже звістним нам стало, що п. Денис Сембратович, бувшій слухач університету львівского, подаючись за члена нашого товариства, надуживає фірми того-ж до своїх приватних справ, заявляємо, що з п. Денисом Сембратовичем не стоїмо в нїякій звязи і що він не єсть членом товариства від двох лїт."   Дрібні вісти. До Львова приїхала княжна Аліція Бурбоньска, наймолодша сестра архикнягинї Блянки, щоби взяти участь в торжестві хрещеня новонародженої архикняжни.   Дѣло 