◦ ◦ ◦ ◦ ◦ ◦ ◦ ◦ ◦ ◦

Бомба в рускій капітулї. З Перемишля доносять, що вчера о 10-ій годинї з рана найдено в рускій капітулї підложену бомбу. На щастє побачила ще вчас служба запалений льонт і загасила єго. Бомба подібна до великої бляшаної пушки, була наповнена стрільничим порохом і порошком білим. Тота пушка лежала в деревляній скрини, виповненій гвоздями, шротом і кусниками олова. Експльозія була би потягнула за собою страшні наслїдки. Коло бомби найдено картку з написею: Sprawiedliwość na popie!   Снїги в стрийскій верховинї — як звідтам пишуть — стопили ся вже долами і єсть надїя, що люде ще в сїм тиждни почнуть веснувати. По лїсах і високих горах повно ще снїгу. Дуже тяжко людям о бараболї на насїнє, бо минувшого року лишило ся их много в земли невикопаних, а що в зимі було мало снїгу то они вимерзли. Жиди в Лавочнім роблять великі интереси. Спроваджують бараболї ваґонами з Угорщини і кажуть собі платити по 3 зр. за корець.   В "Клюбі Русинок" відбуде ся в недїлю дня 8 н. ст. цвітня відчит проф. Ивана Верхратского на тему: "Гриби і их значінє в природї". Початок о годинї 6-ій вечером. Вступ 10 кр. — призначений на будову руского театру.   Грунтові книги введені вже для всїх громад в Австрії з виїмкою 35 катастральних громад у всхідній Галичинї і 236 громад в Дальматії. З галицких громад не маючих ще грунтових книг, положена одна в перемискім і 34 в самбірскім судовім окрузї.   Зухвалі злочинцї. Сими днями відбула ся перед судом присяжних у Львові розправа против злодїїв Стан. Кузьми, Томи Борисевича, Іосифа Бегара і кількох их товаришів. Коли трибунал вийшов з салї розправи, щоби нарадити ся що до виміру кари, стали злодїї голосно висмівати судьїв присяжних, так що треба их було вивести з салї. Відтак візвано их назад до салї, щоби вислухали засуду, а що не хотїли війти добровільно, то втягнено их силою. Так само насильно мусїв цїлий віддїл сторожі вивести их з салї до вязницї. Суд засудив Кузьму і Борисевича на 6 лїт вязницї, прочих на кару від 1 до 6 місяцїв.   Елєктрична льокомотива. Після донесеня француских часописей, має елєктрична льокомотива, з котрою, як ми свого часу писали, роблено проби між Гавром а Парижем, від тепер постійно курсувати між Нант і столицею. Сей простор разом з перестанками перебіжить елєктричний поїзд в невмовірно короткім часї бо лише за 50 мінут. Крім того має збудувати ся друга льокомотива з силою 1500 коней.   "Кінатоскоп", — так називає ся найновійшій прилад фотоґрафічний винайдений Едісоном і випробований сими днями з дуже добрим успіхом. Кінатоскоп служить до знимок безнастанного руху при помочи елєктрики. Образи падуть крізь сочку скриночки на осібно приладжену паперову стяжку, котра незвичайно скоро розвиває ся з валця. Апарат дїлає так скоро, що в одній секундї можна зробити 46 знимок. По 20 секундах розвине ся стяжка до кінця і на нїй містить ся 920 образів, котрі представляють всї порушеня фотоґрафічної особи. Образи в новім приладї Едісона виходять маленькі, бо лише 1* цаля величини, але Едісон гадає, що в короткім часї удасть ся єму улучшити "кінатоскоп" і одержати більші образи. Єсли до того прийде то сей прилад віддасть великі услуги різним галузям наук, як: медицинї, фізицї, астрономії і ин.   Дрібні вісти. В Грозьовій середній, в повітї добромильскім, померла дня 3 н. ст. цвітня властителька Грозьової і Новосїлець Марія Новосїлецка, вдова по Климі Новосїлецкім в 57-ім роцї житя. — Оногди приймав папа на авдієнції кардинала Дунаєвского. — В Коломиї помер урядник судовий Ант. Сначиньскій в 79-ім роцї житя.   Дѣло 