Зелїзниця Відень-Константинополь.

Дня 12 с. м. відбулося торжественне відкритє нової зелїзницї, котра має безпосередно сполучати з собою прекрасний і любий Відень — Віденець сказав-би : „das gemütliche Wien“ — з старим городом Константина, захід Европи з єї всхідом, котра має зблизити до себе два доси майже зовсїм собі противні світи, дві зовсїм противні і дуже нерівні культури, словом, котра має отворити Заходови широкій приступ до загадочного доси для него і майже сказочного Всходу. Нова зелїзниця Відень-Константинополь єсть побіч линії Білград-Солунь найважнїйшою на Балканї, а єї политичне і економичне значенє, ба вже навіть само відкритє єсть так цїкаве, що годиться приглянутись їй трохи близше.
Цїлий шлях сеї зелїзницї, почавши від Відня аж до Константинополя, виносить 1686 кильометрів, або 225 миль, котрі переїзджаєся до 48 годин і дїлиться на слїдучі : шлях австро-угорскої зелїзницї державної від Відня аж до Земуня (Semlin) ; шлях сербскій від Білграду аж під Цариброд в Болгарії ; шлях властиво болгарскій від Цариброду через Софію до Вакарель на всхідно румелійскій граници ; шлях всхідно-румелійскій Вакарель-Беллова Филипополь аж до Кара Мустафа і шлях турецкій від Кара Мустафа через Адріанополь аж до Константинополя.
Для нас єсть головно важна та часть нової зелїзницї, котра лежить по тамтій сторонї Дунаю, т. є. почавши від Білграду аж до Константинополя. від сеї части зелїзницї идуть побічні линії а именно : з Нишу через Враню в Сербії до Куманова і Скопії (Uesküb), а з відси або на полудне до Солуня або на північ аж до Митровицї ; з Тирнови в Всхідній Румелії до Ямболи і з Кулели-Бургас в Туреччинї до Дедеагач над Егейским морем. Єсть се отже головна артерія, по котрій має розходитися по Балканї австрійска торговля, а з нею і вплив австро-угорскої монархії на всї ті краї, через котрі переходить нова зелїзниця. Друга головна артерія, котра нинї иде з Білграду через Ниш аж до Солуня над Егейске море, стане аж тогдї сильною, коли буде переведена проєктована зелїзниця з Сераєва долиною Лиму до Синицї і Нов. Базару, а з відси долиною Ибару до Митровицї. Тогдї запустить австро-угорска монархія дві великі вітви торговельних доріг, котрими з одної сторони буде впливати аж на Босфор, а з другої на Егейске море.
Якій вплив має австро-угорска держава через сі зелїзницї, виходить вже з слїдуючого : Регулямин руху на сих зелїзницях установлено після австро-угорского взірця ; администрацію сих зелїзниць приймили на себе угорскі зелїзницї державні ; они мають також вести обрахунки за всї зелїзницї на Всходї і длятого має бути заложена в Будапештї контора ликвидаційна (т. зв. Клірінґгавс Clearinghous). В Будапештї друкуються билети а будапештеньскі друкарнї мусїли навіть казати робити собі нові черенки, що-би могли друкувати на всїх язиках, якими лиш на Балканї говорять. Нову зелїзницю будували в значній части австрійскі инжинери, хоч розумієсь, що по найбільшій части Нїмцї, по між котрих замішався часом і якійсь Чех. Підчас будови зелїзницї були тут цїлі колонії австрійских підданих а і теперь лишилась з них ще спора часть, хоч на болгарскім шляху обняли службу на зелїзници самі лиш Болгаре. Значне в сих сторонах число людей, котрих вяжуть родинні, суспільні і политичні віднісини з австро-угорскою державою, єсть для сеї держави також великої ваги.
Не припускаємо, щоби колись прийшлося Австрії, бодай не в найблизшій будучности, посувати свою армію аж на Балкани — але коли-б навіть і до того прийшло, то як ся зелїзниця так і маюча колись викінчитися линія Сараєво-Солунь були-б для Австро-Угорщини і під взглядом стретегичним великої ваги.
На всякій случай нова зелїзниця, як єсть з одної сторони для славяньских держав на Балканї користною, так з другої сторони єсть небезпечною для Туреччини. По нїй піде аж в само серце музулманьского житя нова сила, котра однакож не призначена вже відродити і відмолодити з кождим роком упадаючу державу страшних колись Турків, але має зруйнувати до решти збутвілий і поставити на єго місце новий і цвитучій организм.
Мабуть Туреччина почуствувала і провідала, що так скажемо, инстинктом вже теперь ту страшну силу, що призначена внести в ню остаточний розклад, бо не витала нового дїла культури з радостею і одушевленєм а дивилась на него мовь би очима того чоловіка, котрий вже чує, що єму вибила послїдна година, що мусить конче розставатись з сим світом і длятого дивиться рівнодушно, як лїкарь що раз то нову на нїм робить операцію. Туреччина не брала офиціяльної участи в відкритю зелїзницї, що від далекого заходу веде аж до єї столицї над Босфором, она не радувалась сим фактом а приглядалась лиш спокійно, що роблять чужі, котрі господарують як у себе дома. Вздовж зелїзницї на турецкім шляху можна було бачити хиба лиш турецких заптів (жандармів), що удержували порядок, мовь-би на доказ, що турецка власть в Европі нинї ще лиш на то, щоби робити вигоду другим і пильнувати, щоб им не сталось щось злого.
За то може Болгарія повеличатись не так самою зелїзницею, як причинком до скорого єї відкритя. Мабуть довгій досвід поучив их, що сила доконаного факту єсть більша як всяка крутанина дипломатів. 