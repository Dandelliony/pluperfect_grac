◦ ◦ ◦ ◦ ◦ ◦ ◦ ◦ ◦ ◦

Вистава памятника бл. п. Володимира Барвіньского притягає дуже численну публику так руску, як і польску. І не диво, бо всїм импонує і знамените викінченє памятника і те, що єсть се перший памятник в Галичинї, вилитий з бронзу. Вистава потреває лише до кінця сего тиждня, тож заохочуємо нашу публику до огляненя єї, тим більше, що дохід з неї призначений на покритє великих коштів, які мав п. Левандовскій.
Буковиньскі афери. Справа звістного конфликту між президентом Буковини, ґр. Пачим, а маршалком краєвим, бар. Васильком, починає прибирати дуже интересний хід. Барон Василько додав був у Bukowinaer Nachrichten за причину абстиненції Румунів на бали у президента "невідповідне поведенє ґр. Пачого в справах суспільних". Заявленє се так обидило президента, що, як доносять з Відня, мало прийти між обома достойниками до поєдинку. Свідком ґр. Пачого був один посол польскій. Однакож поєдинок не відбув ся, бо в послїдній хвили перепросив бар. Василько президента і має помістити в Bukowinaer Nachr. заявленє в користь ґр. Пачого. Крім того дістав ще ґр. Паче сатисфакцію, котра ставить цїлу румуньску кліку в неконче гарне світло. Депутація, зложена з кількох буковиньских послів різних партій, була вчера на авдієнції у ґр. Таффого і представила єму прикре враженє, яке викликав спір бар. Василька з президентом, в цїлім краю. Велика більшість населеня стоїть по сторонї ґр. Пачого і осуджує поступованє маршалка краєвого. Дальше висказала депутація перед ґр. Таффим своє признанє для президента, котрому Буковина завдячує свій розвиток а рівночасно заповіла тая-ж депутація зложенє посольских мандатів. Доси зложили мандати слїдуючі посли буковиньскі: заступник маршалка д-р Волян (та посли: Тиминьскій, Пигуляк, Антін Кохановскій старшій, Антін Кохановскій мол., Кон, Помп Реней, д-р Рот, д-р Стефанович, Тіттінґер і д-р Войнарович. Крім тих мають поскладати мандати ще инші посли не Румуни, так що сойм буковиньскій, складаючій ся з 27 послів і 2 крісел вірильних (ректора черновецкого університету і православного митрополита) не буде міг нїяких ухвал робити.
Пращанє д-ра Билиньского, полишаючого катедру економії на львівскім університетї з причини єго именованя президентом ґенеральної дирекції австрійских зелїзниць державних, відбуде ся в суботу дня 27 н. ст. лютого о 11 годинї рано в авли університстскій.
Пригода з диком. 3 Лучиць, в повітї сокальскім пишуть нам: Дня 19 н. ст. лютого лучила ся у нас така пригода. На вість, що дики суть в лїсї, вибрали ся на лови п. Левитович, завідатель тамошних дібр з о. Филевичем і єго сином. Коли ловцї прийшли до лїса, застали там великого 5-лїтного дика. На першій вистріл кинув ся дик на стрільцїв, і найблизше стоячого п. Левитовича повалив на землю, та клеваками поранив і пороздирав єму ногу. Хто знає, що було би стало ся, сли би другі стрільцї не прибігли і кількома вистрілами не зробили дикови конця. Все таки пригода тая сумно нас всїх вразила, бо п. Левитович, загально звістний народолюбець орґанізатор ревно трудить ся над розвитком народних товариств в Лучицях, як: читальнї, сторожі огневої і ин. Тож з щирим співчутєм желаємо єму як найскоршого подужаня з одержаних ран. — К.
З Микуличина пишуть нам: Сеї осени в селї Ворохтї убили хлопцї дївку, що кількох на раз любила.
Стіпендії для учеників школи промислової. Маґістрат міста Львова оголошує конкурс на 5 стіпендій по 120 зр. річно, установлених в 1888 роцї в честь 40-лїтного панованя цїсаря Франц-Іосифа I. а призначених для учеників державної школи промислової у Львові. Поданя треба вносити до магистрату львівского до 15 н. ст. марта.
Великодушний поступок. В Кіцмани на Буковинї постав дня 17 н. ст. лютого огонь в хатї Михайха Гашовея і коли вже хата стояла в огни пригадали собі, що в хатї находить ся ще троє дїтей Гашовея. Всї стояли безрадні і нїхто не міг зважити ся скочити в огонь за дїтьми. Нараз скочив селянин Микола Меранчук, з нараженєм власного житя в огонь по хвили винїс на руках троє дїтей, але так тяжко попарених, що житю их грозить велика небезпечність. Сам Меранчук також попарив ся. 