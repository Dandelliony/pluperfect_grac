Від о. Никифора Лещишака. — Сегорічний аванс маєвий в австрійскій армії.

Від о. Никифора Лещишака з Волосатого одержали ми таку допись з просьбою о поміщенє: "В 74-ім ч. Дѣла сказано між иншим, що на засїданю антропологичної комисії академії наук в Кракові повідомив секретар академії д-р Коперницкій, що остатними часами надіслали академії: п. Ив. Франко рукопись з пословицями, дикціями, висказами і т. п., п. Ив. Колеса збірку пісень з Ходович, а Ив. Лещишак 68 пісень Лемків з села Біличина пов. горлицкого. Поданє то потребує поясненя. Мушу насамперед заявити, що я своєї праці не посилав краківскій академії. В році мабуть ще 1882-ім п. И. Ф., пробуваючи в тім самім селї, що я, просив мене позичити єму мого збірника записок народних пісень, казок, загадок, пословиць, висказів і т. п. — отже не 68 пісень, але 25 аркушів списаного всякого етнографичного матеріялу, — щоби відписав собі кілька пісень. Від того часу п. И. Ф. не віддав менї мого збірника, хоч я о него упоминався. Тепер довідуюсь, що частинка з них знайшлася в академії наук, а в Дѣлї читаю, що пісні ніби якогось Ив. (замість Никифора) Лещишака, ніби з села "Біличина повіта горлицкого", а то з "Білична повіта грибівского". Записки мої були зроблені тілько для себе (писанї прямо з уст, нераз і в поли, отже з скороченими, недокладно і нечетко), тож боюся, щоби друга особа мені их не попсувала, а доказ маю уже на висше вказаних похибках. — Ник. Лещишак.
Сегорічний аванс маєвий в австрійскій армії був досить значний, а з загального порівнаня відносин службових в армії і в урядах показуєся, що при войску ще найскорше можна дослужитись висших гідностей. І так при піхотї именовані в теперїшнім авансї кадети з вересня р. 1886, підпоручники з падолиста р. 1884 поручниками, поручники з падолиста р. 1882 капитанами, капитани І кл з падолиста 1877 майорами, а майори з падолиста 1883 р. підполковниками. Після того треба служити в ранзї кадета 2½ року, підпоручника 4½ року, поручника 6½, капитана (обох кляс) 11½, а майора 5½ року. Такі самі відносини, що і в піхотї суть в віддїлах стрїлецких, в полку піонирскім, зелїзничім і телеграфичнім. В кавалерії авансовали кадети з вересня 1888, підпоручники з падолиста 1883, поручники мая 1881, ритмайстри з мая 1886; тому служиться в кавалерії в степени кадета лиш 1½ року, підпоручника 5½, поручника 8, ритмайстра 10, а майора 3 роки. В артилерії авансують кадети о рік пізнїйше, як кадети піхоти, а підпоручники, поручники і капитани майже рівночасно, що іх товариші в піхотї.  