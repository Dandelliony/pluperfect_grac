Стан здоровля нїмецкого цїсаря — Перше виступленє Булянжера

В станї здоровля нїмецкого цїсаря настало рішуче погіршенє а з всїх вістей, котрі хочь і як дуже скупо і з великою резервою достаються до прилюдної відомости, виходить, що житье цїсаря почислене вже мабуть лишь на днї. Ще передвчера збільшилась була вечеромь горячка а в ночи наступило так значне погіршенє, що зараз покликано до недужого д-ра Ляйдена. Вчера відбулося консиліюм, але результат єго ще не звістний. Кажуть, що на горлї і на грудех появились якісь опухлини. Віст, котру подав „Börs. Сour“, що цїсареви мають вложити нову канулю, котра сягала-би ажь до одної з обох долїшних галузей дихавки, має бути неправдива. Після вістей наспівших нинї в ночи має бути стан недужого дуже грізний, хочь в ночи горячка трохи ослабла і віддих став лекшій. Цїсарь може живитися лишь молоком і яйцями і з губ витїкає єму сукровиця. Мекенси побоюєсь зараженя крови в наслїдок випливу сукровицї. Нинїшні вісти ранїшні представляють стан цїсаря в грізнїйшім ще світлї. В ночи погіршився стан недужого дуже значно, легки суть заатаковані а віддих стає чим раз труднїйшій. Кажуть навіть, що мало вже наступити зараженє крови.
Перше виступленє Булянжера в парляментї мабуть єму не повелося. Вчера явився він першій раз в палатї. Засїданє розпочалося о 2 год. по полудни. На галеріях було повно людей, бо сподївалися якихсь надзвичайних приключень. Зараз на початку засїданя промовив президент министрів Фльоке до палати і сказав : Обставини вправдї неконче небезпечні, але всежь таки того рода, що правительство мусить порозумітися з палатою. Кабинет не хоче бути министерством лишь один тиждень і длятого хоче знати , чи має довіріє палати і чи за ним стоїть єї більшість. Правительство иде з лївицею. Ми готові до реформ, але хочемо знати, чи маємо більшість палати за собою. Домагаємось того, щоб ми могли виступати против тих, що воюють під прапором монархіи або піддають народови гадку плебисциту. Посол Андріє порушивь справу ревизіи конституціи. Фльоке відповів на то, що само правительство стремить до того, але палата повинна трохи почекати, щоби відтак не показалося, що ревизія єсть лишь сїтею монархистів на републику. Край не хоче анї монархіи, анї анархіи або диктатури. Пос. Жимель поставивь внесенє, щоби правительству заявити вотум довірія і висказати переконанє, що єго енергія заставить поважати институціи републиканьскі, скоро лишь оно буде вести политику реформ поступових і свободи. Над внесенєм сим відбулося голосованє і палата приняла єго 379 голосами против 117. Теперь явився в палатї Булянже в супроводї своїх прихильників Ляґерра, Лерисса і Деруледа і заняв майже непостережений місце на скрайній лївици. Опісля поставив пос. Викерсгаймер внесенє, щоби відрочити палату ажь до суботи, а того дня вибрати комисію для ревизіи конституціи. Палата приняла і се внесенє і постановила оголосити плякатами обі промови Фльокета. Булянжистів виключено з скрайної лївицї. Коли Булянже вертав з засїданя палати послів, зробила єму товпа людей на улици грімку демонстрацію і кричала так довго перед его помешканєм в готелю „du Louvre“, доки він ажь не показався на бальконї. 