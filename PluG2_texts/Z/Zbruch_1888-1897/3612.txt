Змартвихвстаньскі инсинуаціи. — Від Галича. — З Черновець. — З Стрийщини

Змартвихвстаньскі инсинуаціи.
Кс. Смоликовскій ударився в груди, хотя дуже з-легонька, і стараєся змодификувати напасти, з якими в „Справозданю“ своїм виступив проти гимназіи рускої. В „Gazet-ї Lwowsk-ій“ з дня 15 марта в ч. 61 помїстив він в рубрицї „Głosy publiczne“ ось яке будь-то спростованє:
В сегорічнім моїм справозданю, говорячи о рускій гимназіи, не мав я цїлком намїреня висказати, що мовь-би она була збірником зіпсутя і соблазни, як се бачу, що деякі мої слова зрозумїли. Вїдомі суть загальні нарїканя, як в публичних школах трудно устеречи молодїжь від ширячої-ся що раз більше по свїтї неморальности і безвїрства; тому то многі противляться посилати учеників до публичної гимназіи. Так отже я хотїв по просту висказати, що неохота заявлена нашим ученикам в гимназіи, зробила то, що хотяй они ходили до гимназіи, все був якійсь мур, що дїлив їх від инших товаришїв і хоронив від зіпсутя. О гоненю, яке дізнавали наші ученики в рускій гимназіи, я писав, щоби витолкуватися, чому закинули у нас мундури і дозволили ученикам записуватись в польску гимназію. Подані отже факти відвосяться до минувшости. Теперїшне дослїджуванє Вп. отца директора виказало, що гоненє устало, за що вельми вдячні єсьмо хв. дирекціи і щасливі, що можемо се публично заявити.
Кс. Смоликовскій C. R.
He мав про-то кс. Смоликовскій — як сам каже — намїреня назвати гимназію руску „stekiem zepsucia i zgorszenia“, бо за таку инсинуацію був-би певно мусїв одвїчати перед судом, але мимо того, з любви христіяньскої, поважався пришити тій гимназіи одну і другу цвїтку, оперту на доносах своїх елевів, розумїєся, доносах не провїрених, в тім „благороднім“ намїреню, щоб бодай трохи нарушити славу одинокої рускої школи середної. О скілько таке дїло схоже з честею, не треба широко толкувати.
Але придивїмся ще логицї, яка мїститься в спростованю кс. Смоликовского. Школи публични суть після понятя кс. Смоликовского жерелом неморальности і невїрства. Гимназія руска не становить певно виимки в тім взглядї. Але єго елеви спаслися в гимназіи рускій тим способом від неморальности і невїрства, що схоронились за хиньскій мур, якій межи ними а прочими учениками збудували секатури елевів из сторони учеників. Нинї, після слів кс. Смоликовского, секатури ті устали. Охже упав і той хиньскій мур, що боронив интернатників від неморальности і невїрства. Що-жь теперь станесь? — спитаємо кс. Смоликовского. Елеви его заразяться невїрством і стануть неморальні. А мимо того каже кс. Смоликовскій, що він ..вдячний дирекціи і щасливий, що переслїдованя устали“. Чи єсть в тім хочь трохи логики? А що-жь дїєся з елевами, котрі ходять до польскої і нїмецкої гимназіи, де нема таких секатур і такого муру ? Тамь они пропадуть ще скорше, бо мусимо додати, що молодїжь гимназіи рускої відзначаєся бїднотою, і з тої випливаючою моральностею. Од кільканацяти лїт не було нї одного факту, щоб дирекція гимназіи рускої прийшла в положенє карати ученика за неморальний чин. Кс. Смоликовскій повинен був о тім знати і на тій основї бути совїстнїйшим в своїм судї о гимназіи рускій, а відкликуючи инсинуаціи, повинен був щирїйше сказати: mea culpa!
Від Галича. [Вибори до ради громадскої в Галичи.]
В числї 32. „Дїла“ був поданий початок нашої громадскої автономіи, а в кінцевім уступї тої-жь статьї приобїцяв дописователь донести де-що й більше, а именно о виборах до ради громадскої, котрі відбулися повторно перед трема мїсяцями. Як сказано в тій допоси, народність руска в Галичи обійиае більше як 2/3, але в радї громадскій числить представателїв в дуже разячій меншости, — хочу длятого пояснити, в якій спосіб то могло так зложитися.
Після §. 14. закона громадского Галичь, посїдаючи над 601 управнених до голосованя, вибирає 30 радних громадских в тим самим дїлиться на три круги виборчі. Спис виборцїв був вправдї виставлений до перегляду в своїм часї, та так гладонько був нашим п. секретарем уложений, що в третім крузї виборчім була безвзглядна більшість христіяньска, бо на 750 голосуючих було Жидів з Караїтами всего до 80, во за тоє в другім крузї виборчім христіяне тілько кілька голосів мали більше. Против тому списови були внесени реклямаціи як зі сторони христіяньскої так і жидівскої. До комисіи реклямаційнот, під проводом начальника громадского, вибрано 1 Русина, 1 латинввка, 1 Жида в 1 Караїта. Тая хвальна комисія так щиро займилась реклямацією христіяньскою, побоюючись, щоби христіяне (маючи в третім крузї більшість безвзглядну) в другімь крузї виборчім не дістали кілька голосів більше, так щиро підперла реклямацію жидівску, що приймлено до другого круга (alias koła) виборчого над 15 Жидів, (межи тими 12, котри жадного податку ще нїколи не платили, а тілько на то, щоби дістати перевагу над христіянами, подались о наложенє им податку заробкового, і подіставали накази платничі) в тим дістали жиди перевагу над христіянами вь другім крузї виборчім. А варто сказати, що належачій до тої комисіи заступник начальника громади (Русин), колись тримався твердо руского прапора і при виборах до сойму і ради державної голосував на кандидата руского, (за то удостоївся був, що имя єго було напечатане в рускій часописи „яко вїрного сина Руси“), но пожалься Боже, теперь тїлом і душею віддався на услуги жидівским своїм „колегам“, а предсїдатель комисіи реклямаційної, начальник громадскій, п. Кароль Клаковичь, так щиро підпирав жидівскі реклямаціи виборчі, і головно за єго старанєм они добились такого успїху, що я дивуюсь, чому жиди з вдячности за то не зробили єго ще до того часу своїм „Cultus- Vorstand-ом“, бо він вповнї на то заслугує і далеко би лїпше берїг їх справ кагальних, як дотеперїшний їх питомий. Прийшли й самі вибори, але що не були належно перепроваджені, то намїстництво їх уневажнило.
Прийшлося в-друге вибирати. Горстка здоровомислячих христіян отямилась і задумала бодай в третім крузї виборчім вибрати людей щирих, дбаючих о добро громади, і представила на кандидатів людей вповнї заслугуючих на довїріе. Но і се не удалось, бо як начальник громадскій так і заступник начальника враз з жидами при помочи своїх синів, свояків, слуг мїских і других, не засипляючи, різними способами, таку страшенну розвинули контр- агитацію, що, на сором цїлого христіяньского населеня в Галичи, не тілько переперли своїх кандидатів, приклонників жидівских, но навїть переперли свого найбільшого дорадвика і приятеля жида Арона Мессинґа в третім крузї виборчім де, як сказано, більшість христіяньска була над кількасот! Агитація та була противозаконна, бо син і зять заступника начальника, п. Михайла Сегина, (що то славився колись ревним Русином) і свояки п. начальника громадского стояли в дверех і в самій сали виборчій, маючи сині карточки, коли увидїли у кого з виборцїв иншу; тую єму видерали з рук а свою давали; а коли один мїщанин повстав против того нарушеня свободи горожаньскої, запорученої законами основними, то тіи жь зробили в сали виборчій таку комедію, що комисарь, хибно поїнформований, мало не казав безвинного мїщанина до „Иванової хати“ замкнути. Розумїєся, що коли найсильнїйшій круг не удержався, то тим менше послїдуючі круги, де христіяне будучи в меншости, не могли удержатись. З того вийшло, що цїлу раду громадску вибрано з самих жидів і їх прикловників з виїмкою кількох. Харакстеристичне і то, що партія „hierarchiczna“ забулася і вибрала в першім крузї виборчім одного жида, властителя обшару двірского з Залукви - села, котрий там стало мешкає і там приналежний. Славно отже списалися Галичане при виборах до ради громадскої, но мабуть ще більшої слави добудуть за то, що тїшучись з так славно переведеного вибору, на запрошенє того возлюбленого жида вибраного в третім крузї виборчім, п. Арона Мессинґа, зійшлись громадно під проводом дотеперїшної зверхности громадскої до коршми жидівскої, де за старанєм того жида були двї чвертки пива, кілька литрів горївки і кількоро хлїба для славних потомків бояр галицких... Ту вже наші Галичане показалися крайно льояльними, не дбаючи про нїщо, щиро веселились, тїшились і взносили тоасти в честь п. Арона Меесинґа з різнородними желанями, і нїкому з тих Микитів не прийшло на гадку, що они тим себе і цїлу громаду зневажають!..
Такожь против тих виборів горстка здорово-мислячих христіян внесла протест. Що з ним станеся, Бог вїдає ! Що ми, Галичане, так низько матеріяльно а ще більше морально упали, винні не тілько ми самі, но і різнородні обставини, котрі до того причинилися. Винні Галичане длятого, що самі не горнуться до свїтла, до просвїти, а все мають собї байдуже, а на чоловїка, що має трохи більше образованя, споглядають з презрїнєм... Виною дальшою єсть і то, що в громадї Русинів мїста Галича нема щирого провідника, котрий би, як то деїнде буває, занявся рускими мїщаньскими душами... Така вже мабуть наша доля від давна... Ті, що повинні би нам стати провідникамн, мають свої окремі „убЇжденія“ і висше їх цїнять, як добро громади...
Шкільництво в Галичи стоїть дуже низько. Маємо вправдї управителя школи, котрий велику увагу звертає на то, де бузьки лїтають, і свої спостереженя потім в формї науковій мїстить в „Przegląd-ї“, але мимо того ученики виходять зі школи без більшого засобу практичних і теоретичних вїдомостей, котрі би им на пізнїйше могли послужити. Правда такожь, що п. управитель старався о здоровий воздух в школї при помочи вентиляцій, — та тілько бїда, що нема єго в поблизькости, бо школа находиться в тім самім будинку громадскім, де мешкає і п. управитель школи і п. секретарь, а що занимаючись такожь господарствомь тримають стайнї як з рогатою так і з хлївною чередою під самими вікнами школи, — то можна вгадати, якій здоровий воздух дістаєся в ті комнати, де учаться дїти. На то звернув був увагу один лїкарь- спеціялист— але якось змїни нема. Що до самої науки та инчих відносин в нашій школї — треба би богато писати... Колись може і напишемо.
Кінчу на теперь, бо і першій дописователь згадав, що всего, що у нас творитьси, і на воловій шкірї не списав-би, а я, діткнувши тілько де-чого, і так богато мїсця забрав в Вашій цїнній часописи.
П. М.
З Черновець. [Результати политики румунизаторскої.]
В тутешних кружках всї вельми заняті переходом громади Раранча на унію. Перейшло уже 100 родин.
Митрополит Андрієвичь стратив голову. Спершу завізвав був о. Тиминьского з Берегомета, щоби удався до Раранча, — а теперь — кажуть — рїшився вже инакше „хоче придивлятись (власні єго слова), що з того буде, а потому буде радити, як би запобїгати...“
Один з Русинів черновецких, що був оногди в Раранчу, розказує, що не хочеся ажь вїрити, до яких результатів довело там православне нерадїнє. Треба знати, що село Раранче — ще взір просвїченої громади православної на Буковинї, а коли він спитав громадян: „Ким ви єсте?“ — то почув відповїдь: „Ми знаємо, що ми люде, але наложїть на наші голови роги, не відрізните нас від худоби...“ Чуєшь рїчи в які просто вїритись не хоче. Священик- румунизатор уважає рускій нарід лишь за жерело доходу, а навїть на св. Великдень проповїди не скаже тому народови! Чи єсть де в свїтї таке, щоби за то, як хто за якусь требу менше дасть, священик кидав прилюдно клятву, а коли донесе решту до жаданої висоти клятву здоймав ? А таке дїєся на Буковинї!
Поступованє священиків - румунизаторів на Буковинї, котрі, як почують „на!“ — зараз кличуть: „adsum!“, а де: „поможи, просвїти!“ — там мовлять: „abest!“ — доводить до того, що і сусїдні села Раранча, як Топорівцї, Раранче-Слободзїя і Магала задумують, коли справа Раранча довершиться і священик там буде, пійти в слїди людей раранецких.
Ce результати политики румунизаторскої!
З Стрийщини пишуть нам: Село Лукавиця вижна коло Стрия належить до найбїднїйших на Підгірю, однако нїхто не добачив би того, видячи красний дім священичій, школу і гарні забудованя господарскі селян. Не так оно було перед кільканацяти роками, заки прибув до того села о. Осип Вергановскій. Школи не було, а в селї що дня бійка, піятика і крадежи, так, що годї було бути певним свого майна єсли-би було так дальше пійшло, то певне многі з селян мусїли-би пійти за прошеним хлїбом, бо не було-б з чого дотягати на горївку і процеси. Тут найбогатшій газда має ледви кільканацять моргів лихого поля, пасовиска нема, тому скоро перейшло-би все в жидівскі руки, а селяне в наймитів. Що так не сталося, подякувати треба o. В., котрий при своїй енергіи і тактї почав чим скорїйше викорїняти то зло. Село отверезилось, а і самі господарї повїдають, що від коли o. В. в село заїхали, від тогдї лїпше там ведеся. На жаль прийдесь вскорї попращати o. В., бо дістав парохію в Золочївскім. Селяне приняли сю вїсть з великим жалем і приходили до мїсцевого учителя, щоби виписав просьбу до Консисторіи, чи би не лишили им o. В. Коли почули, що се залежить лише від самого o. В., засумували тяженько і з жалем вижидають останної хвилї розлуки. Честь отже такому священикови, що так неутомимо трудився около добра своїх парохіян і полишає за собою загальний жаль і память. 