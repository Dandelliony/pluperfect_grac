◦ ◦ ◦ ◦ ◦ ◦ ◦ ◦ ◦ ◦

Поважний круг Русинів піднїс кандидатуру Василя Нагірного на посла до сойму з округа долинського. Єсть се кандидатура поважна і можна надїяти ся, що всї Русини повіта долиньского приймуть єї дуже радо. П. Нагірний, що положив великі заслуги для рускої справи в неоднім напрямі, чоловік иніціятиви і витревалої дїяльности передовсїм в справах економічної орґанізації, знаний з того взгляду интеліґенції і селяньству в цїлім краю, став би яко посол соймовий дуже доброю силою межи рускими послами в соймі.   В рускій ґімназії у Львові увійшла з сим роком шкільним в житє утворена нова посада професора для язика і літератури польскої. На внесенє шкільної ради краєвої, підперте міністерством просвіти, призволив цїсар на заснованє тої посади для кількох учеників лат. обряду. Далеко більше єсть число учеників-Русинів по ґімназіях польских у Львові. Щоби отже той факт утвореня згаданої посади не уважали Русини новим доказом парціяльности, жадаємо, щоби краєва рада шкільна так само постарала ся, щоби при всїх трох ґімназіях польских у Львові основані були системізовані посади професорів руского язика. Однакож з огляду на те, що краєва рада шкільна того не зробить, то "Народній Радї" годилось би тою справою заняти ся і допровадити до пожаданого кінця. Коли-ж би мотивом до утвореня тої посади була потреба фахового професора для язика польского, то і з тої причини треба також потворити такі посади при польских ґімназіях у Львові і обсадити их фаховими професорами для язика руского.   Посвященє церкви в Щирци коло Львова відбуде ся дня 20 н. ст. вересня в день Рожд. Пр. Богородицї. Чину посвященя довершить Впреосв. Митрополит Сембратович. Згадану церков вибудував після пляну п. Вас. Нагірного будівничій Долиньскій. Коло вибудованя церкви заходив ся місцевий парох і декан о. Тресньовскій.   Цїсар затвердив вибір кн. Юрія Чарторийского на презеса ради повітової в Ярославі.   До відомости почтових експедиторів. Дирекція почт і телєґрафів взиває почтових експедиторів і експедиторки в Галичинї, щоби виказали ся, де живуть, чим займають ся і длячого не користають з кваліфікації для повненя почтової і телєґрафічної служби. Ті, що не відповідять на згаданий відзив будуть уважатись за зрезиґнувавших з своїх декретів.   В наслїдок жидівских свят відложено судові розправи, які мали відбути ся в понедїлок і второк перед судом присяжних у Львові, а то за-для того, що всї судьї присяжні жидівского віроисповіданя не явили ся в судї.   Дѣло 