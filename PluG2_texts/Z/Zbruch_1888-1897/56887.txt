◦ ◦ ◦ ◦ ◦ ◦ ◦ ◦ ◦ ◦

Партія радикалів руских скликує загальний збір на день 3 н. ст. жовтня. Наради мають тревати до 6 н. ст. жовтня.
Територіяльна зміна. Громада Залїсє, положена в повітї судовім в Золотім Потоцї, внесла підчас послїдної сесії соймової петицію о придїленє єї до суду повітового в Монастирисках. Сойм відступив петицію видїлови краєвому до розслїду. Позаяк і місцева рада громадска і рада повітова в Бучачи висказали ся в користь увзглядненя жаданя громади Залїся a висшій суд краєвий підпер також просьбу, то видїл краєвий рішив предложити соймови внесенє, щоби висказав правительству опінію, що жадана громадою Залїсє зміна територіяльна буде для місцевого населеня користна.
Огнї. В Білинцї повіта самбірского знищив огонь послїдними днями 8 господарских загород; шкода виносить 3187 зр. і була лиш в части убезпечена. — На передмістю самборскім "Середня" погоріло двох господарів. Огонь повстав имовірно через підпаленє; шкода в висотї 1850 зр. убезпечена в половинї.
Самоубійство. Поручник 11 полку артилєрії Ґоріюп, мешкаючий у Львові, відобрав собі оногди житє вистрілом з револьверу. Куля перейшла через серце а прикликаний лїкар сконстатував, що смерть наступила сейчас. Причина самоубійства не звістна.
Траґедія в родинї. В понедїлок 28 н. ст. вересня отроїла ся жена купця, 21-лїтна Фелиція Манчаковска. Причиною самоубійства було зле пожитє домове і безнастанні спори. Манчаковска мала вже від року любовні зносини з одним поручником. В понедїлок прийшло між обоїма супругами до бурливої сцени, а коли потім муж вийшов до міста, зажила Манчаковска отруї і сконала в великих муках. Смерть єї порушила дуже поручника А. і він грозив кілька разів що помстить ся на чоловіцї своєїй любовницї. Длятого стерегли єго товариші і коли він в середу вечером вбіг до склепу Манчаковского, щоби єго застрілити, припали до него идучі з заду два офіцири та при помочи двох поліціянтів відобрали єму оружє, звязали єго і відвезли до війскового шпиталю, бо припускають, що він хотїв се зробити в приступі божевільности.
Дрібні вісти. Цїсар дарував громадї Сторонибаби в повітї золочівскім 100 зр. на внутрішне уладженє церкви. — Маршалок краєвий кн. Сангушко повернув вчера до Львова. — Директор почт і телєґрафів совітник двору Ант. Шіфнер вернув до Львова і обняв урядованє. — В окружнім судї в Коломиї відбуде ся 13 н. ст. жовтня примусова ліцитація маєтности Пробабин. Цїна виклична назначена на 35.470 зр. — У Львові задумують Поляки виставити памятник для ґр. Аґенора Голуховского, бувшого намістника Галичини. 