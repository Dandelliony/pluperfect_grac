Сумні наслїдки віча академичного.

З недавного віча академичного вийшли доволї сумні наслїдки. Як звістно, зараз по вічу, в котрім взяли участь студенти всіх висших шкіл і члени всїх товариств, як польских так і руских, настав роздор межи самими академиками. Насамперед презес "Czytelni Akademick-ої" оголосив самовільно в имени видїлу письмо вимірене против віча, а потім відперся солидарности також видїл "Академического Кружка". За тим пійшли з одної сто рони слїдства против иниціяторів віча, а з другої статьї в часописях польских з наганами для академичної молодежи. А цікава при тім річ, що газети польскі за гріх взяли польскій молодежи, що она ишла солидарно з рускою, а і в печатаній відозві презеса "Czytelni Akademick-ої" заміт той також висказани в дуже навіть терпкій формі: сказано там, що Поляки мусять оборонятися від Русинів, бо не Поляки Русинів польщать, але Русини Поляків русчать. В суботу мин. тиждня відогралися, рівночасно одного дня, три важні сцени: сенат университетскій, скінчивши слїдство дисциплинарне, засудив (на основі приписів з рр. 1849, 1850 і 1851, з часів Баха і Туна) двох академиків, котрі належали до комитету скликавшого віче, п. Вацлава Будзиновского (сина бувшого управителя рускої школи вправ) студента философії, і Теодора Каспарка, студента з II-го року прав, на виключенє з университету львівского на три курси, а референтів і промовлявших на вічу — на нагану або упімненє. — Того-ж дня відбулася в III-ій секції суду міско-делегованого розправа против академика п. Вацлава Будзиновского о побитє аґента полиційного Михайла Кохановского в ночи по академичнім вічу. Коли академики по вічу і по комерсї переходили гусаком коло видїлу краєвого, вмішався до гусака 33-лїтний агент полиції п. Кохановскій (родом з Грималова). П. Будзиновскій пізнав єго і крикнув: "Товариші! межи нами єсть полиція"" і показав на Кохановского. Академики кинулись на аґента і побили єго. Лїкар знайшов на побитім синці і орік, що він на 5—10 днів стає через то неспосібним до занятя. При розправі Кохановскій під присягою зізнав, що напало єго кількадесять академиків і богато палиць звивалося єму над головою, але він не знав нїкого, тілько одного п. Будзиновского, котрому доручував візваня полиційні. П. Будзиновскій, стоячи за громадою молодежи, ударив єго палицею по капелюсї і при тім крикнув по руски: "Маєш, песій сину!" Обжалований п. Будзиновскій рїшучо заперечив, а на свідків, що не бив аґента, покликав чотирох академиків, котрі були весь час коло него (три з них властиво самі зголосилися). Судья п. Говорка свідків не допустив, бо, як мотивував, они як-раз в тій хвили, коли п. Будзиновскій ударив аґента, могли того в заколотї не добачити. З другої-ж сторони судья загнав і аґента досить в кут, допитуючись, як він міг серед тілько людей бачити, як п. Б. ударив єго, хоч стояв за громадою других, і як серед такого крику міг чути єго слова? По переведеній розправі (прокураторію заступав гр. Дїдушицкій, а обжалованого боронив адвок. д-р Дулемба) судья засудив пана Будзиновского на 25 зр. гривни а взглядно 5 днїв арешту. (Заступник прокураторії домагався кари від 3—6 місяців.) — Вечером того-ж дня відбулися в университетскій сали загальні збори членів "Czytelni Akademick-ої" в справі заявленя презеса. По горячій дебатї (в котрій сторонники презеса читальнї знов виїздили з "Rusinami" в супротивности до "idei polskiej") приступлено до именного голосованя. За вотумом недовірія для пре зеса "Czytelni" було 49 голосів, а за вотумом довірія 50. — На рішенє тої справи, видко, з нетерпеливостію вижидали академики других товариств академичних, бо отсе вже нинї рано наша редакція одержала таке письмо від видїлу "Братної Помочи слухателїв политехники у Львові": "Одноголосною ухвалою загального збору членів товариства Братної Помочи слухателїв политехники, поручено видїлови того-ж товариства подати до загальної відомости, що групу академичної молодежи слухателїв политехники репрезентує єдино Братня Поміч слухателів политехники і що техники з Czyteln-ею Akademick-ою на тепер не мають нїчого спільного. Вправдї в статутах "Czytelni Akademick-ої" єсть сказано, що членами єї можуть бути також слухателї политехники, але від многих лїт политехники львівскі зреклися тої чести, а сего року нї один техник не користав з того права, не могучи стерпіти пересвідчень, які жиють в тім кружку молодежи академичної. "Czytelnia Akademicka" своїм именем як і остатним "Відкритим письмом" узурпує собі права до репрезентованя львівскої молодежи академичної, однакож так не єсть — єї треба уважати за товариство якоїсь части слухателів университету. — У Львові дня 24 марта 1889. Видїл тов. Братної Помочи слух. политехники у Львові." — Рівнож видїл товариства "Академичного Братства" — як довідуєсь уже нинї "Kurjer Lw." — ухвалив вчера зірвати всякі звязи з "Czyteln-ею Akad.", доки буде там управляти нинішний виділ, а на "Відкрите письмо" презеса "Czytelni" оголосити відповідь в часописях. Наконець довідуєсь "Kurjer Lw.", що всї ті члени "Czytelni", котрі заявили своє невдоволенє из поступку презеса а упали меншостію одного голосу на заг. зборї, виступають з "Czytelni". 