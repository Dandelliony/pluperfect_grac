В память роковин смерти Юрія Федьковича. — Правибори. — Пірамида замість кладовища. — Наші предки.

В память 2-гих роковин смерти поета Юрія Федьковича відбуде ся завтра (30 н. ст. сїчня) о год. 7½ вечером музикально-декляматорскій вечерок устроюваний молодежію ґімназіяльною в комнатах рускої ґімназії. Програма вечерка богата і різнородна (тілько шкода, що не взято анї в одній точцї твору якогось україньского композитора, н. пр. Лисенка). Вступну річ виголосить проф. Наталь Вахнянин. Вечерок сей мав бути устроєний в сали "Народного Дому" і удавано ся з просьбою до управляючого совіта, але совіт, поступаючи в тім дїлї згідно з редакцією "Червоної Руси" (котра з нагоди наміреного вечерка умістила статейку з брутальним огидженєм бл. п. Федьковича — лежачого в могилї) відмовив салї устами предсїдателя о. д-ра Делькевича. Поступок сей визвав велике огірченє навіть між Русинами т. зв. "старого" сторонництва і кождий честний Русин каже: Тим способом не гоїть ся а ятрить ся рани на рускім орґанізмі.
Правибори в окрузї Бережани-Підгайцї-Рогатин не відбуваються, видко, спокійно, коли нинїшний Kurjer Lwowski одержав з Підгаєць таку телеграму: "Підгайцї 28 сїчня. Вибори виборцїв в громадї Мозолівцї викликали кроваву бійку, при котрій побито війта Тонка Слущенюка, а господареви Пилипови Гундичеви зломано руку." З підгаєцкого повіта доносять нам о страшнім тероризмі, якого допускаєся партія п. Заремби, і се безперечно мусить бути і причиною того факту, про якій телеграфують Kurjer-ови. Нам пишуть з відтам, що противна сторона в безчельний спосіб надуживає до виборів справи голодової позички і запомоги, тероризує селян, страшачи их, що котра громада не доставить виборцїв для п. Заремби, то-та не дістане запомоги. Тілько на тероризм нинї партія противна будує свої надїї, бо округ виборчій стоїть за кандидатом Русином. Се найлучше доказує скликаний шляхтичами зїзд виборцїв на 25 н. ст. сїчня до Бережан. В тім дїлї пишуть з відтам: Лови на Микит Хрунїв зробили цїлковите фіяско. Зїхала ся юрба шляхтичів невиборцїв і 15 селян зі всїх трех повітів, хоч "польскій бецирк" зладив принятє що найменче на 60 мужа...
Пірамида замість кладовища. "Кіевлянин" подає, що в Кієві роздумують над проєктом, поданим будівничим міста, щоби побудувати пірамиду на кладовище. Теперішне кладовище не відповідає санітарним вимогам а ще і занимає вельми значний простор землї і тому на хороненє тїл має служити пірамида. Пірамида, побудувана з каменя, має мати коридори, симетрично розложені, з низьками (фрамуґами), де будуть хоронитись мерці. Отвір кождого низька заложить ся герметично і на верху умістить ся таблиця з именем помершого. Після обчисленя виходить, що на поміщенє мерців на 100 лїт, треба побудувати чотирогранну пірамиду, висоти 50 сяжнїв а з підставою на 1½ морґа (десятина). При верху пірамиди буде приміщена піч для паленя ґазів, котрі там доходити будуть рурками, що вели би від всїх домовин. За найвідповіднїйше місце на будову пірамиди признано один горбок по правім березі Лебедї поза насипом зелїзницї. Кошти будови покрились би продажею місць в пірамидї, а крім того обчислюють до 30.000 рублїв річно чистого доходу.
Наші предки. Кождий чоловік має двоє родичів, 4 дїдів і баб, 8 прадїдів і прабаб, 16 прапрадїдів і прапрабаб, 32 предків в пятій ґенерації, 64 в шестій, 128 в семій, 256 в осмій, 512 в девятій і 1.024 в десятій ґенерації. В шіснацятій вже має кождий 65.534 предків а на 16 ґенерацій треба 500 лїт. 