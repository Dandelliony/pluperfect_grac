◦ ◦ ◦ ◦ ◦ ◦ ◦ ◦ ◦ ◦

З Яворова пишуть: По пяти представленях наших ориґінальних штук побачили ми вчера "Барона циганьского" на сценї при добре заповненім амфітеатрі. Про ефект сеї штуки не потребую вам широко розказувати. Ролї почивали в руках перворядних наших артисток і артистів, тож цїлість випала добре. Она вийшла-б ще красшою, наколи би п. Ольховий яко "барон" міг позбутись треми і виступав вже з більшою свободою, спокоєм і лучшою мімікою. Щоби під сим взглядом набрати вправи, повинна би режисерія запрошувати п. Ольхового до обниманя роль поменших в других штуках, а п. Ольховий повинен би у власнім интересї не відтягатись від того. Практика ширша нїкому не завадила. А шкода, бо п. Ольховий посїдає хорошій і милий матеріял голосовий. Дїлюсь з вами і тою любою вістею, що наших прімадон закидують тут букетами на кождім представленю в доказ их щирих трудів для сцени. Нинї виїмково в пятницю, виставляє трупа наша драму народну Старицкого з співами: "Не ходи Грицю на вечерницї", а то на приєм ескадрон уланьских, що наспіють з Грушева до Яворова. Бо треба вам знати, що вже починають ся підготовляючі рухи віддїлів войскових до маневрів, на котрі прибуде у вересни монарх. На "Баронї" бачили ми знов богато духовних, навіть з подальших сторін. З місцевої интеліґенції не бракувала нї одна душа. Симпатія для нашої институції не устає, противно змагає ся. Минувшої недїлї співав хор мужескій, зложений з персоналу артистичного на богослуженю в тутешній церкви, а відтак гостив у місцевого пароха, о. Левицкого. Сеї недїлї не залишить також сего обовязку. Додам ще, що місто Яворів возьме участь в виставі краєвій. В окремім павільонї будуть виставлені вироби дрібного промислу міщаньства Яворівского; роботи столярскі (досить нїжні), забавки дїточі з дерева (грубо різьблені), коболї, опалки, коші і др. з очерету і лози та де-що з виробів глиняних. Коби так з цїлого краю, то і можна-б собі на виставі витворити докладний образ дотеперішного розвою промислу дрібного в краю, а відтак можна би подумати о тім, в чім сей промисл належало-б усовершити і примінити до вимог часу.   Цїсар санкціонував закон ухвалений галицким соймом дотикаючій увільнень від додатків при нових будівлях у Львові.   Надзвичайним професором исторії в університеті черновецкім именований д-р Жигм. Герцберґ-Френкель.   Огородовий концерт "Лютнї" відбуде ся другій раз в недїлю дня 30 н. ст. липня на загальне жаданє з незміненою проґрамою на горі Замковій у Львові. Вступ для членів спомагаючих вільний. Початок о 4-ій годинї з полудня.   Фестин людовий на дохід сторожи огневої в Ходорові відбуде ся там-же в недїлю дня 30 липня з незміненою проґрамою з дня 23 н. ст. липня, при участи музики войскової. Фестин не відбув ся минувшої недїлї за-для дощу.   Прогулька товаришів штуки друкарскої на дохід фонду запомогового для вдів і сиріт по друкарях, відкликувана за-для непогоди вже три рази — відбуде ся при участи музики 55-го полку піхоти завтра т. є. в недїлю дня 30 н. ст. липня в лїсї на "Пасїках" з незміненою проґрамою. Вступ від особи 20 кр., білєт родинний на 4 особи 60 кр. Початок о 3½ годинї з полудня.   Міністер просвіти — як пише черновецка Gazeta Polska — зарядив строге слїдство в справі що раз частїйше лучаючих ся самоубійчих намірів і cамоубійств між учениками черновецкої ґімназії.   Про нещастну пригоду, котрої жертвою упав Андр. Цивиньскій, доносять з Тернополя ще отсі близші дані: В недїлю пополудни вибрав ся Цивиньскій човнами з цїлою родиною і кількома знакомими на лови, що мали відбутись на величезнім ставі в єго посїлости. Коли вже на ставі глядано за качками зірвав ся страшний вихор і перевернув човно, в котрім сидїв Цивиньскій. Всї сидячі в човнї пійшли на дно глубокого ставу. На крик потопаючих наспіли з помочею селяне і паробки, котрим удало ся виратувати всїх, крім нещастного Цивиньского. Тїло єго найдено аж по кількох годинах. Похорон відбув ся в посїлости Цивиньского, Плотичи, в середу. Цивиньскій мав 65 лїт і був давнїйше послом соймовим і презесом ради повітової в Бережанах.   Міскій музей промисловий у Львові оголошує конкурс на виготовленє проєкту внутрішного устроєня мужескої комнати до працї, на основі взорів, маючих характер давних польских меблїв. В конкурсї можуть убігати ся о нагороду лише Галичане. Нагород визначено дві: одну в висотї 300 зр., другу 25  зр. Працї треба надсилати до дня 31 н. ст. грудня.   Дрібні вісти. Намістник ґр. Бадені виїхав передвчера вечером зі Львова до Буска. — В Станиславові помер в середу дня 26 н. ст. липня авскультант судовий Стеф. Кручковскій в 27-ім роцї житя. — Дня 8 н. ст. серпня відбуде ся в Кутах, повіта косівского, вінчанє п. Михайла Баричка окінченого богослова віденьского з панною Марією Витковицкою учителькою в Рогатинї. — Буковиньска палата адвокатска заявила ся 17 голосами против 15 за заведенєм в адвокатурі т. зв. numerus clausus.   Дѣло 