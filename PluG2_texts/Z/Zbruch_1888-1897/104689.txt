◦ ◦ ◦ ◦ ◦ ◦ ◦ ◦ ◦ ◦

  Огнї. Великій огонь знищив дня 11. с. м. село Щурову в бжескім повітї в західній Галичинї. Згоріло 240 будинків і костел, а лише мала часть погорільцїв була обезпечена. Шкода вийшла дуже велика, бо згоріли припаси живности, збіже приготоване на засїви і паша для худоби. Пожар ширив ся з такою силою, що о ратунку не було й бесїди.   Змінений статут міста Львова — після котрого між иншим лиш одна часть радних буде вибирана, а не цїла рада міска — одержав цїсарску санкцію.   Заборона торічного віча народного перед трибуналом державним. Як відомо, львівска поліція заборонила розпорядженєм з 7 падолиста 1895 р. відбути віче народне, скликане комітетом до Львова для обговореня справи виборів соймових, а мотивувала свою заборону тим, що цїль віча єсть противзаконна з огляду на подїї в часї руху виборчого. Заборону поліції потвердило намістництво, а відтак міністерство справ внутрішних. Комітет вічевий внїс жалобу до трибуналу державного о нарушенє права згромаджень. Сего вторка відбула ся розправа що-до тої жалоби в трибуналї державнім під проводом другого презідента д-ра Габєтінка. Жалобу заступав віденьскій адвокат д-р Крижановскій, а в имени міністерства справ внутрішних станув секретар міністеріяльний д-р Сімонеллї. Оголошенє ореченя трибуналу має наступити нинї, в четвер.   З Нижнева пишуть: Будова мосту зелїзничого на Днїстрі припізнила ся з причини таяня ледів і більшої води, а тим самим і викінченє мосту наступить пізнїйше. Натомість будова двох поверхових сторожниць войскових на однім і другім березї Днїстра поступає скоро наперід. По викінченю тих двох сторожниць має прибути до Нижнева дві компанії войска.   Щастє не дописало злодїям, що оногди около 5 години по полудни закрали ся до мешканя старшого инжінєра Володим. Витовского при ул. Хорущини у Львові. Шукаючи грошей розбили бюрко, касетку, дві шафи, з котрих повикидали всї річи, полишаючи лиш дві шкіряні торби, в котрих було срібло вартости 1200 зр. і кілька тисяч зр. готівкою. Злодїї гадали, що грошей нема, тому забрали лише льорнету і револьвер вартости 35 зр. та вдоволивши ся такою добичею відійшли.   Дрібні вісти. Міністер справедливости удїляє тепер авдієнцій у Відни кождої суботи від години 11. до 1. в полудне. — Станиславівскій епископ Куїловскій виїхав дня 11 с. м. на посвяточні ферії для покріпленя здоровля до Ненандови в перемискій епархії.   Дѣло 