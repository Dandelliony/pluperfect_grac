◦ ◦ ◦ ◦ ◦ ◦ ◦ ◦ ◦ ◦

Члени "Львівского Бояна" вибирають ся в місяци липню сего року до Праги звідати виставу і при тій нагодї устроять там концерт на дохід будови руско-народного театру у Львові.
На опорожнений мандат по кн. Юрію Чарторийскім зголосив свою кандидатуру також Мечислав Треттер.
Ґенерал-майор Людвик Сембратович, командант ХІІ-ої дивізії инфантерії, именований при маєвім авансованю фельдмаршал-лейтнантом.
І-шій день мая постановили львівскі робітники святкувати, як торік. Именно мають застановити роботу, зійти ся на подвірю ратуша і обговорювати важні питаня що-до поправи своєї долї.
По поліційній ревізії, яку зроблено в мешканю студента ветеринарії, Іосифа Кукачка у Львові підчас єго неприсутности, візвала львівска поліція експозитуру поліції в Перемишли, щоби она перетрясла в домі у матери Кукачка в Перемишли, куди він був виїхав зі Львова. Поліція не найшла нїчого.
Пішки з Варшави до Праги. Нова манія нападає в наші часи людей. Одень замикає ся в скриню і їде, як посилка, другій на щудлах йде з Парижа до Россії, а инші пішки ходять по кілька сот миль, та певно більше чобіт здеруть і видадуть грошей в дорозї, нїж як би їхали, не числячи вже невигоди і змученя. Тепер знов двох панів вибирає ся пішки з Варшави до Праги, та лише ждуть на погоду.
Дрібні вісти. При копаню фундаментів під новий театр в Кракові на три метри глубоко під землею найдено 4 глиняні урни з останками костей. Урни ті, 3 цїлі а одна ушкоджена, зложать ся в археольоґічнім кабінетї тамошного університету. — В Жадові, пов. сторожинецкого, повісив ся дня 24 с. м. 50-лїтний селянин Игн. Тарновецкій з причини довголїтного болю голови. — Дня 22 с. м. упала 3-лїтна дитина Олекси Серафинчука в Теодорівцї до кітла з кипячою водою і заким спостерегли домові, дитина зварилась. — Дня 23 с. м. 2½-лїтна дївчина селянки Федюкової упала підчас неприсутности матери в яму, певну дощівки, і утопилась. — Передвчора перед полуднем 23-лїтна Етля Шнапік у Львові скочила з вікна другого поверха; тяжко покалїчену відставлено до жидівского шпиталю. Причиною наміру самоубійства були родинні заколоти. — В краківскім університетї доцент права векслевого і торговельного д-р Фр. Ксав. Фіріх дістав veniam legendi і австрійского процесу цивільного. — В Петербурзї отворили виставу дїточих забавок, а в лїтї мають ще отворити виставу ловецтва і звірят, служачих до промислу. — У Відни відбуде ся 20 мая межинародний конґрес почтовий. 