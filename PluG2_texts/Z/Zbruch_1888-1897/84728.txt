Про галицких Караїмів

пише один з віденьских дневникарів, що сего року подорожував по Галичинї:    Про Караїмів знав я тілько, що се жидівска секта, заснована в осьмім столїтью в Вавилонї Ананією бен Давидом; секта, котра відкинувши талмуд і всякі коментарі, приймила лише приписи з книг мойсеєвих. Переслїдовані жидами, розбрили ся Караїми по цїлім світї і прийшли також до Галичини. Дивний се нарід. По кільканацятьох столїтях истнованя всїх Караїмів єсть ледви кілька тисячів, а й се число меншіє з року на рік.   В Галичинї кольонія караїмска в Кукизові цїлковито вимерла, лишило ся их лише около 40 родин в Галичи, а крім того суть ще кольонії в Одесї, Луцку і Єлисаветградї. В Галичи займають Караїми одну уличку осібну, доми их чисті і гарно удержані відбивають користно від брудних і обдертих хат жидівских і валячих ся хат селяньских. Одежа их подібна до одежі міщан галицких, бороди коротко стрижені, а жінки одежею зближають ся до сїльских молодиць. Караїми займають ся рільництвом і садівництвом, і то виключно та без виїмки. Між собою говорять по татарски, з чужими дуже добре по руски і богато по польски. Єсть се нарід дивно лагідний. Нїхто не памятає злочиньства, щоби єго допустив ся Караїм, хоч они дуже убогі і тяжко працюють. Селяне відрізняють их строго від жидів, ба навіть не знають, що се жидівска секта. Жиди знов переслїдують Караїмів з незвичайною ненавистію, що не перебирає в средствах і затроює житє тим спокійним і роботящим людям.   Що-до часу, коли Караїми прибули до Галичини не дасть ся нїчого певного сказати. Караїми самі кажуть, що прийшли перед 600 лїтами, историки, що значно пізнїйше, бо десь коло 1580 року. На всякій спосіб мусять Караїми довше мешкати в Галичинї як жиди, бо доказує того і их цїлковита асиміляція з огляду на занятє, их одежа, их цїлковите зрущенє і инші обставини. Однако сей народець, сам в собі замкнений, мусить в короткому часї вигинути, бо вже й тепер вінчаня між ними рідкі для браку добору.   Між их приписами реліґійними єсть також заборона проливати кров і Караїм радше дасть себе розстрілити, а яко вояк не буде до неприятеля стріляти. Правительство увзглядняє сей их припис реліґійний і давнїйше увільняло их від війска, а нинї уживає их лиш до корпусу санітарного.   Дѣло 