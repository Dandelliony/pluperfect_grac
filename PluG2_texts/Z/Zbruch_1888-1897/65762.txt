◦ ◦ ◦ ◦

В видавництві, розпочатім бл. п. Архік. Рудольфом, під заголовком: "Австрія в словах і образах", а писанім в нїмецкій мові, прийшла тепер черга на Галичину, а до сотрудництва в описаню нашого краю, запрошено крім декотрих польских учених, також й наших. Так запрошено — як ми то вже доносили — проф. університету дра Омеляна Огоновского до обробленя до cего дїла исторії рускої літератури; проф. Иван Верхратскій має написати про діялекти рускі, а проф. Олександер Барвіньскій про житє руского люду.
Кілько в касах срібних грошей? Зі взгляду на то, що тепер має ся переводити управильненє валюти а відтак будуть заведені нові гроші, замість ґульденів корони а замість крейцарів сотики, то правительство наказало було всїм касам, державним і публичним, обчислити до дня 28 цвітня, кілько у них буде по той день срібних ґульденів по два на купі, срібних ґульденів по одному і срібних чвертьґульденів або 25 кр. в купі. Обчисленє то майже вже зовсїм переведено а з него показало ся, що до 28 цвітня було в касах 99.067 срібних двоґульденів, 7,935.632 одноґульденів і 2.176.766 зр. і 50 кр. самими чвертьґульденами. Разом всего срібла було в касах на 10,211.465 зр. і 50 кр. Колиж зважить ся, що в банку, котрий видає банкноти, було срібла на 166 міліонів а в касах на Угорщинї по той день було може 4 міліони, то загалом по день 28 цвітня було срібла у всіх касах нашої держави на звиш 180 міліонів зр.
Дезертир. З Кошиць утїк з ґарнізону 29-лїтний Мортко Шпрінґер, родом з Черновець, котрий служив яко капраль при кінници і спроневірив з компанійної каси войскової 220 зр.
Смерть від грому. В Бряві на Буковинї зірвала ся дня 2 с. м. велика буря з громами і оден грім ударив в 15-лїтну дївчину, дочку селянина Ивана Баллана та убив єї на місци.
Самоубійство. В Коломиї застрілив ся дня 7 с. м. в касарнях рядовий 24-го полку піхоти, Винкентій Колясинскій. Причини самоубійства що не знати. Минувшого року самоубійник учащав до 5-ої кляси перемискої ґімназії.
Ретельний зналїзник. З Рогатина доносять до W. Allg. Ztg.: Шіснацять лїт тому назад, в 1876 р., згубив оден з тутешних мешканцїв, именем Наґельберґ, на ярмарку в Войнилові 1.200 зр., котрі мав призначені на всїлякі орудки. Мимо всякого пошукуваня не удало ся згуби віднайти. Аж ото кільканацять днїв тому назад, дістав Наґельберґ на своє велике диво, грошеву посилку з Нїмеччини, в сумі 2.300 зр. і письмо, в котрім безименний автор признаєся, що 16 лїт тому назад знайшов єго гроші і тепер віддає єму разом з процентом по 6 зр. від сотки, отже разом 2.300 зр.
Їзда вітром на зелїзници. На стації Дорогуск на привисляньскій зелїзници в Россії вхопив оногди вітер девять критих ваґонів товарових і заким ще то спостережено, пігнав ними до Холма, як раз в хвили, коли з Холма до Дорогуска мав надїхати поїзд пасажирскій. На щастє хтось доглянув завчасу, що ваґони поїхали вітром, і дав знати на стацію а з відтам зателєґрафовано до Холма, щоби поїзд пасажирскій задержати, аби не було якого нещастя. Вагони, гнані вітром, летїли так три кільометри і задержались аж під горбиком, з відки их машина назад спровадила. 