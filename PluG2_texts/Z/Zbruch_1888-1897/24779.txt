Відозва до Матуристів-Русинів.

Товариші! З початком ферій вакаційних, підчас котрих Ви остаточно довжні порїшити вибір свого стану, годї нам не сказати і від себе кілька слів... Отсим взиваємо ми всїх Вас, в кого тільки обставини на се позволять, удатися до Відня на университетскі студїї. Злишним видаєся нам говорити про сей могучій вплив, про те образованє, якого доставляє наука в столици европейскій, в тім центрї цивилизації; звістно, чого стоїть найславнїйшій віденьскій медичний факультет, чого стоїть правничій факультет в центрї цілої нашої управи державної, яке образованє подасть тутешний философичний факультет, чим остаточно славні всякі инші віденьскі заведеня наукові... Доказом найлїпшим на се єсть наплив молодежи чужих народів до Відня, половина молодежи ческої, словеньскої, хорватскої, угорскої, по части польскої і сербскої, минають они свої краєві университети і удаються до Відня. Нам Русинам не ялось оставати позаду і в тім взглядї, а обовязок сей тяжить на нас, Товариші; Русинам більш чим кому иншому треба світскої интелигенції, а треба такої интелигенції, котра виеманциповалась-би з під впливів напиханої нам силоміць польщини в краєвих наших университетах, нам треба навчитись правдивого патріотизму від таких Нїмців, Чехів, Сербів, Словінців, і т. д. Отсе причини, котрі спонукали нас прописати тих кілька слів під Вашою адресою, ми кличемо Вас в нашу громаду, Ви найдете між нами щирий братний привіт, ми подїлимо з Вами радість в хвилях щастя, а спільна поміч і співчутє в хвилях не долї не дадуть Вам відчути брак родини на чужій земли!...
Видїл нашого товариства порїшив удїляти интересованим на жаданє потрїбних информацій у всяких справах. В серпни належить удаватися в тім взглядї до секретаря товариства (адреса: Рогатин в Галичинї) долучаючи марку почтову на відповідь. Хата товариства (VIII. Laudongasse 49. А. 17.) буде підчас ферій отворена в середи і суботи вечером, а від 1-ого жовтня знов щоденно.
Від Товариства "Січ" у Відни.
Иван Гриневецкій, заст. голови; Іосиф Партицкій, секретар. 