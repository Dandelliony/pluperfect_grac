◦ ◦ ◦ ◦ ◦ ◦ ◦ ◦ ◦ ◦

Проф. Михайло Грушевскій виїхав нинї зі Львова для поратованя здоровля до лїчничого заведеня Weisser Hirsch під Дрезном, одержавши від міністерства на місяць відпустку.   Новоименований намістник Галичини князь Сангушко обняв вчера урядованє. По годинї 10-ій рано приймав урядників намістництва з шефами департаментів під проводом віцепрезідента Лідля, відтак краєву раду шкільну під проводом віцепрезідента Бобжиньского, потім капітули всїх трех обрядів під проводом аеп. Моравского та Иссаковича і крил. Ант. Петрушевича відтак ґенераліцію і команду жандармерії, висшій суд краєвий і презідію суду цивільного, прокураторію, дирекцію скарбу під проводом д-ра Коритовского, тов. кредитове земске, сенат і професорів університету, сенат політехніки, дирекцію почт і телєґрафів, дирекцію дібр державних, дирекцію руху залїзниць державних, диренцію школи ветеринарії, директорів ґімназій, шкіл реальних і семинарій учительских, палату адвокатску, вкінци громаду жидівску і консуля россійского.   Віче в Єзуполи заборонило станиславівске староство.   Процес Володимира Дзюбанюка скінчив ся вчера вечером. Трибунал на основі вердикту судьїв присяжних засудив В. Дзюбанюка на рік вязницї. Сестру єго п. Апльову і єго товариша Стшелецкого судьї присяглі узнали невинними.   Холєра. Стан холєри в Галичинї дня 29 с. м.: В Мушкарові, повіту борщівского, і в Скороданцях, пов. чортківского, остає в лїченю по 1 особі; в Радехові, пов. камінецкого, остала 1, занедужала і померла 1, остає в лїченю 1 особа; в Перемишли хора 1 особа; в Бишові пов. сокальского, остала 1 особа і подужала; в пов. тернопільскім: в Буцневі остали 2 особи, занедужала і виздоровіла 1 особа, остає в лїченю 2 особи; в Лучках остала 1 особа, занедужала і померла 1, хора 1; в Кривках хорі чотири особи; в Острові остало 5, померла 1, хорі 4 особи; в Тернополи хора 1 особа; в Воли Мазов. остали 2, подужала 1, і померла 1 особа; в пов. теребовельскім: в Варваринцях остала 1, занедужали і померли 3 особи, остає 1 особа; в Застїночу і Зубові хорі по 2 особи. Разом остало в лїченю з днїв попередних 21 осіб, занедужало 10, виздоровіли 3, померло 7, остає в лїченю 21 осіб.   Зміна в бюрі прасовім в прокураторії державній. П. Соболяк старшій комісар поліції львівскої, перенесений до Відня, а на єго місце п. Вол. Янкевич, комісар львівскої поліції, прийшов до бюра прасового в прокураторії державній.   В Коломиї арештувала жандармерія голову соціялістичного товариства "Сила" за ширенє сконфіскованої соціялістичної відозви.   Вивіз дївчат до Царгорода. В краєвім судї карнім у Львові відбула ся вчера розправа, яких в послїдних лїтах бувало на жаль, більше, а котра відкриває одну з тих численних болячок, які долягають нашій Галичинї. На лаві обжалованих засїла дібрана шайка: 30-лїтний Ліпа Штернберґ швець з Жовкви, Израиль Айзенблят малярь комнатний зі Львова, Хана Ганцель 19-лїтна швачка з Любіня, Я.С. Айсбунд 47-лїтний писар покутний львівскій, Тавба Штернберґ 37-лїтна жінка головного обвиненого, Маєр Ферляґ 37-лїтний челядник кравецкій зі Львова і єго жінка 50-лїтна Бруха Ферляґова. Всї они належали до зорґанізованої спілки, однак слїдство викрило лише дві жертви сеї спілки: Рузю Наєр і Мінцї Апфель. Обі дївчата без відомости их опікунів намовила ся честна спілка до виїзду зі Львова нїби то до недалекого міста на провінції для обнятя користної служби. Аж до хвилї умовленого виїзду передержували у себе підмовлених дївчат то Штернберґи то Ферляґи, там их оглядано також дотично их фізичних спосібностій. Виїзд мав наступити через Лавочне і Будапеш, однак поліція викрила цїлу справу і спільники дістали ся перед суд. По переведеній розправі суд засудив Л. Штернберґа на 8 місяцїв тяжкої вязницї, Анзенблята на 5 місяцїв, Тавбу Штернберґову на 3 місяцї, Хану Ганцель і Маєра Ферляґа на 2 місяцї і Бруху Ферляґ на 6 місяцїв тяжкої вязницї.   Дрібні вісти. Презідент висшого суду кр. д-р Тхуржницкій вернув до Львова з Буковини, де візитував тамошні суди. — Ц. к. дирекція почт і телєґрафів перенесла контролорів почтових: Теодора Мокшицкого з Тернополя до Львова а Ст. Городиского з Коломиї до Тернополя. — Дня 12 н. ст. листопада відбуде ся в Перемишли вічанє п. Лонгина Тустановского, окінченого богослова, з п. Ольгою Козїй.   Дѣло 