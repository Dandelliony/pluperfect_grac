◦ ◦ ◦ ◦ ◦ ◦ ◦ ◦ ◦ ◦

Правительственна поміч в нуждї. Урядово доносять, що цісар дозволив видати безплатно громадам, потерпівшим від браку паші, в Галичинї, Буковинї і Шлеску 20.000 сотнарів метричних соли для худоби. Сіль та має ужитись після виказаної конечної потреби найпізнїйше до кінця червня 1890 р. Президія намістництва разом з краєвою дирекцією скарбу збирає дати потрїбні до роздїлу сеї соли між ті три згадані краї. Кромі того дозволив цісар, щоби громадам, для котрих було-би пожаданим уживати сільні жерела, признано право побору ропи сільної в спосіб примінений вже в Галичинї в роках 1875, 1879 і 1884.
Повне і по змозї критичне виданє творів Шевченка взяли на себе товариства "Просвіта" і "имени Шевченка". Редакцією виданя занимаєсь проф. д-р Омелян Огоновскій, а до участи запросив доси писателїв пп. Олекс. Барвіньского, Ивана Франка і Володимира Коцовского.
"Народ". Під таким заголовком, як доносить Kurjer Lw., зачне від 1 січня 1890 р. виходити нова часопись руска, политично-науково-литературний двотиждневник. Видавцем єсть п. М. Павлик, редактором відвічальним Иван Франко. Предплата річно 4 зр. з пересилкою, а для заграниці 5 рублїв або 12 франків. Адреса редакції: ул. Зибликевича ч. 10. — Часопись має видаватись в популярний спосіб, щоби могли користати по при интелигенцію і письменні селяне.
В Перегиньску украв хтось з церковної каси 100 зр., а треба при тім замітити, що замок при касї не був ушкоджений а при церкви спить кождої ночи громадска сторожа.
Дрібні вісти. Жигмонд Вайссґляс з Ленковець на Буковинї купив сими днями за 105.000 зр. добра Шумляни великі в повітї підгаєцкім; сі добра мають 1000 моргів землї орної і 100 моргів лїса. — В Сан Ремо помер гр. Тома Замойскій в 67 р. житя; був се один з найзнатнійших шляхтичів польских в закордонній Польщи. — Вислужений капитан Ваничек заложив у Львові бюро информаційне, в котрім буде можна розвідатись як устно так і писемно у всїх справах войскових. — В ночи з понедїлка на второк погорїла у Львові ціла середина міского базару на пляцу Краківскім. — Коло Будапешту наїхали на себе два поїзди товарові; льокомотива і вози розторощились на дрібні кусники, але з людей нїхто не потерпів. 