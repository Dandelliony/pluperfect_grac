В справі духовних семинарій.

[Письмо з Перемиского]   З промови Єго Ексцелєнції митрополита, проголошеної в часї послїдної генеральної дебати над буджетом в соймі, дізнали ся ми між иншим, що на знесеню семинарії віденьскої а відтак на подїлї ґенеральної семинарії у Львові на діецезальні, образованє клира нїчого не стратить, бо, мовляв, на все маємо лїкарство, а именно: найдуть ся люде, що заступлять і бібліотеки і музеї та відповідне образованє професорів університетів віденьского і львівского, а порукою сего має бути обставина, що гроші, видавані на удержанє питомцїв віденьских, полишено Преосвященим епископам нашим до розпорядимости [sic!], отже они будуть могли за ті гроші уталантованих питомцїв висилати до инших університетів в краю або навіть і за границею.   "Обіцяв пан кожух та тепле єго слово" — так відай і ся обіцянка, зроблена кимсь Єго Ексцелєнції, нїкого з Русинів не загріє. Бо-ж наколи справдї гроші видавані на семинарію віденьску полишено до розпорядимости нашого епископату, то чому-ж Преосвящений епископат ними не розпоряджає, коли до сего не аби-яка, але справдї пекуча заходить потреба?! В Перемишли має завестись цїла семинарія з хвилею поставленя нового будинку ґімназіяльного, а той має бути відданий до ужитку уже сего року! В Станиславові вже сеї весни зачне ся будова семинарії а 1895/6-ий рік шкільний збере в мурах тамошної семинарії всї чотири роки питомцїв епархії станиславівскої. Одно і друге вже майже за плечима, а компетентні сфери ще анї не думають о виборі відповідних людей на настоятелїв семинарії і професорів. Будинок семинарскій може станути за одно лїто — та за одно лїто не знайдуть ся професори богословія, котрих у нас майже зовсїм нема, — що і Єго Ексцелєнція митрополит в згаданій своїй промові публично ствердив. Відки-ж ті настоятелї і професори мають взяти ся, коли их доси — на один рік перед отворенєм семинарії — нема?! Чи може компетентні сфери гадають, що семинарії обійдуть ся без професорів з десять або двацять лїт, доки самі професори не знайдуть ся?   Може знов хто закинути, що справа ся не належить до компетенції часописи політичної. На те ми скажемо, що es nihilo fit nihil і на се нїяка "компетенція" нїчо не порадить. "Ищите а обрящете" каже Исус Христос, а хто не глядає, той і не знайде. Що обави наші не безосновні, поучає досвід, що при обсадженю ступенїв єрархічних у нас покористуватись треба нераз аж діспензами від приписаних испитів а бували випадки, що навіть і від матури. Хто хоче бути на примір катихитом в народних школах, мусить піддавати ся испитови, а достойником церковним можна стати не маючи анї одного хоч-би найлекшого испиту. Та сама исторія повторяє ся у нас вічно і з настоятелями духовних семинарій. Неодин і не гадав нїколи перед тим бути настоятелем, став ним без нїякого приготовленя, длятого лишень, що не було єго де подїти або щоби ним — як то кажуть — "запхати дїру" в семинарії. І таким людям, що нераз мимо найщиршої волї до своїх обовязків неспосібні, віддає ся "провід" духовної молодежи та поручає ся суд о званю і кваліфікації на душпастирцїв! Ніс Rhodus! — в тім цїла хиба та вина неладу в нашій ґенеральній семинарії у Львові. Бо нам здаєть ся, що і Єго Впреосвященьство і архіепархіяльний клир образились би, єсли-б хто хотїв твердити, що клир перемискій лучшій як львівскій тому, що на послїдний рік переходить з ґенеральної семинарії до епархіяльної.   На одно ще хочемо звернути увагу сфер компетентних. Запевняв нас недавно не хто нашій як "Душпастир" сам, і то з "достовірного жерела", що настоятелями і професорами в нових духовних семинаріях будуть люде віддані цїлою душею народній справі — аж ось experientia docet, що й до сеї обіцянки не можна привязувати нїякого значіня.   Дѣло 