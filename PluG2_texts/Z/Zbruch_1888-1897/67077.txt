◦ ◦ ◦ ◦ ◦ ◦ ◦ ◦ ◦ ◦

Перші довірочні збори основателїв руского "Сокола" львівского відбудуть ся уже незадовго, бо від сеї недїлї за тиждень т. є. дня 19 н. ст. червня с. р. о годинї 5-ій вечером в комнатах "Рускої Бесїди" у Львові.
З різних сторін краю надходять з провінції вісти, що власти політичні, ц. к. окружні ради шкільні а навіть ц. к. суди не зміняють своєї методи неґованя руского язика і письма або навіть і секатур. В слїдуючім числї "Дѣла" подамо цїлу вязанку того рода фактів. Ц. к. окружні ради шкільні в руских округах визначують на учительскі конференції темати самі польскі [анѣ одного руского!], деякі суди реферують рускі поданя по польски, а тернопільскій староста Мадурович загрозив карою грошевою зверхности громадскій з Кутковець, єсли до рускої реляції до староства не долучить перекладу польского або нїмецкого!!! Чисто — Polnische Wirtschafft! Що иншого говорить заступник правительства в соймі, а що иншого робить собі кождий староста.
П. Віктор Згарскій, конціпієнт прокураторії скарбу, родом з Довгого, одержав на університетї львівскім степень доктора прав.
Огнї. В лїсах равских кн. Сапіги, в ревірі Мокрий, запалив ся лїс від искри льокомотиви і згоріло 9 морґів лїса шпилькового. — В Завалю, в повітї снятиньскім, згорів млин властителя більшої посїлости Евг. Криштофовича. Шкода виносить 10.000 зр.
Значна дефравдація в касї повітовій. З Залїщик пишуть до Przegląd-y, що прибула там комісія видїлу краєвого, бо викрито в тамошній касї повітовій значну дефравдацію, котрої допустив ся один з функціонарів ради повітової. Полишено єму кілька днїв часу, щоби зложив здефравдовані гроші, инакше цїла справа буде віддана судови карному.
Польске товариство педаґоґічне відбуде сего року свої загальні збори в Бродах дня 17 і 18 н. ст. липня. Участники мають зїхати ся ще 16 н. ст. липня в суботу. Того самого дня вечером відбуде ся на честь участників концерт получений з аматорским представленєм в сали товариства музичного. Дня 17 липня в недїлю по богослуженю розпічне ся перше засїданє зїзду, а по полудни наступить огляданє фабрики мальованя на порцелянї і млина парового, а відтак фестин в лїску. Дня 18 липня відбуде ся друге засїданє зїзду, а о годинї 1-ій по полудни пращальний обід, устроюваний коштом міста.
Нещастні пригоди. Серед села Медики в озері, притикаючім до двора і огорода ботанічного утопив ся дня 25 н. ст. мая 21-лїтний помічник огородника, родом з Кракова. Розігрітий скочив до студеної води, дістав корчів і пійшов під воду. Хоч люде стояли на березї і кинули ся єму на ратунок, не можна було нещастного уратувати. — Друга нещастна пригода в Медицї лучила ся в ночи на 5 н. ст. червня. На шляху зелїзничім коло самого села переїхала машина 55-лїтного наставника робітників зелїзничих Н. Пелікана і убила єго на місци. Небіщик був 26 лїт таким наставником і походив з Чехії. Причиною тої нещастної смерти були нічні роботи коло шляху зелїзничого. Другій шлях зелїзничій, насипаний минувшого року, почав усуватись і длятого комунікацію тим шляхом між Перемишлем а Мостисками перервано. Щоби скорше єї привернути заряджено нічні роботи. Наставник глядав за робітниками, не довидїв машини і погиб. — В Дзинячи коло Солотвини усунула ся дня 1 н. ст. червня в підземнім закопі восковім земля і убила одного з працюючих там робітників, Миколу Паневюка. В другім закопі експльодували ґази, але на щастє не зробили нїякої шкоди.
Ориґінальна змова. Найновійшій страйк повстав тепер в Сербії. В цїлім королївстві не можна вже від тиждня дістати кусника торта анї тїста. Міністер скарбу, хотячи винайти нове жерело доходу, наложив податок від тїст, надїючись значних доходів для каси державної. Однакож цукорники відповіли на розпорядженя міністра тим, що позамикали всї свої фабрики і склепи.
Намірене самоубійство. В недїлю по полудни наміряв відобрати собі житє Юрій Ф. 18-лїтний син адвоката в Бжозові, мешкаючій у Львові в домі свого стрика, вистрілом зо стрільби. Рана недужого не єсть небезпечна. Причиною сего наміреного самоубійства були докори, які Юрієви Ф. роблено за для єго неохоти до науки. 