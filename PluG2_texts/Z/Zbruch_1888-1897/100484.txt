◦ ◦ ◦ ◦ ◦ ◦ ◦ ◦ ◦ ◦

Видїл товариства "Родина" в Коломиї устроює вечер з танцями в четвер дня 3 н. ст. жовтня с. р. в великій сали Каси ощадности в Коломиї. Початок о годинї 8-ій вечером. Стрій для пань візитовий, для панів балевый. Вступ від особи на салю 1 зр., на ґалєрію 1 корону.   З Тернополя пишуть нам: Наша славно звістна артистка-співачка панна Саломеа Крушельницка выступила вчера, 22-ого с. м., в концертї, в котрім взяли участь: директор тутешної школи музичної і місцевий хор товариства праятелїв музики. При заповненій по береги сали замковій розпочала панна Крушельницка концерт арією "Над Нілем" з опери "Аіда", опісля співала арію з опери "Різдвяна ніч" композиції батька малорускої музики Миколи Лисенка, дальше пісню Падеревского "Хлопця мого ми забрали" a вкінци одну арію з опери "Трубадур". Публика тернопільска з ентузіязмом витала нашу артистку, а гучні брава по кождій партії були найлїпшим доказом признаня для єї співу, виконаного аж до найдрібнїйших пунктів з правдивим артизмом і високим понятєм штуки. Як дуже публика переняла ся єї співом, видно найлїпше з того, що по кождій партії брава не переставали, а панна концертантка мусїла надпроґрамово ще відспівати кілька пісень, межи иншими "Дощик" і "Ой місяцю місяченько не світи нїкому" композиції М. Лисенка. Признати мусить кождий, що дотепер нїхто ще так красно, з таким чувством не віддав прегарних, но трудних утворів Лисенка, як панна Крушельницка; она одна уміла цїлковито поняти і перенятись криючими ся в піснях композитора гадками. Дай Боже, щоби наша артистка-співачка, що була провідною звіздою сегорічної опери в Кракові, а і в нас — в Тернополи — при вчерашнім концертї заслужила на найвисшу похвалу, також і в Италії, куди сими днями на зимовий сезон оперовий відїзжає, здобула собі ще більшу, вповнї належну їй славу, та щоби вскорі і чужі народи довідались: яку силу музичну видала наша руска земля.   Холєра. Урядово доносять: В днях 21 і 22 вересня с. р. запали на холєру в Тернополи чотири особи, подужали чотири а померла одна; в лїченю остає сїм осіб. В Буцневі, пов. тернопільского, занедужало чотири особи, померла одна, лишають ся три недужі. В Березовици повіта тернопільского і в Збаражи подужало по одній особі, отже в тих місцевостях нема більше недужих на холєру.   В процесї екзекуторів податкових в Тернополи видано в недїлю рано вирок. Вавра засуджений на півтора року, Висневскій на шість місяцїв, Войтїховскій на місяць вязницї, а Спитковскій, Фохт і Крижановскій увільнені.   Звістка о еміґрантах до Бразилії. Послїдна партія еміґрантів, яку виправило до Бразилії товариство св. Рафаїла, була найчисленнїйша з всїх дотеперішних, а на провідника дано їй д-ра Клобуковского. Оногди наспіло до Львова письмо від д-ра Клобуковского, датоване 31 н. с. серпня з острова С. Вінченто (Cap Verd), в котрім він доносить, що стан здоровля еміґрантів на корабли Alacrita вдоволяючій. Всїх галицких еміґрантів на тім корабли єсть 866 душ; в дорозї померло 4 дїтей а родило ся 6. Стан санітарний добрий а прокормленє вдоволяюче. На тім корабли їде також ще 349 италійских еміґрантів з Неаполя.   Вписи в школи політехнічної у Львові зачинають ся дня 1 жовтня с. р. Ново вступаючі студенти звичайні мають зголошувати ся у деканів видїлів до 4-того, а давнїйші студенти, надзвичайні або приходячі з инших рівнорядних институтів технічних до 8 жовтня с. р.   Дрібні вісти. Вінчанє п. Вол. Литиньского, судового авскультанта в Старім містї з п-ою Євг. Копистяньскою, донькою священика, відбуде ся в Липі коло Бирчи дня 6 н. ст. жовтня.   Дѣло 