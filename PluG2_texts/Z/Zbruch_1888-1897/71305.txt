◦ ◦ ◦

Назначене аматорске представленє в Жовкві драми Ибсена "Ворог народу" не відбуде ся задля того, що в околици Жовкви панує червінка. Всї информациї, котрих удїлено интересованим листовно або устно, стают ся безпредметовими.
Нова церков. Для 20 вересня, в свято Рождества Пресв. Богородицї, відбуло ся в Балучинї в золочівскім пов. величаве посвяченє нової величавої церкви і приходского дому. Чину посвяченя довершив сам Є. Е. Митрополит в присутности численного духовеньства, интеліґенції і тисячів народу, що зібрав ся навіть з подальших сторін. Ново збудована церков з твердого матеріялу, в чисто всхіднім стилю, о трех банях покрита білою бляхою, могла би сміло заняти місце і в столици. Будову провадив п. Ланцуцкій, будівничій з Сїняви. Він в окрузї золочівскім і перемишляньскім побудував уже кільканацять церквей, котрі відзначають ся красою і чистим руским стилем.
В Бориславі погиб сими днями робітник Иван Данієль в наслїдок удушеня газами, в закопі, належачім до галицкого банку кредитового, а арендованім жидівскою спілкою.
З любови. В Новім Болєславі в Чехії полюбив Омелян Кольман доньку богатого різника і хотїв з нею женити ся. Мати була рада женихови, але батько сказав, що за офіцира доньки не видасть. Перед кількома днями донька різника убрала ся в що найкрасшу одежу і сказала, що иде до церкви. Тимчасом она вже й не вернула. Кольман мав під своїм дозором маґазин пороху. Там пішов він зі своєю любкою, застрілив єї і себе.
Розбої у віденьских годинникарів. Свого часу доносили ми, що якійсь розбійник напав був у Відни на властительку складу золотих річей і годинників, вдовицю по годинникарю Сотолят, та приголомшивши єї забрав из складу богато дорогих річей і щез без слїду. Недавно тому лучив ся такій самий розбій. Дня 16 с. м. напав був також якійсь невислїджений доси злочинець на склад годинникаря Штоллє у Фієфгавзї в саме полудне. Штоллього не було тогди в склепі, бо пішов був на обід, таки в тім самім домі, а в склепі лишив свого помічника Ив. Ляммеля. Тогди зайшов, до склепу якійсь розбійник і, хоч то було в білий день та при улици, на котрій єсть дуже великій рух, вдарив Ляммеля кілька разів сокирою по голові, так, що нещасному аж мозок вискочив, і тогди забрав богато золотих ланцушків і годинників та щез без слїду. Але що ще перед сими двома нападами був оден такій самий на золотника Щіца, котрого злочинець убив, а зрабовані річи віднайдено відтак в Будапештї, де він их продав, то віденьска поліція по послїднім випадку кинулась зараз до Будапешту і стала за злочинцем розвідувати. І дїйстно зараз на другій день т. є. 17 с. м. показало що злочинець заставив там ланцушки у якогось Мангаймера. Злочинця однакож таки не можна було відшукати. Аж ось позавчера приїхав був до Прешбурґа якійсь чоловік именем Семередій Алойсій з якимись двома другими людьми, зайшов був до одного з тамошних золотників і очевидно мав на думцї якійсь розбій, бо звернув на себе підозрінє золотника. Той дав зараз знати до поліції і Семередіого арештовано. Коли єго привели на поліцію, він виймив бритву і підрізав собі горло так, що зараз упав трупом. Деякі ознаки показували, що Семередій допустив ся розбою у годинникаря Штоллього у Відни і длятого зараз виїхала до Прешбурґа комісія з Відня а з Будапешту покликали Mангіймера, щоби він розпізнав, чи то той сам чоловік, що заставляв у него золоті ланцушки. Показало ся, що то дїйстно той сам і що то він допустив ся був розбою у вдовицї Сотоляр. В Будапештї арештовано ще якусь різничку, у котрої Сомередій перебував, бо єсть підозрінє, що она стояла з ним в спілцї і що сторожили, коли пускав ся на розбій. 