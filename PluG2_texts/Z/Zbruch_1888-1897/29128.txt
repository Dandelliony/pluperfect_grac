◦ ◦ ◦ ◦ ◦ ◦ ◦ ◦ ◦ ◦

До повітової ради в Турці при виборах дня 30 н. ст. жовтня вибрано з міст: Северина Брисєвича, почтмайстра і бурмистра; Мошка Шехтера, властителя дібр; Ив. Лещиньского, властителя реальности і Абрагама Зиссвайна, посесора.
Фреквенція на университетах в сегорічнім пів році. В университетї краківскім вписалося 1225 студентів, а то 1125 звичайних, 59 надзвичайних і 41 фармацевтів; а після видїлів припадає: 86 богословів, 457 правників, 554 медиків і 87 философів (не вчисляючи 41 фармацевтів). — В университетї черновецкім вписалося 270 студентів, а з того припадає: на видїл богословскій 59 звичайних і 2 надзвичайних; на видїл правничій 150 звич. і 18 надзв.; на видїл философичний 14 звич. і 13 надзв.; кромі того єсть 14 фармацевтів.
Довгій вік. На початку сего столїтя с. є в р. 1813, помер в Озерянах коло Бучача священик Симеон Шпотакевич, котрий родився в 1677 році. Прожив він проте 136 лїт. Уваги гідне і се, що Шпотакевич був приходником в Озерянах 109 лїт. Похоронений він коло самої церкви а нагробний памятник, хоч і много ушкоджений, можна бачити ще і тепер.
Огни. Послїдними часами погорїли: В Погони, пов. товмацкого, фільварок "Підманастирок", власність Василіян; огонь був підложений; — в Карові, пов. равского, в лїсї двірскім 10 моргів лїсної культури. — В Войнилові, пов. калуского, згорїла дня 9 н. ст. падолиста хата И. Ревуса. Огонь займився з неосторожности, а при сильнім вітрї грозив цілому місточкови. Тілько скорій і енергичній помочи а передо всїм, що огонь займився в день, завдячити треба, що місточко не пійшло з димом.
Дрібні вісти. Дня 24 н. ст. падолиста відбудесь вінчанє укінченого богослова п. Костя Целевича з панною Савиною Глїбовицкою, донькою приходника в Брязї коло Болехова. — Доповняючі вибори одного члена ярославскої ради повітової з більших посїлостей розписані на 19 н. ст. грудня. — Накита, славна співачка американьска, дорівнуюча Аделинї Патті, дає у Львові дня 25 н. ст. падолиста один концерт. — П. Евг. Циссел, родом з Лопатина, одержав в университетї віденьскім степень доктора всїх наук лїкарских. — З Городенки доносять, що жандарми викрили злодїїв, котрі обікрали дня 19 мин. м. тамошний костел вірменьскій. Злодїї Фр. Куровскій і Винк. Юзичин продали кражу місцевим жидам за 100 зр. — Рада громадска в Роздолї надала почетне горожаньство п. Едв. Филлерови за заслуги для добра сего міста. 