◦ ◦ ◦ ◦ ◦ ◦ ◦ ◦ ◦ ◦

В справі стяганя податків була у намістника і віцепрезидента краєвої дирекції скарбу д-ра Коритовского депутація львівскої ради міскої з просьбою, щоби відкликано совітника Фріца з екзекуційного бюра львівского маґістрату. Депутація виказувала, що залеглости податкові в сїм роцї не такі великі як минувших лїт, бо коли в 1886 роцї податкові залеглости виносили номінально коло 1½ міліона зр., то тепер виносять они коло 800.000 зр., дальше, давнїйше звертало правительство маґістратови титулом побраних екзекуцій 7 до 8 тисячів зр. а в роцї 1890 звернуло 12.000 зр., в першій же половинї 1891 року 7500 зр. Намістник відповів, що на разї не може згодити ся на просьбу депутації, однако порозуміє ся в тій справі з д-ром Коритовским і постарає ся о всякі можливі улекшеня.
Звістний Мурин з Ляцкого в Золочівщинї, селянин збаламучений нашими москвофілами, покинув уже Галичину, осїв в Россії над границею австрійскою, і перейшов як доносять россійскі дневники — на православіє разом з иншими галицкими селянами, котрих уже доси потягнув за собою на бік россійскій.
Обікража церкви. В Говилові великім в повітї гусятиньскім, обікрали перед кількома днями церков. Виновники добули ся до церкви в ночи, і забрали скринку з грішми в висотї 135 зр. готівкою та книжочку каси ощадности на 2000 зр. Підозріних о крадїж арештовано і відставлено до суду повітового в Копичинцях.
В справі заложеня комнат лїкарских відбувала ся оногди в Перемишли нарада місцевих лїкарів. Делєґатом на зїзд лїкарів у Львові вибрано д-ра Льва Земяньского, лїкара з Перемишля і поручено єму промовляти за утворенєм семи комнат лїкарских а то: в Кракові, Тарнові, Ряшеві, Перемишли, Львові, Станіславові і Тернополи. Дотичний закон проєктує лише дві такі комнати: у Львові і в Кракові.
Зі статистики скарбовости австрійскої. Після урядової статистики було при кінци 1890 року в Австрії 76 головних і 263 побічних урядів цлових. Службу стяганя податку консумційного повнило 36 урядів акцизних в замкнених містах, 776 урядів податкових і 127 инших урядів, уповажнених до побираня податків і болєтованя. Крім того фунґувало 1229 дорожних і водних стацій митових. Загальне число занять заробкових при промислї цукорнім виносило 70.920. З них було 219 цукорних фабрик, 29 цукорних складів публичних, 857 торговель цукру і 64.686 дрібних продавцїв цукру. Горалень було 93.385 т. є. менше від попередного року о 11.198. Число вишинків горівки враз з дрібними шинками виносить 98.329.
Крадїж у цїсаревої. До віллї цїсаревої нашої на Корфу, вломили ся 11 н. ст. лютого якісь злочинцї та покрали там много дорогоцїнних предметів штуки.
Фалшівники грошей. В Будапештї увязнила поліція двох Сербів, членів шайки фалшівників, котра від довшого часу пускала в Сербії в обіг підроблювані 10 франкові банкноти. Ті підроблені гроші курсували також у Відни, Пештї і Берлинї. Сербске правительство наложило було нагороду 10.000 франків за прихопленє фалшівників.
Торговля живим товаром. Після донесеня австрійских властей консулярних, торговля дївчатами з Австро-Угорщини на Всхід, а особливо до Царгорода, веде ся в що раз більших розмірах, мимо того, що власти поступають з цїлою строгостію права з торговцями. Всякі дотеперішні змаганя, щоби привіз дївчат з Австро-Угорщини до Туреччини здержати і се погане лихо усунути, не принесли нї якого успіху. Міністерство справ внутрішних поручило длятого властям політичним, щоби наглядали над аґентами, підозріними о заманюванє дївчат, для продаваня их на Всхід, як також, щоби при видаваню паспортів для молодих дївчат, поступали з надежною осторожностію.
Дрібні вісти. Дня 21 н. ст. лютого відбуде ся вінчанє п. Спиридіона Кархута, укінченого богослова з панною Ольгою Добряньскою, дочкою пароха з Соколівки, коло Косова. — Цїсар дарував римо кат. комітетови в Михайлові, повіта ярославского, 50 зр. на реставрацію костела. — Архикнязь Леопольд Сальватор повернув вчера з Відня до Львова. 