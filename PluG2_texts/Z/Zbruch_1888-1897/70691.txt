◦ ◦ ◦

Хрестини новонародженої доньки Найдост. арх. Леопольда Сальватора відбудуть ся дня 14 с. м. о год. 11 рано в катедри латиньскій. Хрестити буде Є. Ексц. Архіепископ Моравскій в товаристві клиру.
Товариство имени Шевченка одержало концесію на отворенє книгарнї. Колиб товариство само повело добре книгарню, котру буде тепер могло отворити, то зарадило би потребі, котру вже від давна всї відчуваємо, бо доси в продажи руских книжок були дуже невідрадні відносини; коли появилась де яка руска книжка, то годї було єї де допитатись.
В школах народних на Буковинї заведено улїпшену правопись руску. Там тепер уживають букваря уложеного окруж. инспектором Ом. Поповичем, після нової правописи і затвердженого ц. к. Міністерством, а писаного фонетично.
Панї Яніна Бродска задумує, як доносять краківскі часописи, вступити до монастира сс. Кармелітанок, де житє монаше єсть одно з найострійших.
П. Иван Ружицкій, професор руского язика в учительскій семинарії в Чернівцях, одержавши посаду руского язика в рускій ґімназії у Львові, зрезиґнував з тої посади а остав ся на дотеперішній в Чернівцях.
Др Володимир Солтикевич, лїкар полковий, перенесений из Сераєва до 11 полку уланів.
Фалшівники монет. Вже від довшого часу у Львові і на провінції кружили фалшиві 10 і 20-крайцарові монети. Хоч і як старала ся поліція викрити виновника, все не удавало ся їй, бо як і дійшла, у котрого купци чи в склепі найдено таку монету, то купець орудуючи більшими грішми не вмів навіть сказати, від кого дістав фалшиву монету. Аж перед кількома днями аґент поліційний довідав ся, що якійсь молодий чоловік шукає спільника до розширюваня фалшивих монет. Довідавшись, хто се, аґент арештував на виставі промислу будівляного 30-лїтного Стан. Сомполиньского, токаря машинового, родом з Нешави, ґубернії варшавскої. Вже в роцї 1887 вигнано єго з Кракова за границю, бо дибав на чуже майно. При нїм найдено богато фалшивих монет, але він каже, що діставав их від якогось чоловіка, котрого добре не знає, а котрий сам вирабляв их, і то 20 кр. за 8 кр., а 10 кр. за 4 кр. Що до своїх відносин, не хотїв він нїчого сказати. Аж коли их мешканю єго в ринку під ч. 17 на третім поверсї найдено дїйстний варстат до фалшованя монет, богато готових вже грошей, машини і ріжні прибори, тогди аж признав ся він до вини. Від трех лїт жив він у Львові під ріжними іменами і пустив в світ 6000 фалшивих монет. Що мусїв мати до того і спільників, то певна річ. Оден з них, челядник годинникарскій, Каз. Санталецкій, вже признав ся до спілки. Дальші дослїди веде енерґічно поліція. 