У справі розширеня утраквізму. — З судової салї.

У справі розширеня утраквізму.
У Львові дня 25 (13) марта 1891.
Перед чотирма днями подали ми розпорядженя міністерства просвіти в справі розширеня утраквізму на користь руского язика в мужеских семінаріях учительских у Львові, Станіславові і Тернополи і заведеня часткового утраквізму в женьских семінаріях у Львові і Перемишли. Нинї хочемо о тій справі кілька слів сказати.
Ми писали о нїй ще перед двома місяцями (ч. 8. з 10 (22) сїчня), коли галицка краєва рада шкільна що-ино укладала свої предложеня до міністерства. Ми тогди подали з своєї сторони деякі внесеня, однакож рада шкільна их не увзгляднила. Взагалї рада шкільна і міністерство просвіти держали ся як найстрожше резолюцій соймових, і оминали як найстараннїйше все, о чім могло би здавати ся, що оно хоть на волос виходить по-за рами тих резолюцій. А вже-ж рішати о учительских семінаріях не належить до компетенції сойму, і правительство мало повну власть зарядити то, що в интересї школи і з огляду на права і потреби Русинів уважало на відповідне.
Рішеня сойму а в-слїд за ними і розпорядженя міністерства наступила в наслїдок внесеня посла Романчука. Через двацять лїт мужескі семінарії учительскі у Львові, Станіславові і Тернополи устроєні були в супротивности до их орґанізаційного статута, котрий приписує повний утраквізм, а у них був заведений утраквізм лише частковий. І двацять лїт жалували ся Русини на той схиблений устрій, і в прасї і в петиціях і устами своїх послів в соймі краєвім і в радї державній. Особливо в радї державній повторяли ся ті наріканя що-року при дебатї буджетовій, однак міністерство на них не зважало, не оглядаючи ся зовсїм на руских послів, против котрих виступав звичайно зараз якійсь польскій посол.
І тепер ще, після сего нового розпорядженя міністерского, утраквізм в згаданих трех семінаріях мужеских не буде вповни переведений, а перевага лишить ся по сторонї польского язика. Поминувши инше, подає ся н. пр. нїмецкій язик, котрий займає значнїйше число годин, на підставі польского а не руского язика, хотя вже й на инші предмети виходить більше число годин на польскі виклади як на рускі. А вже-ж очевидно більше годин повинно посвятити ся на ту науку, котра єсть потрібнїйша і котра єсть ученикам менше знана. В всхідній Галичинї єсть без порівнаня більше шкіл руских як польских, отже і для кандидатів учительских єсть рускій язик потрібнїйшій від польского. При тім же майже половина тих кандидатів єсть народности польскої, котрі рускій язик далеко менше знають, як кандидати рускої народности польскій язик. Отже і з тої причини утраквізм повинен бути так переведений, щоби на рускі виклади по крайній мірі не менше годин було призначених як на польскі.
Женьскі семінарів у Львові а особливо в Перемишли були доси чисто польскі, а рускій язик був лише обовязковим предметом. Шкільна комісія соймова, в своїм справозданю о внесеню п. Романчука, так висказала ся в сїй справі: "Се нинї инакше не може бути, тому-що ученицї, вступаючі до тих семінарій, з дуже малими виїмками не вміють на стілько по-руски, щоби могли побирати науку в тім язицї... Комісія думає, що в интересї школьної адміністрації і в интересї самих-же кандидаток лежить, щоби в висшім степени мали нагоду набути повну вправу в рускім язицї. Тая цїль дасть ся осягнути утраквістичним урядженєм також сих семінарій, до котрого однак треба стреміти постепенно, з огляду на указані дїйстні відносини, а то, після гадки комісій, найвластивійше постепенним заведенєм викладу половини предметів в рускім язицї, почавши від найвисшого курсу, в котрім-то курсї ученицї повинні бути достаточно підготовлені до побираня науки в рускім язицї."
Арґументація тая слаба. Коли ученицї приходять до семінарії з малими відомостями руского язика, то на се очевидно найлучшій спосіб: завести науку того язика в женьских школах народних і утворити при семінаріях женьских приготовляючій курс для лучшого підготовленя в рускім язицї. Тоє ми пропонували перед двома місяцями, а за приготовляючим курсом заявили ся були вже давнїйше і учителї женьскої семінарії у Львові. Отже зарядженє міністерства не єсть ще вповни достаточне. Мимоходом згадаємо єще, що в поданім нами після урядової Gazet-и Lwowsk-ої розпорядженю міністерства нема згадки о тім, що рускі виклади мають завести ся в женьских семінаріях відтак і на дальших курсах; але ми думаємо, що сеся постанова або містить ся в повнім текстї розпоряджень, котрого Gazeta Lwowska не подала, або сама собою має ся розуміти, — бо в рішеню соймовім єсть виразна бесїда о "постепеннім впровадженю утраквістичного устрою".
Не дасть ся заперечити, що рішеня сойму і розпорядженя міністерства суть оден крок на перед. Але они суть при тім, як ми виказали, тілько половинною мірою недостаточною навіть зі становиска чисто шкільного. Рускі посли в соймі чого иншого домагали ся: повного зутраквізованя истнуючих трех семінарій мужеских і двох женьских і заложеня одної нової семінарії мужескої з руским характером (хоть-би при утраквістичнім устрою).
Того мусять Русини і дальше домагати ся. З судової салї.
[Нарушенє богослуженя.]
Перед трибуналом львівского краєвого суду відбула ся в суботу 21 с. м. розправа о нарушенє богослуженя. Холмчак о. Северин Войновсій, приходник в Новім селї і Кошелеві під Куликовом, донїс до ц. к. прокураторії, що селянин Василь Бойко нарушив богослуженє, а се становить провину з §.303. закона карного. Прокураторію заступив п. Хилиньскій, а обвиненого д-р Ив. Добряньскій.
Бойко, письменний селянин, був два рази начальником громади Кошелева, а тепер єсть громадским радним членом повітової ради. Він, каже, не чує ся винним, а за причину незгоди межи ним а о. Войновским подає зміни, які вводив о. В. в богослуженю. Слово "православний", яке приходить в богослуженю, змінив він на "правовірний", а заміст "Утверди, Боже, православную віру", казав співати "Утверди Боже, католическую віру". Селяне Кошелева, майже всї письменні, противились сему змінюваню слів. Другою причиною незгоди були трираменні хрести, котрі Бойко боронив, а о. В. казав обрізувати. Через се Бойко мав сказати: "Нехай собі голову обріже, а не наші хрести!" О. В. підозрівав длятого Бойка о бунтованє селян против него, о ширенє шизми і тому на проповідях старав ся уколоти Бойка, хоч по имени єго не звав, але вказував на него, як ця "шизматика". Далї о. В. донїс о тім до староства в Жовкви, але там не могла доказати Бойкови вини. Однакож незгода не перестала.
Було то у Великодний понедїлок м. р. Перед численно зібраними людьми мав о. В. проповідь о митарі і фарисею. При тій нагодї виказав о. В. різницю межи "шизмою" а католицкою вірою і оповів, як то єго в Россії переслїдували за се, що він католик. А коли став говорити, що "межи вами єсть шизматик, котрий вам роздає книжки з общества (Качковского) і бунтує вас против монарха", Бойко увидїв, що се до него пьє ся; і вийшов з хору, сказавши півголосом: "Виходжу, бо не можу витримати; то не наука з євангелія, но щось о шизмі" — і забрав ся з церкви. Повстав шум в церкві, люде оглядались і усміхались, не знати, чи від слів о. Войновского, котрий вказав на Бойка: "от, той сам", чи від виходу Бойка. Досить, що наступила "соблазнь" і о. В. візвав всїх притомних на свідків, що Бойко нарушив богослуженє і визвав соблазнь. Подібно обвиняв о. Войновскій Бойка і перед трибуналом. Именно на згаданій проповіди казав він: "Єсть межи вами люде, що вас відвертають від монарха і віри і сїють межи вами незгоду; люде злої волї старають ся в письмах ширити шизму" і бачив замішанє, яке повстало в церкві підчас виходу Бойка.
Свідки оповідають сей факт то менше то більше подрібно і подібно, а всї годять ся на се, що "так неповинно бути, як Бойко зробив". Опісля вказав д-р Добряньскій на "литургикон", що там стоїть "православную віру", а не "католическую", і "всїх вас православних христіян", а не "правовірних". Отже, заключив д-р Добряньскій, зміни о. Войновского могли обурити Бойка.
По відчитаню різних свідоцтв для Бойка, наступили виводи прокуратора і оборонця. Д-р Добряньскій в оборонї збивав закиди, що Бойко дав причину до "соблазни и доказував, що православна віра так добре має право биту в Австрії, як і католицка, отже слова "зла віра", "шизма" не повинні находити ся в актї обжалованя. Заступник прокураторії п. Хилиньскій застеріг ся, мов-би то прокураторія виступала против православія, а підтримав акт обжалованя в повнім змістї. Трибунал нарадившись, засудив Бойка на 8 днїв арешту, заостреного одним днем посту. Низьку кару вимірено з огляду на то, що Бойко не був ще караний. 