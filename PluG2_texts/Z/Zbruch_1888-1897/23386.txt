◦ ◦ ◦ ◦ ◦ ◦ ◦ ◦ ◦ ◦

Збараж погорїв! В недїлю о 9-тій годинї рано займився огонь. За чотири години згорїло 90 домів і кількадесять будинків господарских. Згорїла всхідна половина ринку і доми дальше на всхід по рїку і став, по найбільшій части жидівскі доми. Уряди і будинки публичні не погорїли. Страту обчислюють на 300.000 зр. З Тернополя виїхала огнева сторожа на поміч і зльокализовала огонь. Огонь був так сильний, що можна було бачити дим аж в Тернополи, віддаленім на двацять кілька кильометрів від Збаража.
Стрийскій комитет ратунковий, завязаний що-би нести поміч погорїльцям міста Стрия, розвязався сими днями і предложив до публичної відомости таке справозданє з своїх приходів і розходів: Добровільні жертви принесли 148.350 зр. 54½ кр. — з того видано: поміч подана сейчас 29.560 зр. 59 кр., акція ратункова 4.411 зр. 22 кр., купцям 82.000 зр., ремісникам і промисловцям 17.780 зр., интелигенції 11.537 зр. 90 кр., на церков, костел, божницю, братства і цехи 1.518 зр. 15½ кр., на книжки для бідних учиників 342 зр. 35 кр., на администрацію в комитетї 1.202 зр. 72 кр. — разом 148.450 зр. 54½ кр.
П. Корнило Устіянович виїхав з Саджави, де перебував довшій час, до Денисова (на Поділю) почта Ходачків великій.
П. Володимир Ижак, баритонист, котрий виступав в операх на львівскій сценї, вернув тепер з своєї артистичної подорожи за границею до своїх свояків під Львовом і має дати концерт у Львові.
"Народну Торговлю" у Львові обікрали минувшого тиждня в ночи з пятниці на суботу; злодїй розбив дверї в сїнех "Народного Дому" від улиці Вірменьскої і забрав з шуфляд 126 зр. готівкою.
Дрібні вісти. В Рокитници коло Ярославля на кладовищи застрїлився тамошний лїсничій Чаплицкій. — В Вороблику королївскім помер жид д-р Герман Віц, лїкар і радний міста Львова; покійний був полковим лїкарем, мав ордер Франц-Іосифа і титул цісарского совітника; похорони відбудуться у Львові. — На острові японьскім Осіма вибухнув вулькан і поглотив 300 домів, при чім згинуло 500 людей.  