◦ ◦ ◦ ◦ ◦ ◦ ◦ ◦ ◦ ◦

"Львівскій Боян" приневолений заповіджену на день 17. н. ст. мая прогульку до Лавочного відложити з причини зимна, яке панує і котре не дає надїї, що би під той час гори покрились зеленію. День прогульки оповістить "Боян" по святах.
Будова лїтного театру у Львові на "Шкарпах" коло палати лат. архіепископа уже розпочалась, а на місци будови рух в цїлій повни. Після пляну виробленого будівничим п. Крохом, амфітеатр має помістити 900 осіб і буде складатись з партеру партерових льож, балькону І-ого поверха і бальконових льож. Побіч будинку театрального буде окремий будинок на реставрацію буфетову. А що роботи йдуть успішно, то будинок з кінцем мая буде готовий, а в червни пічнуть ся представленя.
Новий уряд почтовий війде в житє на стації зелїзницї державної в Гребенові (округа стрийского) из звичайним кругом дїланя, котрий буде рік-річно функціонувати в часї від 1 мая до 30 вересня. До округа сего почтового уряду буде належати лиш місцевість Гребенів, а звязь сего уряду буде удержуватись курсуючими потягами межи Стриєм а Лавочним.
За кілька зр. застрілив. Оногди в Тарнові підофіцир Р., з четвертого баталіону, капраля з тої самої компанії за те, що капраль надаремно допоминав ся у него звороту позички кількох зр. Підофіцир хотїв відтак триразовим вистрілом відобрати і собі житє, але, хоч безнадїйно, остав при житю поранившись тяжко.
Самоубійство. Дня 22 с. м. рано застрілив ся в міскім городї в Тарнові Витовт Идзиковскій, ученик 8 ґімн. кляси, 17-лїтний син инжініра державних зелїзниць, а причиною самоубійство мали бути секатури за те, що, сам замилуваний в природознавстві, кореспондувань з одним професором природознавцем в Нїмеччинї. Инжінер Идзиковскій наміряє вивести цїлу справу перед шкільні власти, або представити польскому колу у Відни. В день катастрофи найшли товариші єго карточку, з котрої довідались о небезпечности єго наміру, розбіглись з ґімназії шукати за ним, мимо перепон им ставлених, та вже було за пізно.
"Несамовита" гербата. Наші підльвівскі селяне бодай на тілько схіснували з близости з столицї краю, що навчились вже пити каву і гербату. Особливо-ж при нагодї якогось важнїйшого "браку" родинного, як весїля, хрестин, і, має кожда ґаздиня собі за обовязок чести — почастувати гостей своїх одним з тих "панских" напитків. Так і богачка Феврона, справляючи поминки, наварила череватий варільник гербати, та поналивавши у скляницї, засолодивши цукром та підмастивши кріпким араком, поставила перед гостї. І як жеж була она щаслива, коли бачила, як гостеньки з правдивим уподобанєм сербали той румяний нектар, балаґурячи собі весело. Але випивши по одній склянцї, гостї якось посоловіли стали сонними, ба далї оден за другим клонить голову на стіл тай за хвильку розлягаєсь у світлици загальне храпанє як у твердім снї. Затревожений господар, що першій запримітив тоту несподївану сонність гостей, кличе жінку, а тая аж руками сплеснула, побачивши таке диво, та ино крикнула: "Мої-ж ви гостеньки любі, та що-ж вам такого, що ви не обзиваєтесь до мене?" Но отямившись з першого переляку, метнулась до полицї, з-відки взяла гербату, та аж тепер їй стало все ясно: ось бо пачка гербати лежала не надпочата, а за тоє в варільнику виварилась цїла пачка велика тютюну, котру собі там положив був господар, а кухарка на-борзї ухопила єї замісто гербати та й тим виваром нїкотини так солодку дрімоту навела на гостї. — Адріян. 