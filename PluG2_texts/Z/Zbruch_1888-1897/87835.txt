◦ ◦ ◦ ◦ ◦ ◦ ◦ ◦ ◦ ◦

Заповіджене на 18 н. ст. марта представленє аматорске тов. "Зоря" у Львові не відбуде ся, а то з тої причини, що в послїдній хвили наймленої вже "Зорею" салї Frohsinn-у відмовлено. Представленє відбуде ся пізнїйше а речинець єго подасть ся до відомости в своїм часї.   В справі кс. Стояловского розіслало староство жидачівске до всїх греко-кат. урядів парохіяльних такій самий обіжник, як поданий нами оногди обіжник староства львівского. Різниця лише та, що обіжник староства жидачівского писаний по руски і рускими буквами. Зміст обіжника що до слова такій самий як і зміст обіжника, розісланого староством львівским. Видко що сею акцією против кс. Стояловского руководить одна особа.   Громада Вислок, в судовім повітї Буківскім, купила на власність вислоцкій обшар двірскій, загального простору 2.400 морґів. Иніціятором сего потїшаючого дїла громади був місцевий парох о. Роман Чайковскій, котрому треба завдячити, що єго трудами і заходами удало ся купно успішно довести до кінця.   Віщуни весни. З Иваня над Днїстром в Залїщицкім повітї доносять, що там сїють вже горох; погода прегарна і земля суха, однако лише в Иваню і Залїщиках. Дрозди і коси відзивають ся вже весняним співом. Тимчасом в віддаленю 7—8 кільометрі від Иваня замітні ще всюди непроходимі болота і поля всюди ще мокрі.   Перед адміністраційним трибуналом у Відни мала вчера відбутись розправа в голоснім спорі язиковім міста Бялої з галицким видїлом краєвим. До заступства видїлу визначений був адвокат Корнфельд, громаду Бялу мав застувати посол Mенґеp. Однако до розправи не прийшло, бо в послїдній хвили Бяла цофнула жалобу, мотивуючи се тим, що видїл краєвий відповідає вже на нїмецкі письма маґістрату по нїмецкі. Однако маґістрат застеріг собі поновне внесенє жалоби, єсли би зайшла яка зміна.   Справа маєтностей підгаєцких вже покінчена. Як звістно купив був минувшого року від товариства обезпечень в Кракові цїлий підгаєцкій ключ д-р Чижевич. Тепер продав д-р Чижевич село Угринів віцемаршалкови підгаєцкої ради повітової п. Зарембі, села Лису і Рудники п. Дунинови Козицкому а решту Підгаєччини задержав для себе.   Огнї. В Устю зеленім, в повітї бучацкім, повстав дня 16 н. ст. марта вогонь і знищив чотири доми вартости 10.000 зр. Три доми були обезпечені. Причиною огню було неосторожне обходженє зі світлом.   Страшна пригода лучила ся ві второк вечером в Ряшеві. Справа була така: Ученик 8 кляси ґімназіяльної С. дістав від когось револьвер і вправляв ся в садї в стріляню. Гадаючи, що набої вистріляні, змірив він револьвер в голову 11-лїтного ученика І-ої кл. ґімназіяльної, одинокого сина управителя дібр з Чудча. Револьвер вистрілив і хлопець упав окровавлений на землю. По 8 годинах муки нещастний помер.   Еміґрація. В роцї 1893 прибуло до новойорского порту 357.857 еміґрантів. Найбільше прибуло Италійцїв, бо 65.000, а відтак з Австрії 56.000 людей. Ті дві держави, що давнїйше найменше доставляли еміґрантів ведуть нинї під тим взглядом перед, а головною причиною сего єсть нужда в обох краях. З Нїмеччини виеміґрувало 54.160 людей, дальше 30.000 Ирляндцїв; зі Швеції, Норвеґії і Данії 46.000, з Россії 46.800 майже виключно жидів, з Франції лише 3.350, а з Испанії ледве 79 осіб.   Дѣло 