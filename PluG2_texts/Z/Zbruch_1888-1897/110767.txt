◦ ◦ ◦ ◦ ◦ ◦ ◦ ◦ ◦ ◦

    "Народна Рада" у Львові видала своїм накладом книжочку "Розмова про нові вибори до Ради державної, яку мали господарі Панько, Осип, Иван і Тимофій з Остапом" написав Єроним Калитовскій. — Красно уложену сю книжечку можна дістати безплатно в "Народній Радї" у Львові [Ринок ч. 10.]   Интронізація перемиского епископа о. Конст. Чеховича відбуде ся в перемискій греко-кат. катедрі дня 21-го с. м. Акту свяченя довершить о. кардинал Сембратович з епископами Куїловским зі Станиславова і Солєцким з Перемишля і з епископами суфраґанами Глязером з Перемишля і Вебером зі Львова. При актї свяченя будуть намістник кн. Санґушко, краєвий маршалок і много цивільних, духовних та войскових достойників зі Львова, Перемишля і Кракова. Надто сподївають ся приїзду близько 150 священиків. По полудни відбуде ся ґалевий обід на 250 осіб, а вечером академія устроювана рускими товариствами народними.   Звичайні загальні збори "3орі", товариства руских ремісників у Львові [ул. Краківска ч. 17.] відбудуть ся в пятницю 19-ого н. ст. лютого с. р. о год. 7½ вечером. Видїл запрошує всїх членів товариства на збори явити ся.   Увязненє бурмістра. Довголїтного бурмістра міста Бучача, жида Бернарда Штерна, увязнено на розпорядженє тамошного суду за злочин надужитя урядової власти. Голосять, що пан бурмістр мав стояти в звязи з индівідуами, котрих чини суперечать параґрафам закона карного.   Знов вискочив з шин поїзд на шляху Станиславів-Воронянка. В наслїдок прірваня ланцюхів, що ними позвязувані були ваґони, попадали везені ваґонами бальки на спицї колїс і видрулили их з шин. На щастє обійшло ся без катастрофи.   Шкільні парнї. В віденьскій радї міскій буде невдовзї внесений проєкт заведеня парнї у школї, що вже зроблено в Прусах. Купіль в такій парнї коштувала би 2 кр. а дїти купались би клясами.   Дрібні вісти. У Відни застрілив ся оногди ґр. Генрик Волькенштайн, великій ловчій цїсарского двора; самоубійця мав 56 лїт і був нежонатий. — В Дрезнї розвязано стоваришенє польских студентів "Lechitia" за те, що оно демонстраційно відказало ся від участи в комерсї, урядженім в день цїсарских уродин. — В Золочеві отруїв ся ціян-калім ученик III. ґімн. кляси Володислав Марковскій син помершого недавно професора ґімназії. Лїкарска поміч була даремна, бо самоубійник, повтаряючи "Nie warto żyć na świecie!" не принимав лїків. Мав час нажитись! — З роспуки за помершою дитиною кинула ся в середу м. т. молода ще жидівка під колеса зелїзничого поїзду, що наближав ся пополудни з Підборець коло Львова до Барщович, і згинула на місци. — Славний шахіст Штайніц збожеволїв і находить ся вже в домі божевільних в Москві.   Дѣло 