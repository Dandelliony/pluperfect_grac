Про церкву руску.

Сими днями гостив в нашій столици нунцій папскій з Відня, кардинал Ґалимберті яко гість архіепископа латиньского, о. Моравского. В недїлю взяв нунцій участь в посвященю костела і просторих будинків сестер Францисканів при улици Курковій. Посвященє то було, кажуть, цілею єго приѣзду.
Ми вже згадували, що перед приїздом нунція кореспонденти львівскі до дневників віденьских піднесли здогад, що нунцій папскій приїхав до Львова властиво в тім наміреню, щоби з руским митрополитом львівским порозумітися в деяких справах, які мають бути предметом нарад і рїшень наміреного провинціяльного синоду руского, а котрі деяким сферам єрархії латиньскої не припали до вподоби. Про здогад сей ми вже висказали свою гадку. Хоч се рїч звістна, що в наших руских відносинах нинї нема рїчей неможливих, то з другої сторони здогад сей має за собою мало имовірности, бо на хід нарад евентуального синоду руского нунціятура віденьска може кождого часу впливати в дорозї письменного порозуміня, а се би вистало.
Але не о тім ведемо рїч.
На наш погляд, з приїздом кардинала Ґалимбертіого до Львова лучилася висланникови гайовому добра нагода придивитися докладно і всесторонно потребам церкви рускої, пізнати духа і настрій вірних сеї церкви, і витворити собі ясний, нїчим незатемнений погляд на дрібний останок колишної численної церкви уніятскої, і на такім поглядї основувати на будуще всякі міри і постанови, котрі би могли послужити до скрїпленя і двигненя сеї-ж церкви.
Кардинал Ґалимберті станув на окраїнах церкви католицкої. За недалеким кордоном 18-миліонова Русь исповідує уже віру православну. Одна частина того народу вступила від Риму по кровавій Хмельнищинї, — друга в часах Катерини ІІ-ої, протекторки Єзуїтів, — третя, в Холмщинї, доперва недавно, але незабавом по тім, як епархію тую взято з-під юрисдикції митрополії галицкої а піддано єї під безпосередню управу конгрегації de propaganda fide. От уже при тих фактах належало би обєктивно розібрати дїйстні причини відпаденя Руси від унії, вишукати дїйстних виновників і усунути все, що могло-би некористно впливати на уніятів галицких. А не похибнемо-ся, коли скажемо, що унія церкви рускої з Римом розпалася головно тим, що прав руского народу і церкви єго в давнїйших часах не шановано, — що унію уважано лише переходовим містком до латиньства, — що знищено митрополію галицку, — що всю шляхту руску відтягнено від рускої церкви, — що до обряду грецкого примішано в звістних наміренях богато чужини, — що Русинів заєдно підозрївано, — що накидувано им різнородних непрошених опікунів, — що протеґовано душехватство, — що, взагалї сказавши, не тілько не крїплено рускої церкви, але розбивано сили єї всякими можливими нерозумними мірами. При таких обставинах не дивота, що обі сторони огірчалися, а за огірченєм стали собі взаїмно не довіряти.
По так тяжких а наглядних досвідах, здаєсь, було-би не дуже трудним дїлом поправити заподїяне зло.
Головною рїчею — по-при сторони чисто догматичні — було-би: скрїпити взаїмне до себе довіріє. А средством до того було-би: щоби Рим і сусїди наші вистерігалися дуже скрупулятно тих похибок, яких усе допускалися — остаточно на шкоду самого ж католицизму. Кардинал Ґалимберті може бути певний, що Русь галицка нїколи не освоїться з мірами, які предпринято в сїм десятилїтю в справі реформи чина Василіянів і нетерпеливо жде відкликаня тих мір. І Змартвихвстанці з спеціальними своїми реставраційними тенденціями зовсїм не скрїплять довірія Руси до Риму, так само, як вісти о наміреню переданя семинарії духовної Єзуїтам, і т. д. Все то може Русинів тілько огірчати а не ити на користь унії. Русини галицкі, як духовеньство так і світска интелигенція та й загал народу, доховуючи вірности унії, бажають рівночасно, щоби церков католицка не була противною розвоєви національному. Впрочім унію мусить голубити щиро тая сторона, котрій на удержаню єї повинно найбільше залежати.
Наколи-б отже вісти, подані кореспондентами галицкими до дневників віденьских, містили в собі де-що позитивного, т. є. наколи б се мало бути правдою, що нунцій папскій рад-би був вплинути на хід евентуального руского синоду провинціяльного в дусї интенцій сфер латиньскої єрархії, то першим дїлом висланника папского буде: спитати себе, чи такі міри не огірчать Русинів? — чи скрїплять унію і посередно католнцку церков?... 