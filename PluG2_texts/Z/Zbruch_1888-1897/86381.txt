◦ ◦ ◦ ◦ ◦ ◦ ◦ ◦ ◦ ◦

Міністер віроисповідань і просвіти, д-р Стан. Мадейскій, перебуваючій тепер у Львові, удїляв в недїлю дня 21 н. ст. сїчня авдієнції в палатї намістництва. Між иншими приймав міністер: Впреосв. митрополита Сембратовича з греко-кат. капітулою, маршалка з членами видїлу краєвого, бурмістра міста з делєґатами ради міскої, краєву раду шкільну, совітників намістництва, директорів шкіл середних і семинарій учительских, представителїв суду, скарбової дирекції і т. д. Вечером того самого дня устроїли профосери львівского університету банкет в честь міністра.   Нотарі в Австрії. В роцї 1893 було в цїлій Австрії 1098 системізованих нотарів (о 3 більше як в попереднім роцї). З того числа припадає на округ палати краківскої 42, тарнівскої 33, перемискої 44, львівскої 83, черновецкої 19. Пересїчно припадає один нотар в Долитавщинї на 21.762 мешканцїв.   Нещастні пригоди. В Стібнї коло Перемишля загоріла сими днями цїла родина зложена з 5 осіб. Их вправдї приведено до памяти, але мати і найстарша дитина померла на другій день. Загар повстав з кладин, на котрих стояла піч. До кладин дістав ся огонь поміж цеглу і они затлїли. — В копальни спілки трускавецкої на Помірках коло Трускавця, котру тепер арендує Ліберман з Дрогобича, працювало дня 16 с. м. трех робітників: Федь Мороз, Артим Хома і Яким Виклюк. По отвореню старого закопу, ударили на них такі сильні ґази, що від разу их заголомшили. Федь Мороз утїкаючи перед ґазами вийшов на висшій хідник і мабуть одурений упав в закіп, пробив своїм тягаром поміст в закопі і упав в воду, де й утопив ся. Оставив вдову і двоє дїтей. Других двох робітників виратовано. При ратованю визначив ся особливо робітник Михайло Червиньскій, котрий не зважаючи на своє житє, витяг Хому і Виклюка з хідників, наповнених ґазами.   Д-р Антін Іосиф Роллє, лїкар і знаменитий польскій повістеписатель историчний (писав під псевдонімом: Д-р Антін I.) помер вчера в Каменци Подільскім. Покійний писав головно річи з исторії України і Козаччини. Деякі єго працї були поміщені в "Кіевскій Старинї."   Пригода на ловах. Сими днями устроїв у себе властитель села Мишкова, Кемилич, лови в честь старости Ляховского, перенесеного з Залїщик до Лиманової. Староста, не оббінаний добре з стрільбою, вистрілив так нещасливо, що пострілив д-ра Йодловского в колїно. Раненого перевезено до Львова.   Загадочна смерть. Оногди о 1-ій годинї з полудня вернула у Львові зі школи 15-лїтна глухонїма Стан. Зелиньска домів і попавши в сильну горячку, померла вже около 5-ої години з полудня серед сильних блювот. Кілька годин перед тим занедужала серед подібних познак зарібниця Розалія Ванко, а около 7-ої години вечером третя зарібниця Вікт. Пєґра. Всї они мешкали в притулку Терціярок, а що обі послїдні були заняті політерованєм меблїв в тамошній робітни столярскій, то заходить підозрінє, що політура мала в собі якйсь труючі части. Лїкар міскій не міг сконстатувати рішучо, що було причиною смерти Зелиньскої, отже казав єї відставяти до шпиталю, де переведе ся обдукція. Рівночасно віддано політуру до хемічного розбору. Недужим зарібницям не грозить имовірно нїяка небезпечність.   Зухвалі злодїї. Недавно увязнила стрийска поліція двох звістних злодїїв, Мошка Штайна і Изера Ліпмана. Коли их заведено до вязницї, заповіли, що за три днї утечуть. З тої причини пильновано дуже тих обох пташків, однако мимо того их товариші зі світа подавали им через вікно долота, штаби, молотки і т. ин. щоби им улекшити утечу. Разом з ними сидїв один селянин. Коли єго випущено на волю, дав він знати дозорцеви, на що в казни заносить ся. Зроблено ревізію і найдено справдї в сїнниках Ліпмана і Штайна всї згадані предмети. Боячи ся, щоби злодїї не утекли, рішено перевести их до окружного суду. Коли о тім оба дізнали ся, підняли таку бійку з поліцією і жандармами, що лише з трудом удало ся их закувати. Але й се нї на що не здало ся, бо злодїї порозбивали кайдани. Словом клопіт має поліція стрийска з ними.   Дѣло 