П. Иван Франко видав у Львові. — Альманах францускої "Ліґи Патріотів".

П. Иван Франко видав у Львові в печатни товариства им. Шевченка першу книжочку "Літературно-наукової бібліотеки", в котрій пояснив поему Шевченка "Перебендя". Цілею дуже совістної розвідки було показати, о скілько на ґенезу "Перебендї" впливало у Шевченка знанє посторонних литератур, именно польскої і россійскої з одної сторони, а піснї народні з другої сторони. Замітки п. Франка заслугують на повне признанє і для того єго розвідку можемо любителям литератури нашої лише як найгорячійше поручити. Ціна книжочки (68 сторін маленької 16-ки) 10 кр. без пересилки.
Альманах францускої "Ліґи Патріотів" під проводом Павла Дерулєда — появився в Парижи і між прочим містить отсих десять заповідей ліґиста: 1. Ти повинен ненавидїти Пруси і вести з ними рїшучу борбу. 2. Ти повинен ненавидїти Бисмарка і Вильгельма. 3. Ти повинен жадати звороту Альзасії і Льотарингії. 4. Ти повинен всюди служити лізї всею душею. 5. Ти повинен правильно платити членьскі вклади. 6. Ти повинен читати газету "Drapeau". 7. Ти повинен почувати братню прихильність до Дерулєда. 8. Ти повинен слухати своїх провідників, як вояки свого зверхного команданта. 9. Ти повинен любити вітчину так сердечно, як рідну матїр. 10. Ти повинен готовитись до дня великого перевороту. 