◦ ◦ ◦ ◦ ◦ ◦ ◦ ◦ ◦ ◦

  Секція ХХІІ-га вистави краєвої, що має зайнятись музикою і драматом, вибрала на однім из своїх засїдань комітет виконуючій, до котрого увійшло 9 членів. Предсїдателем комітету єсть віце-презідент суду краєвого п. Тхужницкій. Заступником предсїдателя вибрано проф. Н. Вахнянина, а коли сей за-для недостатку часу зрік ся вибору, вибрано директора музичного товариства, п. Шварца. Комітет сей ухвалив на засїданю своїм дня 2 червня занятись устроєнєм вистави музичної в двох віддїлах: оказовім і виконуючім. Оказовий збере по можности всякі памятки, дотикаючі музики та драмату, а крім того инструменти музичні новочасні і старинні, именно людові. Виконуючій віддїл обійме всякі продукції музичні. На площи вистави буде на ту цїль побудований окремий павільон з салею концертовою і з нішами для віддїлу оказового. Всякі відозви і написи видасть комітет в обох язиках краєвих. До комісії концертової увійшли проф. Вахнянин, сов. Цетвиньскій і музики Невядомскій, Тот і Мелиньскій. Збиранєм рукописей і памятників музичних займесь п. Шварц; театром директор театру п. Шміт; виставою инструментів новочасних Шварц і Сливиньскій; виставою памятників музики рускої (церковної і світскої) і инструментів давних, именно людових займесь проф. Н. Вахнянин. Кромі того ухвалено постаратись у видїлу краєвого, взглядно у сойму, щоби на 1894-ий рік визначено з фондів краєвих дві премії на написанє одно-актових опер в язиках рускім і польскім, котрі би відтак представлювано в часї вистави. До концертів, що будуть устроюватись у великій сали [на 700 осіб], рішено запросити всї товариства співацкі в краю, рускі і польскі, так само і співаків-артистів і музиків обох народностей. Вкінци подав голова комітету до відомости, що презідія XXII-ої секції запросила до написаня кантати рускої проф. Н. Вахнянина, а польскої — музиків Желеньского і Носковского.   Намістник ґр. Бадені виїхав оногди зі Львова в товаристві совітника Мавтнера, кіньми до Рави рускої і до Сокаля на люстрацію тамошних староств. — В Дорошеві на граници повіта жовківского повитали намістника: староста Ляникевич, духовеньство з процесією і численно зібране селяньство. З відси аж до Рави рускої їхав поїзд намістника в товаристві кінних бандерій. В Куликові при тріюмфальній брамі зібрали ся урядники судові, духовеньство обох обрядів і бурмістр з радою громадскою. В Жовкви відбуло ся торжественно принятє. Намістник оглянув будуючі ся касарнї кавалєрії. Сюди прибули на повитанє: духовеньство світске і монахи, урядники і командант війскової стації. Так само ишла й дальша дорога до Рави, де удїляв намістник авдієнції репрезентаціям і приватним особам. На обід заїхав намістник до маршалка Єнджейовича в Журавцях. Дальшої подорожи до Сокаля занехав намістник за-для непогоди і вернув нинї до Львова.   Обманьства цлові. На вчерашнім засїданю висшого львівского суду краєвого, яко інстанції судової для скарбових проступків, відкинено рекурс всїх обжалованих о цлові обманьства в Кракові. Обжаловані просили, щоби их пущено на волю, отже після згаданого рішеня полишать ся в арештї аж до окінченя процесу і виданя засуду.   В Сколім лучив ся незвичайний факт, що звернув на себе увагу всїх мешканцїв. З незвістних нам причин видав дня 30 н. ст. мая вечером начальник жандармерії скільскої приказ двом підвладним собі жандармам, щоб они удали ся до мешканя міского капраля поліції, жонатого а бездїтного Микульского, і відобрали від него 4-лїтну дитину, котру Микульскій взяв на вихованє по умершій женщинї, що служила в постої жандармерії за кухарку. Микульскій і єго жінка не хотїли видати дитини, мовлячи, що принесуть єї другого дня на означене місце [се дїялось о 8-ій годинї вечером]. З того, видко, прийшло до непорозуміня — і один з жандармів ужив оружя. Пробив насамперед жінку Микульского в живіт на 1½ цент. глубоко [як сконстатував місцевий лїкар міскій] а Микульского поколов кілька разів у груди і пробив єму рамя на-скрізь. Потім оба жандарми взяли дитину а Микульского увязнили. Завізваний телєґрафічно урядом громадским і ц. к. судом надпоручник жандармерії зі Стрия перевів слїдство, але результат поки-що нам незвістний.   Крадїж в церкви. В ночи з 30 на 31 н. ст. мая обікрали злодїї церков в Битькові. При помочи драбини дістались они до вікна, влїзли ним до середини і забрали скарбону з 30 зр. призначеними на заплату маляреви. Скарбону найдено відтак в лїсї, але злодїїв доси ще не вислїджено.   Огнї. В Замостю, в повітї перемишляньскім, ударив грім в стайню Илька Панькова, з чого повстав огонь і знищив три загороди селяньскі разом з господарскими будинками. Погорілцї були обезпечені. — В Синевідску вижнім, в стрийскім повітї, згорів дім жида Ліпшіца вартости 3700 зр.   Віднайдені дорогоцїнности. У дезертира 45 полку піx. Адама Наварского відобрано в Тарнові дуже богато крадених дорогоцїнностей, як: золоті і срібні брошки з дорогими камінями, золоті ланцушки, серіжки, браслєти, булавки до краваток, спинки, перстенї і т. ин. Річи ті ховав Наварскій в круглій, зеленій паперовій коробцї з написею аптики "Під чорним орлом" І. Шлєзінґера в Калуши. Дорогоцїнности находять ся в ґарнізоновім судї в Тарнові і там треба інтересованим зголошуватись з доказами власности.   Дѣло   