Про лад в наших товариствах.

З Тернопільского.
Громада, повідає пословица наша, великій чоловік, а Шевченко сказав на глум: громада — капустяна голова. Ту послїдну пословицю приходить ся нам, на жаль, приложити до деяких товариств наших в Тернополи.
Н. пр. статут "Просвіти" розширений і на нїм широко розвиватись міг би нарід наш просвітно та економічно і громадою міг би укувати обух до поконаня недолї... міг би, коли-б громада була великій чоловік... Орґанізація переведена нїби по людски: центральний заряд, філії і місцеві видїли. Коби заходи поодиноких чинників тих лише по мисли орґанізації той переводилась як треба, то й добро було-б своє, а то виходить на пословицю Шевченкову, що громада... капустяна голова.
В Тернополи єсть філія "Просвіти". Однакож знаку житя не дає. А шкода! В околици єсть уже читальнї поперетворювані на новий статут "Просвіти" — і випадало би, щоби філія вглянула уже в их справи, — де-ж читалень таких ще нема, могли би за проводом філій позаводитись. Матеріял вдячний, коли нема кому до того приложитись — а з заложеними руками дарма виглядати апостола правди і науки! Правда, видїл філій скликав був збори на 17-го вересня м. р. Але час то був для околицї недогідний, час збору бараболь і сїйби длятого зїхалось мало і збори за-для того відложено. Однак доси був уже час скликати загальний збір поновно. Думаємо, що проминула найдогіднїйша пора, якою єсть зима, — та зима, підчас котрої в стрийскій філії "Просвіти" стілько алчущого народу загрівало ся теплом слова, доброї ради і науки. Однак загальний збір дав би ся з успіхом скликати під теперішну пору около Зелених свят або по тих святах, власне в часї, коли більше-менше буде вже по весняних роботах в поли.
Правдивим дивоглядом єсть тут товариство політичне "Подільска Рада". Три роки тому як та Рада завязалась і з того часу о нїй нї слиху нї диху! Ще би то по пословици Шевченковій було нїчо дивного, але дивне оно з того взгляду, що за той час члени видїлу попереносились давно з Поділя в сторони далекі, як н. пр. п. Стахура, п. Роман Бачиньскій а тепер і о. Н. Сїчиньскій, а видїлови і не в думцї — скликати збори бодай за-для доповненя видїлу, чого домагаєсь конечно сам статут, та для зложеня справи з дїяльности товариства і з обороту грошевого. А жаль, що товариство так запущено, коли подумати, як при завязаню єго все хорошо заповідалось... З цїлої околицї зібралось було на першій раз кілька соток людей і всї були незвичайно одушевлені... В интересї справи загальної треба нам домагати ся, щоби видїл "Подільскої Ради", [а головою єго єсть о. Григорій Чубатий зі Ступок] скликав загальні збори бодай з огляду, що того вимагає статут товариства...
Один з многих членів "Ради Подільскої". 