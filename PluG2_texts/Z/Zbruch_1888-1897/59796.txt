◦ ◦ ◦ ◦ ◦ ◦ ◦ ◦ ◦ ◦

Справа скликаня сойму була предметом нарад у видїлї краєвім на нинїшнім засїданю. Рішенє мало запасти таке: Видїл краєвий не бачить причини, для котрої би сойм не міг бути скликаний в сїм роцї і то на так довгій час, якій для полагодженя справ покаже ся потрібним. Перешкоди, які правительство добачає в потребі предложеня радї "державній трактатів торговельних, дадуть ся після гадки видїлу краєвого усунути, бо рада державна може з трактатами упоратись перед Різдвом.
Народна торговля — як ми вчера доносили — закупила товари і урядженє склепове "Окружної Народної Торговлї в Сяноцї" і отвирає там свою філію. Начальником тої філії назначено п. Льва Липецкого, бувшого начальника львівского складу. Наша "Народна Торговля" має отже вже 12 складів. Щасть Боже!
Книжки робітничі. З огляду на се, що деякі промисловцї, порозумівшись поміж собою, вписували до книжок робітничих різні незрозумілі значки, призначені на те, щоби звертати увагу других промисловцїв на прикмети, хиби і поведенє робітників, видало міністерство справ внутрішних всїм властям промисловим приказ, щоби они строго карали таких промисловцїв, що значать книжки робітничі подібними знаками. Яко примір таких тайних знаків наводить рескрипт міністерства, що в фабриках пряденя бавовни уживають таких знаків: 1 значить "добрий", 2 "похвальний", 3 "охочій, але в роботї невидатний", а, "неправильно виповів", б, "в часї виповідженя поводив ся невідповідно", ц, "недбалий, лїнивий", д, "несталий", е, "святкує понедїлки", ф, "зухвалий", ґ, "упертий", г, "соціяліст", i, "піяк" і т. д.
Вп. панї Евгенія і Емилія Ярошиньскі дарували чудово-гарно вишивані, герґаном і відповідними написами оздоблені ленти для прикрашеня портрету незабутного буковиньского кобзаря Юрія Федьковича в льокали товариства "Сїчи" у Відни. Видїл "Сїчи" складає им за той дар прилюдно подяку.
Инфлюенція, після висказу лїкарів львівских, уступила вже зі Львова. Лучають ся вправдї ще поодинокі случаї сеї недуги, але рідко.
В Доброводах в повітї збаражскім зайшли якісь такі великі непорозуміня між громадою а тамошним парохом, що той удав ся о охорону до ц. к. староства.
Переплетниче заведенє п. Михайла Спожарского, звістне рускій публицї своїми солідними роботами, змінило тепер свою фірму на "Михайло Спожарскій і Син". П. Евгеній Спожарскій довгій час був занятий в заведеню свого вітця, відтак вибрав ся в довшу подорож за границю, придивив ся тамошним переплетничим заведеням і доповнивши в сей спосіб своє фахове образованє обняв спільно зі своїм вітцем управу львівского заведеня переплетничого. Нова фірма, можна надїятись, буде ще красше розвиватись і принесе славу рускому промислови. Новій фірмі кличемо щире: "Щасть Боже!"
Одноразову науку заводять з нинїшним днем у Львові також в мужеских народних школах на пробу. В тій справі відбулась на днях конференція всїх директорів львівских народних шкіл і всї згодились на сю иновацію.
В справі сконфіскованого Калєндаря общества им. Качковского пишуть нам из Завишнї в Сокальскім: "В Сокальскім всюда жандармерія ходить по хатах і відбирає Календарі общества им. Качковского. Вчера (т. є. 5 н. ст. грудня) були жандарми в Острові, Добрачинї, Боратинї і Завишни. Люде по инших селах, сподїваючи ся лиха, повидирали з Калєндаря портрет Наумовича, — ми того не зробили і тепер жалуємо, бо нам жандарми Калєндарі забрали." Члени общества им. Качковского в Сокальщинї, боячи ся клопоту з причини портрету Наумовича, повидирали той портрет, а полишили, видко, портрет цїсаря, за для котрого відбуває ся жандармска нагінка за Калєндарем общества. При сїй нагодї згадаємо також, що подібні нагінки відбувають ся також в других повітах н. пр. в дрогобицкім і коломийскім, а до канцелярії общества явив ся комісар поліції з жаданєм — дати єму опис членів общества після повітів. 