Загальні збори Руского Товариства Педагогичного. — На засїданю центрального видїлу "Просвіти". — Про основанє третої гимназії нїмецкої в Галичинї.

Загальні збори Руского Товариства Педагогичного відбудуться дня 2 н. ст. лютого 1889 в комнатї "Бесїди" ул. Вірменьска ч. 27 о 2-ій годинї по полудни.
Порядок зборів:
1. Промова голови товариства.
2. Справозданє секретаря.
3. Справозданє касієра.
4. Справозданє магазинира.
5. Внесеня видїлу.
6. Вибір контрольної комисії.
7. Вибір голови і нового видїлу.
8. Внесеня членів.
Позаяк загальні збори Товариства призначені на день 1 н. ст. сїчня с. р. за-для браку достаточного числа членів не могли відбутися, то упрашає видїл о численну участь членів як львівских так і з поза Львова.
На засїданю центрального видїлу "Просвіти" з д. 31 грудня 1888 полагоджено слїдуючі справи: 1) Рішено устроїти поминальне богуслуженє за упокій душі бл. п. Стефана Качали, і рїшено запросити до участи руско-народні товариства. — 2) Дискутовано письмо Вп. В. Левицкого з Станиславова, і рїшено: а) порозумітися з фаховими людьми, що-до виданя етнографичної карти України-Руси; б) просити о присланє обіцяної рукописи. — 8) Рукописи оо. Чернецкого і Селецкого передано до (взглядно другої) рецензії, — 4) Школі им. М. Шашкевича удїлено дар в книжках (з новим роком). — 5) Полагоджено кілька справ администраційних і канцелярійних. (По причинї спізненої пори відложено деякі инші справи, між тим і принятє членів, до слїдуючого засїданя.)
Про основанє третої гимназії нїмецкої в Галичинї (в Кракові) пише Nowa Reforma: "Довідуємося, що коло соймове перейшло над тим внесенєм до порядку дневного і що теперішний сойм внесеня того не почує. Хоч на щастє, нещасливий той проєкт придушено в зароді, то все таки годі вийти з зачудованя, як в вагалі міг такій проєкт зродитися посеред народної репрезентації краю, котрої задачею в першій линії повинна бути праця над просвітою національною і плеканєм матерного язика... Досить уже маємо тої аномалії, що в краю удержуться дві школи середні з викладовим язиком німецким (у Львові і в Бродах)! 