◦ ◦ ◦ ◦ ◦ ◦ ◦ ◦ ◦ ◦

Гостина намістника в Сяноцї. Намістник оглядав вчера пополудни по раз другій ґімназію, по тім маґазини тютюневі, різню, шпиталь, фабрику машин Лїпиньского, заклад стадників в Вільхівцях, маґістрат, суд окружний і забудованя вязничні. Вкінци візитував президента суду і команданта стації. Вечером устроєно илюмінацію міста і устроєно гостину у війсковім касинї. Вчера удав ся намістник до Тарнави оглянути правительственний міст на Оставі. О годинї 9-ій був намістник в костелї на службі Божій, опісля відвідав школи народні мужескі і женьскі, повітову дирекцію фінансову, уряд податковий. Коло полудня розпочав авдієнцію.
Єлена княжна Санґушківна, сестра маршалка краєвого, закінчила житє вчера в Кракові. Княжна була слабою від довшого часу, але в послїднім часї наступило полїпшенє так, що і єї брат відїхав до Львова. Но неожидано стан так погіршив ся, що вже не було ратунку. Видїл краєвий ухвалив на надзвичайній сесії вислати маршалкови телеґраму кондоленційну, вислати на похорон депутацію зложену з членів видїлу краєвого, пп. Хамца і д-ра Гошарда, зложити в имени видїлу краєвого вінець на домовинї і вивісити жалібну хорухов з будинку соймового. Тїло перевезуть з Кракова до Гумниск.
Самоубійство. В Раві рускій відобрав собі житє маґістер фармації Стефан Шуманьскій, числячій коло 28 лїт, отроєнєм при помочи стрихніни. Всяка поміч була даремною. Причина самоубійства незнана.
Довге житє. Помер недавно в Тифлісї міщанин, Саркис Меликов і прожив лїт 120. Старушок заховав до самої майже смерти память і зір. Батько єго жив також довго. Саркис женив ся три рази і мав 52 потомків в лінії простій. Остатний з жиючих, внук єго числить лїт 42. Покійник провадив житє умірковане хотяй уживав доволї вина кагетиньского.
Дрібні вісти. Славний даньскій поет і писатель, Бєрнстерн Бєрнсон тяжко занедужав в Копенгазї. — В Калькутї ширить ся холєра; тижднево умирає 340 осіб; спорадично проявляєсь холєра і на Цейльонї. — В Барцольонї відкопано тїло свіжо погребаної женщини, і при тім показалось, що смерть наступила доперва в домовинї.
Наш земляк п. Иван Стецьків наложив як було додано в однім з попередних чисел "Дѣла" — у Відни І. Schreivogelgasse н-р 12. робітню кравецку і переносить єї в перших днях мая на Salvatorgasse н-р 1. в першій части міста. П. Иван Стецьків відбув практику у Львові, а опісля пять лїт у перворядних придворних робітнях Франка і Фішера у Відни. Роботи п. Стецькова відзначують ся добором матерії, дошевистію і елєґанцією в викінченю. Як довідуємось з достовірного жерела, ректор віденьскої духовної семинарії о. д-р Т. Сембратович віддає з початком нового шкільного року п. Стецькову всї роботи для семинарії. Був би се зі сторони о. ректора крок дуже розумний, бо лучше віддати заробок Русинови, нїж без потреби спомагати Нїмцїв. Надїємось також, що вся віденьска руска публика удаватись-ме з замовленями до п. Стецькова, а найде в нїм дуже спосібного і совістного майстра. Рівнож мусимо додати, що п. Стецьків, подібно як у Львові в "Зорі", так і у Відни бере живу участь в руху Русинів і єсть членом товариства "Сїч". 