Війна межи кс. Стан. Стояловским а галицко-польским духовеньством.

  Вид якогось часу почали в станьчиківских дневниках появляти ся заявленя деканатів польских [з підписами всїх ксьондзів деканальних], що підписані, остаючи в послуху своїм епископам, не солідаризують ся з політикою ксьондза Стан. Стояловского і осуджують єго пропаганду в користь сторонництва людового против дворів.   Уже сам факт, що цїлі деканати друкують "протести" против кс. Стояловского, чоловіка безприютного, не маючого навіть якої-небудь лихої "голодівки", вічно укриваючого ся перед жандармами і недавно таки поставленого в Кракові перед трибунал карний під замітом найтяжших злочиньств, — уже сам той факт свідчить, що кс. Стояловскій єсть для латиньского духовеньства і для дворів личностію дуже небезпечною, — свідчить, що кс. Стояловскій має якійсь вплив серед люду мазурского. Як би не то, яку цїль мало би друкованє заявлень цїлих деканатів против одної особи?   І справдї, кс. Стояловскій, станувши в оборонї интересів люду против шляхти, зєднав собі симпатію і довіріє у люду мазурского до того ступіня, що люд той уважає єго аж за мученика за справу хлопску,  — а що польска єрархія і загал польского клира иде зі шляхтою і підпирає єї політику, — то люд мазурскій, на скілько горнесь до кс. Стояловского, на стілько усуває ся з-під впливу своєї єрархії і загалу духовеньства. Бачить се єрархія, бачить духовеньство латиньске — і друкують ся ґреміяльні протести против роботи кс. Стояловского.   Розуміє ся, ті протести — вода на млин кс. Стояловского, они лише підносять повагу єго особи, єго впливів — і він уміє се використати в своїх ґазетках розширених межи мазурским людом. Від початку до кінця кождого нумеру котрої-небудь ґазетки єго — повно упімнень та осторог для духовеньства польского і ганеня поодиноких учинків.   В остатнім числї свого "демократично-католицкого" Dzwon-a помістив кс. Стояловскій — немов у відповідь на протести деканатів — своє посланіє: "Caveaut Pastores, ne Ecclesia quid detrimenti сapiat".   "Переболївши богато — пише кс. Стояловскій — не згрішу зухвалостію, коли до оо. братей священиків відозву ся словом братньої перестороги... і скажу: Caveaut Pastores, ne Ecclesia quid detrimenti capiat! Чиню-ж то тим смілїйше, що власне сими часами відозвав ся св. отець в подібнім політичнім спорі і рішив справу на користь напряму демократичного... Маю тут на мисли становище духовеньства, заняте в справі борби політичної межи сторонництвом т. зв. партії двірскої [станьчиківскої] а радше шляхотскої, а ново-повставшої у нас партії людової. Спір то чисто-політичний, в цїм не йде о нїяку засаду, і правду католицку, бо обі сторони признають ся до католицизму і вірности церкві. О що-ж властиво йде в тім спорі і що єсть послїдною рацією того роздїлу?" — питає кс. Стояловскій — і відповідає:   "Кождий, хто безсторонно і холодно річ розбере, мусить признати, що тут иде о рішучій вплив люду на справи краю, — иде о то, що в парляментарнім житю називає ся здобутєм більшости, а в практицї єсть якогось рода властію, даючою можність повести справи публичні по своїй гадцї. Говорячи ще виразнїйше, скажу: Доси в наших політичних репрезентаціях, отже в колах польских в Берлицї і у Відни та й в комітетах виборчих — а в Галичицї ще й у радах повітових, в соймі і на становищах урядових були майже виключно репрезентанти шляхти або ті, що йшли за шляхтою. Отже шляхта вела справи краю, ухвалювала закони, держала староства і мандати посольскі, а через те — мимо законів о рівноправности — була як за добрих давних часів клясою управляючою, власть маючою. З часом витворив ся стан середний — т. зв. интеліґенція і міщаньство. Оно перше заатакувало упривілеєвану позицію шляхти і зажадало участи в політичній управі. Але стан той, нечисленний, не був небезпечним шляхтї. Позаяк він вносив лібералізм і до справ реліґійних, то поборювано єго яко "ліберальний", а духовеньство з обовязку свого тому помагало. Найздібнїйших же людей з того стану допущено до зачасти в політичнім дїланю, надїливши их дохідними посадами, а на таких посадах звичайно і найчервонїйші стають ся смирившими. Так повстали атташе сторонництва шляхотского. Аж ось надійшла хвиля, в котрій через просвіту і конституцію дозріла і часть люду, пробудилась, і зажадала участи не лише в тягарах і обовязках, але і в користях та правах конституції. Зажадала она в практицї того, що їй належить ся на основі троякого права: а) надприродного, котре всїх зарівно учинило синами Божими; б) природного, котре всїх учинило рівними після натури і достоїньства чоловічого; в) людского і писаного, котре учинило всїх рівними горожанами. Така причина, рація биту і исторія настаня партії людової. Стоїть она на праві Божім і людскім, отже нїхто, а вже найменче духовеньство католицке, не може їй відмовити права до истнованя".   Дальше кс. Стояловскій розбирає квестію: длячого настала і на яких засадах зорґанізувала ся партія людова. Причину дали три "хиби" політичних провідників польских, а то: 1) Маючи в своїх руках законодавство, они обтяжали або помагали обтяжати міщаньство і селяньство що-раз більшими тягарами. 2) В політичнім взглядї, для удержаня упривілеєваного свого становища, посували ся далеко в услужности правительствам, і замість "жадати прав і справедливости", богато говорили о "ласцї правительства". 3) В суспільних зносинах з людом грішили трактуючи єго з-горда і шерстко а нераз і визискуючи. З-відси пійшов троякій голосний оклик партії людової: 1) Не хочемо більших тягарів. 2) Не жадаємо ласк, але справедливости. 3) Не дамо ся понижати анї визискувати.   "З огляду на те — виводить кс. Стояловскій — духовеньству, після слів Льва XIII., не вільно при тій роботї чисто політичної натури уживати реліґії за щит для покриваня интересів партії двірскої, тим більше, що по сторонї партії людової стоять слабші і убожші. Отже духовеньство має двоякій вибір: або цїлком усунути ся від тої роботи політичної, або станути в роли посередників межи посвареними братьми і дїтьми одної церкви. Ставанє по сторонї сильнїйших підкопує довіріє люду до духовеньства, підкопує й повагу церкви. Можні — сказав Лев XIII. — дадуть собі самі раду.   Вкінци кс. Стояловскій, вказуючи польскому духовеньству на примір Исуса Христа, взиває их, щоби брали в опіку слабих і угнетених, щоби не підсували людови "соціялізму", де єго нема, щоби обходили ся з людом прилично, вистерігали ся "nieprzyzwoitych wyzwisk", щоби справедливих законних жадань люду не називано "бунтом" і т. д. — взагалї "Caveant Pastores, ne Ecclesia quid detrimenti capiat!"   Навели ми зміст сеї статьї кс. Стояловского, бо она розяснює, о що йде війна між ним а загалом польского духовеньства.   Дѣло 