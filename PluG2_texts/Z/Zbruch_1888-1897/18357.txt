Кілько варт оден заяць пана дїдича? —  Чин ксс. Єзуїтів. — Гроза зближаєся!

Кілько варт оден заяць пана дїдича? В селї Д. під Городком має дїдич 8.000 моргів лїсів і в тих лїсах було-би доста дичини, коли-б єї не вистрїлювали всїлакі покликані і непокликані стрїльці. Та хоть в лїсах годї стрїтися з швидконогими сернами та довгоухими заяцями, то мимо того мусять відбуватись гучні польованя кождої зими, щоби була слава, що ось то пан дїдич (котрий постійно сидить у Львові) дістає з своїх лїсів дичину. І сеї зими відбулось там кілька польовань, на кождім з них було по 30 люда нагінки і 10 стрїльців, а кождий з них одержав за свій труд фїру пальовини вартости 70 кр., що чинить разом 28 зр. А що таких польовань було вісїм, то коштувала ціла забавка 224 зр. На всїх сих ловах убито всего-на-всего шість заяців і одного цапа, з чого виходить, що оден заяць варт у пана дїдича 32 зр. виразно: трийцять і два леви.
Чин ксс. Єзуїтів числив в 1888 році 12.293 членів (перед 10 лїтами о 2.254 менче), а з того: 5517 пресвитерїв, 3458 клириків а 3312 братчиків. За морем працює до 3000 Єзуїтів. Галицка провинція, до котрої належить також ціла давна Польща і Шлеск, числить 354 Єзуїтів (122 священиків, 114 клириків і 95 братчиків) в 4 колегіях і 8 домах. Зверхником цілого чина єзуїтского єсть Ант. Андерледій, Швайцарець, і має до прибічної ради 5 асистентів, а зверхником провинції галицкої єсть кс. Мих. Мицєльскій.
Гроза зближаєся! Францускі журнали мод виключили раз на все — тюрнюри дамскі яко такі, що безобразять красну природну стать женщин... 