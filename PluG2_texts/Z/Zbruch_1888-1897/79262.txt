◦ ◦ ◦ ◦ ◦ ◦ ◦ ◦ ◦ ◦

Загальні збори наукового товариства имени Шевченка у Львові відбудуть ся дня 11-ого н. ст. мая в сали "Рускої Бесїди" перед полуднем о годинї 10-ій. Окрім справозданя з цїлорічної дїяльности видїлу, справозданя касового, принятя нових членів і вибору нового видїлу, відбуде ся уконституованє наукових секцій і вибір контрольної комісії. На зборах відчитає тов. Волод. Коцовскій науковий реферат: Исторична основа "Слова о Полку Игоревім". — Хто бажав би вступити до того часу в члени наукового товариства, зволить надіслати 2 зр. вписового [одноразово] і 3 зр. річної вкладки і заявити, до якої секції схоче вписати ся [фільольоґічної, исторично-фільософічної, чи природничо-лїкарскої]. Можна належати до одної або більше секцій після власного вибору. Зголошувати ся треба до: Наукового товариства им. Шевченка у Львові; ул. Академічна ч. 8.
Товариство львівских руских ремісників "Зоря" дає в недїлю 30 н. ст. цвітня в сали товариства Frohsinn [готель Жоржа] на фонд будови дому "Зорі" представленє аматорске. Відограний буде "Гнат Приблуда", мельодрама Д. Млаки з гуцульского народного житя, из співами і танцями, в актах, з музикою Ис. Воробкевича. В антрактах буде орхестра "Гармонії" грати найкрасші утвори музичні. Початок представленя о год. 7 вечером. Білєти можна дістати в льокали товариства "Зорі" [при ул. Краківскій н-р 17] і в "Народній Торговли" а в день представленя від години 6-ої вечером при касї по такій цїнї: крісло першорядне 1 зр., другорядне 80 кр., третьорядне 50 кр., паркет 35 кр., партер 20 кр. — З огляду насамперед на красну цїль представленя, дальше на симпатію для патріотичного товариства "Зоря", вкінци з огляду на те; що — судячи по знаменитій грі "Зорян" в попередних аматорских представленях — публицї рускій лучаєсь нагода провести вечер дуже приємно [тим більше, що руско-народний театр сего року до Львова не загощав] сподїваємось, що публика руска битком заповнить у недїлю салю "Frohsin"-ову. Хто би нїяк не міг прибути, нехай пришле жертву на будову дому "Зорі", як се зробив п. Иван Дуткевич, приславши від себе 2 зр. Пригортаймо по братньому і щиро підпираймо многонадїйну нашу "Зорю"!
Вис. презідія ц. к. намістництва рескриптом з 14 цвітня с. р. ч. 3589 през. удїлила комітетови будови руско-народного театру призволеня на збиранє складок по цїлім краю на будову руско-народного театру, під услівєм що каждий колєктант буде заосмотрений відповідним цертифікатом від комітету, а корамізоним ц. к. директором поліції, взглядно дотичним ц. к. старостою. Збиранє складок від дому до дому заборонюєсь. Отсе маємо честь подати до відомости. — За комітет будови руско-народного театру Ильницкій голова.
На численні запитаня о близші информації що-до подорожи до Риму комітет повідомляє, що авдієнція у св. отця для Русинів єсть назначена незмінно на 29 н. ст. мая. А що-до дня виїзду зі Львова то на тепер назначено єго на 20 н. ст. мая, однак дефінітивний речинець виїзду і прочі подробицї, як що-до харчу, поміщеня і орґанізації самої подорожи, буде вже тими днями остаточно оголошений. При тім упрашає комітет ще раз о зголошеня до участи в рускій депутації ювілейній.
Перед наміреним приїздом цїсаря до Галичини в осени минувшого року казав львівскій маґістрат порозлїплювати плякати, в котрих взивав мешканцїв міста, щоби они причинили ся до світлого принятя достойного гостя. На другій день були всї плякати на чорно засмаровані і поліція розвинула цїлу енерґію, щоби викрити злобних виновників. В кілька днїв пізнїйше по вечерку в польскім товаристві Skala з нагоди роковин унїї люблиньскої арештувала поліція чотирох молодих людей вертаючих з сего вечерка, яко подозрілих о замазуванє плякатів. Були се три ремісники і один ученик ґімназіяльний. Зроблено в мешканях увязнених ревізію і найдено у згаданого ученика кілька чисел париского соціялістичного Woln-ого Slow-a і деякі инші книжки подібного змісту. По цїломісячній вязници слїдчій переведено розправу карну, а вислїд єї був такій що ремісників увільнено а ученика засуджено на місяць вязницї. Позаяк сей засуд потягав за собою утрату права ходити до шкіл публичних в Австрії то родичі ученика робили всякі заходи, щоби засуд знесено, а отець був навіть з просьбою на авдієнції у цїсаря. Справа протягнула ся аж доси і сими днями доручено засудженому відповідь властей, котра затвердила попередний засуд львівского суду.
В справі занеханого слїдства судового против Купчанка і Козарищука довідує ся Dziennik Polski, що слїдство застановлено з "оглядів патріотичних". "Слїдство о аґітацію москвофільску  — пише Dziennik — виказало, що одні і ті самі панове були рівночасно аґентами правительства болгарского і побирали від него 5.000 франків річної субвенції. [Побіч листів Игнатєва, Побідоносцева знайдено також листи кн. Фердинанда і кн. Климентини.] Але конець найкрасшій: показало ся, що ті самі панове брали також субвенцію від ґр. Кальнокого і в єго міністерстві фіґурували яко аґенти австрійскі". — Одвічальність за наведені в Dziennik-y подробицї полишаємо редакції того орґану, але звернемо увагу, що у нас вже давнїйше була допись з Черновець, що причиною застановлена слїдства була якась того рода колізія...
Новий корабель паровий для Висли. Оногди переїздили через Краків старшій сотрудник будівництва Морачевскій і совітник Матуля зі Львова, удаючи ся до Щуцина, щоби відобрати новий корабель паровий, замовлений австрійским правительством. Новий корабель призначений для Кракова і буде тут робити службу коло реґуляції Висли разом з другим кораблем "Краковом". Новий корабель одержить назву "Вавель", а персонал службовий для него зорґанізувало вже намістництво.
Дрібні вісти. Оногди вечером приїхав до Львова міністер Залевскій щоби взяти участь в нарадах соймових. 