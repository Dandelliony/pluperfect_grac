◦ ◦ ◦ ◦ ◦ ◦ ◦ ◦ ◦ ◦

    На надзвичайнім загальнім зборі академічного товариства "Ватра" дня 9 с. м. рішено по двогодинній нарадї згодитись на предложенє "Академічного Братства" що-до способу сполученя обох товариств, т. є. на засаду "pares cum paribus". Збір 18 голосами против 3 [1 не голосував] заявив охоту розвязати "Ватру" в цїли сполученя обох товариств і вибрали комісію з чотирох членів і двох заступників, котрий має занятись спільно з такою-ж комісією з "Брацтва" переведенєм тої справи.   П. Михайла Пачовского, учителя ґімназійного в Коломиї промовано дня 12 червня на черновецкім університетї на доктора фільософії. Ректора заступав проф. д-р Смаль-Стоцкій, а промотором був проф. д-р Збіра.   Вчерашне лат. свято "Божого Тїла", почало ся у Львові богослуженєм в катедральнім костелї, відправленим архіеп. Моравским. По богослуженю двигнув ся хрестний хід вокруг ратуша за-для відповідних молебнів при устроєних в ринку вівтарях. В хрестнім ходї взяли участь процесії зі всїх львівских костелів, війско по одному баталіонови 15, 24, 30 і 55 полків піхоти з орхестрами і по пів баталіона стрільцїв і оборони краєвої, ремісничі цехи з знаменами, представитель державних і краєвих властей, міска рада, сенат університету і політехніки і множество народу. Війском командував ґенерал Кобе. По довершеню хрестного ходу дефілювали войска на площи св. Духа перед головно-командуючим ґенералом Шулєнбурґом.   При вторій городскій церкви у Львові ведуть ся дальше каменярскі, мулярскі і декораційні роботи без перерви. В управляючім совітї "Народного Дому" обговорювалась сими днями справа вікон в тій церкви, до чого прислані взори з Праги і Инсбрука. Вікна в куполї будуть з крашеного скла, так званого Butzenglas, без зображень святих, вікна же в пресвитерії і над хорами з зображенями святих. Також обговорювано справу будови купол на обох ризницях. Ті куполи причинять ся богато до зовнїшного украшеня церкви, а будова их зачне ся, имовірно, ще сего лїта.   На ставі Кисельки у Львові вчера — в очех кількох соток народу згромадженого над ставом і в реставрації — утопив ся 15-лїтний хлопець Іосиф Чиж, син стражника маґістрату, ученик школи Сташица. Хлопчина пливав лодкою по ставі та перехилившись з лодки упав до ставу. Сотки людей приглядало ся з дивною апатією, як хлопчина потапав і анї одна людина не знайшла ся щоби хлопцеви була прийшла на поміч. Аж в пів години телєфоном від бровару Кисельки повідомлено стацію ратункову в ратуши з відтам прибуло шістьох медиків на поміч. З нараженєм власного житя витягнули они хлопця з дна ставу, але мимо всяких заходів не змогли вже привернути єго до житя. Сумна ся пригода свідчить о нездарстві дотичних властей котрі позваляють винаймати лодки до плаваня по ставах, без обезпеки людского житя!   З руху виборчого. "Буковина" пише: "Москвофіли дрогобицкого повіта ставлять своїм кандидатом на посла до сойму проф. університету п. Стебельского". Подавши сю вість, "Буковина" кінчить єї викликом: "Характеристично!"   Міністер просвіти д-р Мадейскій видав з початком сего місяця до всїх краєвих рад шкільних инструкцію о педаґоґічних обовязках учителїв супроти молодежи. Инструкція поручає учителям обходити ся з молодежію чемно, не бути для неї анї тираном, анї рівнею, а все і всюди благородним другом.   Львів–Зимнавода. Почавши від 13 н. ст. червня буде курсувати з Зимноїводи до Львова кождого свята і недїлї надзвичайний льокальний особовий поїзд н-р 135. Згаданий поїзд буде відїзджати до Зимноїводи о 8 год. вечером і приїздити до Львова о год. 15 мінут вечером. В тій цїли будуть в особових касах у Львові продаватись поворотні білєти.   Дрібні вісти. В Загребі відслонено 23-ого мая с. р. на площи Академічній памятник Петра Прерадовича хорватского поета лірика. — У Відни помер повістеписатель Маврикій Берман в 72-ім роцї житя. — Кіньскі перегони зачнуть ся у Львові 27-ого червня с. р. і будуть тревати 5 день. — В наслїдок проявившої ся скаженини у псів оголосив львівскій маґістрат, щоби пси або водити на шнурках або наложити им каганцї. — Цїна цукру упала в наслїдок доброго урожаю цукрових бураків. — В Празї відбув ся вчера збір відпоручників жидівских кагалів в Чехії; на сїм зборі ухвалено заложити союз против антісемітів. — Намістникови ґр. Казим. Баденьому вручила дня 12 червня депутація ради громадскої міста Жовкви дипльом почетного горожаньства. — Легке землетрясенє дало ся почути оногди в многих місцевостях Шлезка; землетрясенє не зробило нїякої шкоди. — З Долини доносять, що оден властитель тамошної гостинницї убив свою служницю а опісля повісив єї на своїм ремени, а по містї розголосив, що она сама повісилась. Судове слїдство веде ся. — Станіславівскій польскій театр під дирекцією Антоневского розпічне в Чернівцях дня 15 с. м. ряд представлень в тамошнім міскім театрі.   Дѣло 