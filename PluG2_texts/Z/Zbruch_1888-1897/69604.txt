◦ ◦ ◦ ◦ ◦ ◦ ◦ ◦ ◦ ◦

Приготовленя на принятє цїсаря. Ґенеральна дирекція зелїзниць державних постановила давати вільні карти їзди третої кляси всїм членам галицких товариств співацких, що прибудуть до Львова для виконаня кантат і всїм членам "Сокола" і охотничих сторожей огневих, котрі прибудуть для удержаня порядку і беспечности підчас побуту монарха у Львові. Львівска дирекція руху, виконуючи той дозвіл ґенеральної дирекції не буде давати кождому просячому окрему карту їзди, але кождому товариству співаків чи "Соколів" лише по одній картї спільній. — У Львові по всїх головних улицях і площах зачинають ся вже прибирати до принятя цїсаря. Робітники направляють улицї, відновлюють доми, закладають рури до илюмінації і т. и. На цїлім просторі, куди цїсар буде переїздити, від зелїзничого двірця аж до намістництва панує горячковий рух. — Після вістей, наспівших з Відня, забавить цїсар в Галичинї до 7 н. ст. вересня включно. Дня 8 вересня верне до Відня, а дня 10 вересня вечером поїде до Детениць в Чехії на маневри і забавить там до 14 н. ст. вересня. Того дня виїде на маневри угорскі, котрі будуть тревати 4 днї, а відтак забавить довшій час в Будапештї.
Огнї. В ночи з дня 2 на 3 н. ст. серпня повстав великій огонь в Дублянах і знищив маґазин, склеп і читальню "кулка" рільничого та дві загороди господарскі. Місцева сторожа охотнича зльокалізувала огонь. "Кулко" не потерпіло великої шкоди, бо було обезпечене. Огонь був имовірно підложений. — В ночи на 11 н. ст. серпня вибух огонь в Підлїсках малих коло Львова, підложений имовірно злочинною рукою. Згоріла корчма, де містила ся почта і пекарня, а крім того одна хата. Експедиторка почтова ледве вивела недужу матїр з огня. Акти почтові щасливо виратував почталіон, що як раз надїхав з Камінки. Шкода значна, бо згоріла худоба, мука і всї знаряди.
Величаве зявище природи оглядано вчера вечером у Львові. Кілька мінут перед пів до 10-ої години появило ся над площею Ґолуховских з початку блїде, широке променисте світло, фіолєтової краски, як би блеск величезного елєктричного рефлєктора. Світло ставало що раз сильнїйше і по 2—3 хвилях заяснїв цїлий видокруг світлом фіолєтовим, котре чим дальше переходило в блїдо зелену, а вкінци в чудову зелену краску. По пятьох мінутах почало світло слабнути, посуваючи ся в праву сторону. Над костелом Єзуїтів заяснїло ще раз фіолетовою краскою, але вже слабше.
Новоторгскій староста Юлій Фрідріх, котрий — як ми доносили — обжалований був о побитє служницї Еви Сатор, ставав дня 10 н. ст. серпня перед судом в Новім Санчи. Суд по переведеній розправі засудив обжалованого на 24 годин арешту, заміненого на кару грошеву і на зворот коштів судових і відшкодованє, бо після лїкарского свідоцтва, побита була через 8—10 днїв неспосібна до працї. Характеристичне, що нїякій з місцевих адвокатів не хотїв взяти оборони покривдженої, а навіть замовлений і заплачений замісцевий адвокат звинив ся в послїдній хвили наглою недугою і не приїхав. 