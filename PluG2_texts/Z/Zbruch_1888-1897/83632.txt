Народний театр

прибуде до Львова дня 16 н. ст. жовтня.   Вість сю приймуть Львовяне певно дуже радо, бо лучить ся им нагода побачити трупу нашу зреформовану заходами видїлу "Рускої Бесїди", а именно управителем театру, невтомимим в трудї п. Ґуляєм.   Від часу, як "Бесїда Руска" взяла театр наш у власну управу, т. є. від 1 сїчня 1893 р., в трупі тій починено важні і основні зміни. Трупа наша складає ся з сил артистичних, що не лиш для хлїба служать народному дїлу, а в більшій мірі чувствують в собі духа сценічного і для справи руского театру уміють себе посвящати. В трупі запанувала щасливо гармонія, котрої не доставало давнїйше дуже часто, а той недостаток був нераз причиною шкідної для штуки флюктуації в персоналї артистичнім. І режісерія спочиває тепер в руках досвідних, так що представленя виходить старанно обдумані. Персонал жіночій посїдає хороші таланти. Сольові парти в штуках з співами спочивають в руках пань Лопатиньскої і Фіцнерівної. В ролях характеристичних ведуть перед панї Осиповичева і Підвисоцка. З драматичних роль вивязуєсь дуже щасливо панна Слободівна. Персонал мужескій звістний. В склад єго входять ветерани штуки пп. Стечиньскій, Підвисоцкій, Концевич, Янович і молодші талантливі сили, именно п. Лопатиньскій. Тенорові парти має п. Ольховий; він орудує дуже красним матеріялом голосу і чим-раз більше набирає сценічної рутини. І ансамблї добрі, і хори відповідні.   Репертуар на Львів уложений майже з самих нових творів драматичних. Вичислимо лиш деякі. І так мають бути у Львові представлені:   "Ой не ходи Грицю", драма в 5 дїях з давних часів М. Старицкого і Александрова.   "Крути та не перекручуй", комедія в 5 дїях Мирного і Старицкого.   "Паньска губа", комедія Левицкого і Старицкого.   "Світова річ", комедія Олени Пчілки в 5 дїях.   "Дві семьї"; драма в 4 дїях М. Кропивницкого.   "Зайди-голова", драма того-ж автора в 5 дїях.   Відтак будуть відограні всї три драматичні твори, преміовані на конкурсї видїлу краєвого, именно: "Катря Чайківна", "Мужичка" і "Украдене щастє".   Крім того підтотовляють ся ще в новій переробцї: "Безталанна", "Нещасне коханє", "Новий двірник" Д. Млаки, ново-инсценізований К. Підвисоцким. Дальше увійдуть в репертуар і "Запорожець за Дунаєм", виконаний в цїлости, а наколи удасть ся, то і опера о. П. Бажаньского "Довбуш".   Взагалї видїл "Бесїди" приложить всїх трудів, щоби представленя виходили дїйстно по артистичному і з повним ефектом. Шкода лише, що на-разї представленя будуть відбуватись в тїсній сали "Frobsinn-y" — однакож видїл "Бесїди" поробив кроки, щоби дальші представленя могли відбуватись в сали "Народного Дому".   Дѣло   