Загальні збори товариства "Підгірска Рада"

в Стрию відбули ся вчера по полудни в сали стрийского "Руского Касина" і тревали зо дві години. Хоч се був торговий день і пора пополуднева, коли селяне спішать домів, то таки зібралось около сто членів [товариство числить 138 членів, вже разом з тими, що вчера на зборах вписали ся]. На збори явило ся найбільше селян з околицї стрийскої, хоч були також люде і з Жидачівщини, з сторони Миколаєва і и. Священиків було около двацять і громадка людей з світскої интеліґенції.
Збори відкрив короткою промовою голова товариства о. Савин Теодорович з Синевідска, зазначив, яку цїль має товариство і чого нинї зібрали ся, а потім представив комісаря правительственного, п. Стрельбицкого.
Зараз по промові о. Теодоровича забрав голос селянин Скоблик з Дашави що-до проґрами нарад. Він зазначив, що селяне, хоч би й раді довше побути на зборах та радити над своєю долею, то нинї пора невідповідна. День торговий, заносить ся на слоту, кождому спішно до дому. Длятого радив ухвалити лише що найпильнїйше, а прочі справи відложити на віче, котре годилось би скликати незабавом.
Єго внесенє підпер о. В. Давидяк з Тухлї. В порядку дневнім стоять два реферати: о. Давидяка "Спосіб політичної орґанізації повіта" і д-pa Е. Олесницкого "Справа реформи поступованя спадкового".
Справи ті дуже важні і хоч реферати готові, та не стане часу над ними довше нарадитись. Так на се найлучше скликати до місяця віче і селяне того собі бажають. A нинї рішить ся тілько справу безпосередних виборів. — Дотичне внесенє принято.
Після того забрав голось д-р Олесницкій для умотивованя резолюцій і петиції до ради державної в справі безпосередних виборів. Бесїдник в широкій, дуже основній і краснорічиво виголошеній промові пояснив справу реформи виборчої. Реформа ординації виборчої єсть конечна, бо селяне, хоч они верства найчисленнїйша, розмірно мають заступників найменше. Обставати при давнім способі вибору — нема найменшої рації. Всякі мотиви, які подають ся на оборону дотеперішної ординації, як н. пр. великі кошти, "недозрілість" селян і т. п., безпідставні. Навіть найчисленїйші вибори не будуть тілько коштувати, кілько тепер коштують аґітації і кілько ми при теперішній ординації тратимо. "Недозрілість" же, котрою кидають в очи нашим селянам, — се просто наруга сильнїйшого над слабшим. Тим, котрих єсть найбільше і платить найбільше, відмовлюєть належних прав. До плаченя всяких данин — они "дозрілі", а до прав — нї, хиба тому, що доля судила им жити на селах. Першій-лїпшій жидок в містї має бути більше дозрілим, нїж селянин! Єсли тепер "коло" польске обстає за давною ординацією виборчою, то лише з обави, щоби значне число теперішних послів не відпало. Але-ж интерес селян як з над Днїстра, так і з-над Висли зовсїм иншій, як интерес "кола" польского. Ті хотять мати своїх правдивих заступників у всїх репрезентаціях. Отже бесїдник внїс, щоби збори ухвалили відповідні резолюції.
Бесїду д-pa Олесницкого приймали зібрані гучними оплесками та окликами: "Славно! То правда! Так єсть!" За-для браку місця ми не можемо подати сю бесїду вже нинї; тепер подаємо лише резолюції, котрі збори приняли одноголосно. Резолюції сі звучать:
1. Загальні збори тов. "Підгірска Рада в Стрию" признають зміну ординації виборчої як соймової так і до ради державної в тім напрямі, щоби і в курії сельскій заведено безпосередне голосованє, конечним условієм політичного розвою руского народу в Галичинї.
2. Загальні збори тов. "Підгірска Рада" взивають послів тих репрезентацій, а в першім рядї руских послів, щоби справу тої реформи безпроволочно підняли і за нею всїми силами постояли.
3. Загальні збори "Підгірскої Ради" рішають в справі тій вислати петицію від товариства до ради державної і взивають всїх своїх членів, як також всї рускі товариства політичні в краю і весь загал галицких Русинів, до вношеня таких петицій в як найскоршім часї.
Відтак відчитав д-р Олесницкій петицію до ради державної, котру всї приняли окликами "Дуже добре! Приймаємо! Підпишемо!" Петиція ся звучить:
"Висока Палато Послів!
"Одною з найжизненїйших і для руского народу в Галичинї найважнїйших страв єсть в теперішнім часї справа реформи ординації виборчої до ради державної. Від часу, в котрім почала обовязувати теперішна ординація виборча до ради державної, терплять Русини галицкі, а в особенности руске селяньске і мало-міщаньске населенє значне a нїчим неоправдане упослїдженє з огляду на прислугуючі им в мисль конституції права політичні.
"Упослїдженє то проявляєсь не лише в тім, що обовязуюча ординація виборча, опираючись на системі куріяльнім, признає малій власности земскій в Галичинї далеко менше місць посольских, як би се належалось їй розмірно до мандатів других курій, а в особенности курії великої власности земскої, з огляду на пропорцию чисел управнених до голосованя в обох тих куріях виборчих. Але упослїдженє се лежить головно в тім, що курія малої власности приневолена в мисль обовязуючої ординації виконувати прислугуюче їй право вибору послів не безпосередно, як се дїєсь у всїх других куріях, а посередно, через виборцїв.
"Тая посередність виборів, творяча зовсїм неоправдану різницю між управненєм поодиноких курій, єсть для управнених до голосованя в курії малої посїлости таким упослїдженєм, якому рівного даром глядали би ми в виборчих ординаціях других держав.
"Посередність виборів нищить усю свободу і власновільність того найважнїйшого акту конституційного, віддаючи судьбу і волю кількадесятьох тисяч виборцїв одного округа виборного сто і кількадесятьом людям без нїякої певности і ґарантії, що ті вискажуть дїйстну их волю без нїякої на то екзекутиви.
"Посередність вибору відбирає управненим до вибору в малій власности фактично то, що дає им конституція, т. є. право висилати з вільного вибору своїх репрезентантів до репрезантаційних тїл, а в особенности до ради державної, і доводить до того, що переважна часть мандатів тої-ж курії спочиває в руках осіб, котрих особисті кастові интереси діяметрально противні интересам их виборцїв — а тим самим ударемнює тую цїль, для котрої конституційне законодавство в Австрії ввело подїл куріяльний.
"Посередність виборів єсть отже противна не лише перворядним і основним интересам управнених до вибору в курії меншої власности земскої, але також і духови конституції.
"Супротив того піднисане товариство політичне "Підгірска Рада в Стрию", покликане і управнене, по мисли своїх статутів, стояти на сторожи політичних интересів своїх членів, виключно виборцїв малої власности земскої, предкладає Високій Палатї в мисль одноголосного рішеня загальних зборів з дня 5. падолиста с. р. прошенє:
"Висока Палата зволить справу реформи ординації виборчої на дневний порядок своїх нарад ще в біжучій сесії поставити і зміну тої-ж в тім напрямі ухвалити, щоби всїм управненим до голосованя в курії меншої посїлости служило право безпосередного вибору, так як служить оно всїм управненим до голосованя в других куріях!"
Сю петицію підписало значне число, бо 80 і кілька членів "Підгірскої Ради". Тепер мали наступити внесеня, але що нїхто не забирав голосу (за-для спізненої пори і в надїї, що на се буде час на вічу), то о. Теодорович просив загальні збори, щоби за-для слабого єго здоровля приняли єго резиґнацію з голови товариства. Тепер — казав — стрийскі Русини мають уже межи собою відповідного кандидата на голову, а то д-ра Е. Олесницкаго, і він би радив поставити єго на чоло товариства. — Д-р Олесницкій звернув увагу на се, що вибір голови товариства не находить ся в проґрамі зборів, і длятого радив відложити сю справу на другі збори. — Так і стало ся.
О. Теодорович згодив ся з волею зібраних, лише просив, щоби на других зборах справдї приняли єго резиґнацію, бо з фізичних причин він не може заняти ся справою товариства так, як би собі того бажав. Опісля подякував зібраним за те, що численно зійшли ся, замкнув збори, котрі на зібраній интеліґенції зробили своєю поважностію дуже добре вражінє.
Справою віча в Стрию має заняти ся як найскорше видїл товариства. 