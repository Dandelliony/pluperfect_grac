Чи мож з’орієнтувати ся?

Лист з провінції
Початок липня 1917.
Українська суспільність найшла ся підчас сеї страшної війни у виїмково тяжкім, незносимім положеню. Території, котрі замешкує український нарід, виставлені на тяжкі знищеня наслїдком воєнних операцій, а українська суспільність опинила ся в лябіринтї, де годї з'орієнтувати ся, в хаосї признань, запевнень, приречень, обітниць, до котрих дійсність стоїть в яркім контрастї. Се і причина, що перед українською суспільністю стає питанє: Чи мож з’орієнтувати ся?
Прийшла інвазія і зноз повторила ся та сама історія. "Мазепинцї, австрофіли, зрадники", а за тим знущаня над нашим народом. І питала ся сама себе українська суспільність: "Кого властиво ми зраджуємо?"
В такій атмосфері пережило ся рік цїлий. Треба було геройських дїл наших стрільцїв, українських полків, треба було подиву гідної, за те все що було, жертвенности і привязаня народу до держави, щоби те марево підозрінь бодай усунути, злагіднити Талєргоф.
І прийшли признаня, запевненя, обітницї. Та однак дїйсність станула в контрастї до сього всього. Змінила ся особа керманича краєвої адмінїстрації, та систем остав той сам, що в початках війни, як се відчула наша суспільність зараз по поворотї своїх.
Мимо тої дїйсности наші народні заступники через українську пресу успокоювали нарід, запевняли, обіцювали, відбираючи самі обітницї. Прийшли подїї 5. падолиста 1916 р. і показав ся самообман.
Коли подїї на закордонній Українї захопили уми і серця українських громадян, зайшли і на австрійській Україні подїї, котрі приковують і тут увагу. Скликано народних заступників до участи в державнім житю. Числячи ся певно з подїями на Українї, посипали ся знов признаня, обітницї, запевненя.
Центральні власти запевняють про рівноправність, справедливість, признають, обіцюють, а дїйсність нинї — се якраз щось противне. Парляментарна репрезентація і представителї наших центральних орґанїзацій успокоюють суспільність, радять з жалобами в справі надужить удавати ся до властий. Народ вірить, спішить з жалобами [...].
Мимо геройських дїл наших жовнїрів, мимо тяжких жертв нашого народу, мимо привязаня до держави, нинї ще падуть слова в парляментї: "за мало bac вивішали", а в палатї панів архиепископ Теодорович каже, що закид державної зради звертаєть ся лиш проти українського народу. Sapienti sat! Від марева підозрінь, о зраду, наша суспільність не увільнила ся ще нинї.
Та серед того всего, серед сего лябіринту, хаосу приречень, запевнень, обітниць, частого самообману, коли тяжко є орієнтуватися, почала відживати своя питома, українська орієнтація, випираюча чужу. Марево підозрінь — марево Талєргофу не зникає з овиду, але серед і сего своя разумна орієнтація бере верх.
— ський 