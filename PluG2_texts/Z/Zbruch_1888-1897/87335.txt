Письмо з Тернополя.

Гостина руского театру. — Житє в "Рускій Бесїдї".   Театр наш дає до сеї пори в Тернополи по 4 представленя тижднево. Розуміє ся, що і репертоар штук починає ся повторяти; але порадним було би, щоби режисерія вибирала на се штуки анімуючі публику а не Мікада, де підготовленя не було видно цїлком. Звістна гра вахлярами, обчислені кроки і пр.: при першій виставі таким холодом обвіяли публику, що вчера театр світив пустками. — Було би пожаданим, щоби дирекція поручила режисерії відновити деякі давні штуки, як "Тимка капраля", "Ревізора з Петербурга", "Молодої з Босни" і проч. В похвалу управі нашого театру треба тут сказати, що ново-виставлені штуки були совістно підготовлені і на сценї виконані, чого доказом були неумовкаючі оплески і стан касовий. Дирекція обережно поступаючи не буде мала причини на Тернопіль нарікати, а для артистів чей ся місцевість буде милою згадкою, бо чей-же приємнїйше виступати перед численною публикою, як перед порожними лавками. Тут годить ся зазначити, що проби до деяких нових штук тревають денно по 6 годин і артисти неутомимо працюють, щоби на виставі краєвій гідно запрезентувати ся. Прикро нам лише, що сойм бодай на сей рік не піднїс субвенції, бо без сего годї буде витримати рівновагу між видатками а доходами. — Не можемо рівно-ж дочекати ся появленя декотрих патріотів на представленя з Збаражчини і Скалатщини. Кордон аж за тими повітами, перепустки не треба, тілько доброї волї!   Хвилева застоя в нашій "Бесїдї" сего року уступила місце живійшому житю членів в сїй институції. Більше зближили ся до себе, відчули потребу товариского житя, а особливо наші женщини. Житє товариске забило сильнїйшою филєю, в чім головна заслуга "Бесїди".   Дѣло 