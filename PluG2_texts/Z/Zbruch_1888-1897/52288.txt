◦ ◦ ◦ ◦ ◦ ◦ ◦ ◦ ◦ ◦

Намістник ґр. Бадені виїхав вчера, кіньми, на Бібрку до Жидачева і Калуша на візитацію тамошних староств. З намістником їде староста Мавтнер.
Погорілцям в Потоцї золотім удїлило намістництво 200 зр., видїл краєвий 150 зр., видїл повітовий в Бучачи 150 зр. а староство в Бучачи 50 зр. підпомоги.
Грім ударив дня 26 н. ст. мая в церков в Солукові коло Болехова. На щастє, скінчилось все на ушкодженю внутрішного урядженя церкви та на опаленю иконостаса.
Директором нїмецкої ґімназії у Львові именований Емануїл Вольф, директор ґімназії в Коломиї.
Заряди австрійских зелїзниць справили спільним коштом новий двірскій поїзд і подарували єго цїсареви. Цїсар прибув вчера на дворець Північної зелїзницї і приймив сей подарунок. На двірци витали цїсаря міністер торговлї та директори всїх австрійских зелїзниць.
Нова спілка шевска завязала ся у Львові, щоби лекше видержати конкуренцію з виробами заграничними. Вироби спілки продавати ся будуть при пляцу Маріяцкім під ч. 3. Дирекція спілки, розпочинаючи дїло малими средствами, звертаєсь до публики з просьбою о піддержуванє торговлї, бо лише в такій спосіб буде могло товариство устоятись.
Кілько людей забрала північна Америка Европі за час від 1820 р. до 1890, подає бюро статистичне в Вашинґтонї в Сполучених державах. Після виказу сего бюра прибуло до Сполучених держав за послїдних 70 лїт з Анґлії 6 міліонів душ, з Ирляндії 3½ міліона, з Нїмеччини 4½ міліона, з инших европейских країв 1 міліон, разом 15 міліонів. Число людей, говорячих по анґлійски зросло від початку сего столїтя до тепер з 21 міліонів на 125. 