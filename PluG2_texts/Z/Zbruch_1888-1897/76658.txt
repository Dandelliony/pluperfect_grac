◦ ◦ ◦ ◦ ◦ ◦ ◦ ◦ ◦ ◦

Філія "Просвіти" в Стрию устроює в недїлю дня 26 н. ст. лютого с. р. торжественні вечерницї для своїх членів присвячені памяти роковин Тараса Шевченка. Видїл філії взиває сим всїх членів своїх до найчисленнїйшої участи в тім торжестві. В проґраму вечерниць увійде виклад про житє і значінє Тараса Шевченка, котрий виголосить п. Андроник Могильницкій, а відтак наступлять продукції хору і деклямації. Початок о годинї 6-ій вечером в льокали "Руского Касина".
На видїлї теольоґічнім при львівскім університетї именовані надзвичайні професори крилошанин о. д-р Іос. Комарніщкій і кс. д-р Більчевскій звичайними професорами.
З кругів адвокатских. П. Спиридіон Ивановскій, адвокат в Самборі, зрезиґнував з адвокатури, в наслїдок чого вичеркнено єго зі спису адвокатів.
Що скорше, чи черепаха, чи галицкій телєґраф? Кождому хто се питанє перечитає, смішно зробить ся, що можна порівнувати телєґраф з черепахою. Я однак дійшов до того пересвідченя, і викажу се, що черепаха скорше йде як депеша надана в урядї телєґрафічному. Дня 11 н. ст. лютого надав я телєґраму на стації Зимнавода о год. 10-ій мін. 15. Телєґрама та прийшла на місце призначеня, т. є. до Бібрки дня 12 с. м. о 10-ій годинї рано. Віддаленє з Зимноводи до Бібрки виносить 46 клм., отже телєґрама йшла 23 годин і 45 м зі скоростію 1 клм. на 32 мін. Ясно з сего випливає що черепаха скорше-б донесла вість з Зимноводи до Бібрки, як галицкій державний телєґраф. — П. Б.
3і скільскої верховини доносять, що в тамошних горах лежать всюди величезні снїги. Вода в потоках вимерзла до дна і гірскі млини стоять а люде бідують без хлїба. — Оногди обрубував колесо водне коло млина в Кальнім Микола Баландович з Плавя і упав під колесо. Оно поломило єго так, що ледви і буде жити.
Зміна власности. Маєтність Сковятин, в повітї борщівскім, обнимаючу 1100 морґів землї, купив сими днями від дотеперішного властителя Бартфельда, заступник маршалка краєвого п. Антін Якса Хамєц.
В заведеню для глухо-нїмих у Львові відбула ся оногди вечером забава з танцями для вихованцїв, як також і для тих глухонїмих, що вже покинули се заведенє. В забаві взяли участь і всї учителї заведеня в ректором кс. Погоновскм.
В справі фальшивих грошей, підроблюваних звістним Сомполиньским, котрий утїк в осени зі слїдчої вязницї і доси ще не зловлений, відбула ся вчера розправа карна в львівскім судї карнім против Каз. Саталецкого, 22-лїтного годинникаря родом з Кракова, котрий стояв в близших зносинах з фальшівником Сомполиньским. Прокураторія обжалувала Саталецкого, що він помагав Сомполиньскому пускати подроблені гроші. Однако розправа виказала, що хоч Саталецкій брав від Сомполиньского гроші і пускав их то гроші ті не були фальшиві. На тій основі увільнив трибунал Саталецкого від обжалованя.
До церкви св. Петра і Павла на Личакові у Львові добували ся в ночи з 14 н. ст. лютого якійсь невислїджені злочинцї. По півночи учув мешкаючій при церкві паламар якійсь шум, а коли вийшов з хати увидїв утїкаючих виновників. Перші двері церкви були вже відбиті, а другі окуті грубою зелїзною бляхою сильно ушкоджені. Церков св. Петра і Павла, а особливо приходство навіщують від якогось часу різні опришки. Перед недавним часом добували ся имовірно ті самі злочинцї також до захристії костела св. Антонія, але не могли дати ради грубій зелїзній решітцї при вікнах.
Теперішна відмороз викликала оправданий страх перед повенею. Особливо з західної Галичини з над Висли і Сяну доносять про величезні маси снїгу і незвичайно грубу верству леду на ріках, котрі при наглім таяню можуть стати небезнечними. — В західній Европі леди вже пустили і деякі ріки як на пр. Рен наробили богато шкоди. — У Відни рушив лїд на Дунаю дня 13 н. ст. лютого о 11 годинї в ночи. Вода в ріцї піднесла ся на 5 метрів над нормальний стан. 