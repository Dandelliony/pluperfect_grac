Гуцульска спілка в Коломиї а ткацтво.

З послїдних часів в розвою нашого промислу краєвого у всхідній части краю зазначити треба два важні факти, а именно заснованє товариства кушнїрів і білошкірників в Тисьменици і повстаючу спілку ткацку в Городенцї, котра в дальшім своїм розвитку має стати ся підставою засновку ткацкої школи в тім же містї. Оба сі товариства мають широку підставу до свого истнованя і дальшого розвитку: Тисьмениця має около 300 кушнїрів а вартість виробів их обчисляють річно на міліон зр.; в Городенцї знов єсть 120 варстатів ткацких а в дооколичних селах суть також ткачі, господарі в тамошних сторонах управляють богато конопель і держать вівцї, з котрих матеріял по найбільшій части уживають на домашні вироби. Оба сі міста суть також важними осередками торговельними. Особливо же в Городенцї, положеній з далека від зелїзниць, межи Коломиєю, Чортковом а Залїщиками, концентрує ся значна торговля великої части нашого Поділя. В однім і другім из сих міст були сі промисли, та суть ще й тепер зависимі майже виключно лиш від торговцїв жидів та всїляких лихварів, котрі роблять на них дуже добрі интереси, коли тимчасом самі ремісники жиють в великій нуждї і зарабляють ледви тілько, щоби виживити себе і свою родину.
Як тепер стоїть справа промислу ткацкого в Городенцї, не можемо сказати, бо не маємо на то відповідних дат статистичних під рукою. З досвіду однакож з давнїйших лїт знаємо лиш те, що тамошні ткачі по найбільшій части перерабляли сирий матеріял, доставлюваний им місцевими або дооколичними господарями або торговцями жидами; власна их дїяльність обмежалась лиш на то, що декотрий з них занимав ся рівночасно і крашенєм або купував заполоч та бавовну на рахунок тих, що віддавали єму свій сирий матеріял до виробу. Розуміє ся, що тамошні ткачі не маючи достаточного капіталу були і суть зависимі від місцевих спекулянтів. Городеньским ткачам було давнїйше о стілько може лекше, що они були рівночасно і господарями та все таки якось лекше могли вижити та не даватись зловити в кігтї немилосердних визискувачів. Тепер певно вже й то змінило ся.
Що до самого промислу тисьменицкого, досить буде згадати, що самій соли до виправи шкір тисьменицкі кушнїрі зуживають річно до 60.000 кільоґрамів, а житного ґрису до 12.000 метр. сотнарів. А вирабляють они не лише хлопскі кожухи, але що року висилають кількасот тисяч шкірок на торги до Улашковець та до Унева. З тисьменицьких кушнірів жиють не лише місцеві торговцї, але й доохрестні, як з Бучача, Золотого Потока, Калуша, Журавна, Рогатина, Богородчан, Лисця, Надвірної і т. д. Тому заложене товариство наполохало их дуже і они від самого початку підняли величезну аґітацію, щоби єго розбити.
Подібна аґітація зачинаєсь тепер і в Городенцї — як нам з відтам доносять: знайшли ся там люде, котрі страшать ткачів новозавязуючою ся спілкою і доказують им, що она кождого ткача окремо зруйнує, що він не буде міг сам для себе працювати, що буде робити лиш для спілки, а хто иншій буде тягнути з неї зиски. Дивне диво, що та аґітація против ткачів понеслась в послїдних часах всюди по Поділю і можна сказати, веде ся в певній мірі систематично і як би в якімсь порозуміню. Ткачам дуже трудно роздобути собі матеріялу, бо місцеві торговельники от як н. пр. в Грималові, Скалї і других містах, дуже використовують их і тепер ще більше підносять цїни, так, що ткачі змушені конечностію шукають собі дешевших і певнїйших жерел, та відносять ся аж до Львова о поміч і пораду та о посередництво в закупнї матеріялу.
Сі обставини насунули нам гадку, що добре би було, щоби хтось займив ся доставою і продажею матеріялів потрібних для виробів ткацких. Правда, що на се можна сказати: тим прецї може заняти ся спілка. Оно то правда; але спілка така, котра має заразом, займати ся і самим виробом, все таки за потяжки до самої достави і до придбаня матеріялу, тим більше, що треба мати на оцї не лиш самих спільників і не лиш якусь одну місцевість але й цїлі сторони, ба може й значну часть краю. По нашій думцї може не зле було би, колиб у Львові а може ще лїпше в Коломиї утворилась така якась институція, котра заняла би ся доставою всїляких матеріялів для ткачів а рівночасно і приймала від них готовий товар до продажи. В Коломиї могла би в сїм напрямі дуже хосенно дїлати "Гуцульска спілка", котра повинна би розтягнути свою дїяльність від Косова через Городенку аж до Гусятина і Тернополя та Збаража і Грималова. Закладаючи свої філїї по місточках на Поділю прийшла би їй достава матеріялу для ткачів далеко лекше як всякій иншій новій инстптуції, або хоч би спеціяльно ткацкій спілцї длятого, що она стоячи вже від давна в звязи з ткачами має в сїм напрямі вже вироблену практику, а відтак була би їй дуже на руку обміна товарів межи Подїлєм, Підгірєм а горами. Таким посередництвом помоглаби она і ткачам і мала би сама хосен з того та причинилась би загально до піднесеня добробиту в нашім народї. 