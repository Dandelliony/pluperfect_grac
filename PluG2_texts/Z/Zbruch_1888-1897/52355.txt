Проєкт закона против соціялістів.

За послїдних шість лїт предкладало австрійске правительство вже два рази проєкти антісоціялістичних законів, але оба рази ті проєкти не прийшли під наради повної палати послів. На початку 1885 р. внесло правительство два проєкти законів: один з постановами против небезпечних для загалу змагань соціялістичних, другій з постановами против небезпечного для загалу уживаня вибухових матерій. Сей другій проєкт скоро перейшов всї стадії парляментарні і вже 27 мая 1885 р. став ся правосильним законом. Першій же проєкт не був навіть полагоджений в комісії, бо вже лїтом сего року скінчив ся законодавчій проєкт. Тому на початку слїдуючої сесії парляментарної правительство внесло на ново проєкт закона антісоціялістичного, додавши ще до него другій проєкт, що справи о небезпечні змаганя соціялістичні мали бути виняті з під юдикатури судів присяжних. Оба ті проєкти за цїлу минувшу сесію не вийшли з комісії посольскої. Тож в-трете предкладає правительство проєкт антісоціялістичного закона, але вже без долученя до него другого проєкту що-до виїмки справ соціялістичних з-під юдикатури судів присяжних. Чи і сего закона не жде доля двох давних поронених проєктів правительственних, годї на певно знати, — хоч в польских ґазетах можна вже було подибати натяки, що єсли правительству удасть ся зібрати в палатї більшість без вчисленя лївицї, то закон антісоціялістичний перейде.
Правительство мотивуючи проєкт, каже, що робить се, "пересвідчивши ся, що теперішні закони не цїлком вистають против тих соціялістичних провин, котрі наміряють до насильного зруйнованя теперішного порядку річи в державі і суспільности". В самім проєктї теперішного закона суть деякі зміни, які вказала комісія при нарадах з минувшої сесії.
Артикул 1 містить додаткові постанови до законів о стоваришенях з лїт 1852 і 1867, і до всїх инших законів, котрі відносять ся до справ стоваришень. Після тих постанов "треба заборонити закладанє стоваришень, що-до котрих на підставі фактів догадуватись можна, що будуть служити таким соціялістичним стремленям, котрі мають на цїли насильно збуренє теперішного ладу в державі і суспільности" (§ 1), а з истнуючих вже товариств має ся розвязати ті, котрі би служили тим стремленям (§. 2); такі постанови відносять ся також до зарібкових і господарских спілок (§. 6). Стоваришеня взаїмної помочи мусять бути під контролею властей, єсли стремлять до сеї мети, але законно сповняють свою дїйстну цїль і их не можна від разу розвязати (§. 3), а факультативно т. є. залежить се від волї політичної власти краєвої, може ся контроля вздержати розвязанє також спілок зарібкових і господарских (§. 6, уступ ІІ). Аж коли спротивлять ся розпорядженям контролюючої власти, то конечно має ся их розвязати (§. 5). Не можна розвязувати цехових стоваришень і цехових кас; тілько власть політична може их контролювати (§. 7); атрибуції сеї контролї обняті §. 5-им. Кари за переступленє сих постанов мають виносити найменше три місяцї, а найбільше три роки строгого арешту з додатком 100 до 500 зр. кари грошевої.
Артикул II містить додаткові постанови о зборах з р. 1867. Під такою самою карною санкцією заказує ся скликувати (§. 5) і брати участь (§. 6) в зборах, котрі мають служити або служать повисше означенимь цїлям, хотяй би ті збори не були приступні для публики (§. 3).
Вкінци містить артикул ІІІ додаткові постанови до всяких законів о друках. Можна судово заказати розширяти письма з такими цїлями (§. 1), а єсли се єсть письмо періодичне, то по дворазовім заказѣ можна заборонити дальше єго видаванє (§. 2), навіть єсли би змінено заголовок і формат (§. 3). Проступки, до котрих належить також посїданє більшого числа примірників небезпечного письма, коли можна познати, що єсть замір их розширювати (§. 5), має ся карати також строгим арештом від трех місяцїв до трех лїт і карою грошевою від 100 до 500 зр. (§§. 3 і 4); лише тайні друкарнї і всякі зносини з ними суть заказані під карою не меншою, як шість місяцїв, а грошевою карою аж до 1.000 зр. і конфіскатою друкарнї, хоч-би она і не була власностію засудженої особи (§. 6).
Крім того містить проєкт слїдуючі приписи, що не вяжуть ся з жадною теперішною уставою:
Артикул IV заказує під карою арешту до шести місяцїв і карою грошевою від 100 до 500 зр. збиранє і даванє складок на попиранє згаданих висше стремлень. Складки будуть конфісковані в хосен убогих. Артикул V каже: Особи, о котрих на підставі фактів думати можна, що заробкують аґітацією за стремленями, означеними §. 1 артикулу I сеї устави, і особи засуджені правосильно після сеї устави, можуть бути під дозором поліції не довше як три роки; а артикул VI додає, що єсли тамтими особами суть властителї заїздів, шинкарі, друкарі, книгарі, кольпортери і похатники, то можна відняти консенс на виконуванє зарібку. Артикул VII постановляє, що єсли би після загального карного кодексу можна наложити тяжші кари, то треба их наложити. Устава має увійти сейчас по оголошеню. В проєктї з р. 1885 і 1886 був єще артикул VIII, після котрого закон сей мав бути важним лише пять лїт; в теперішнім проєктї опущено сей артикул. 