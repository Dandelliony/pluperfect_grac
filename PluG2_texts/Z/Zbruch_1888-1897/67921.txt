◦ ◦ ◦ ◦ ◦ ◦ ◦ ◦ ◦ ◦

Відень 28 червня. На другій тиждень приступить палата послів до дебати над предложенями валютовими.
Прага 28 червня. Міністерство війни заявило, що не дозволить на ческу напись на касарни, яку громада вибудовала своїм коштом, або що не прийме того будинку. Рада громадска ухвалила обставати за ческою написею.
Берлин 28 червня. Газети накликують на Бісмарка і грозять, що правительство ужиє всяких средств против Бісмарка.
Лондон 28 червня. В Тифлісї появилась холєра. — Король Кароль румуньскій приїхав до Лондона.
Букарешт 28 червня. Студенти під проводом ректора зійшлись на віче, на котрім обговорювано справу Румунів в Угорщинї. Ухвалено резолюцію, щоби правительство вставило ся в Берлинї і Відни за Румунами. 