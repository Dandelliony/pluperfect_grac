◦ ◦ ◦ ◦ ◦ ◦ ◦ ◦ ◦ ◦

Память XXXII-их роковин смерти Т. Шевченка обходила сими днями в великій сали "Народного Дому" молодїж ґімназії рускої у Львові концертом, виконаним власними силами. Вступну річ держав проф. Ружицкій, в котрій дуже удачно пояснив реліґійні і етичні засади поета, на котрі так часто ударяли слїпі антаґоністи Шевченка. Межи продукціями, деклямаціями і відчитом одного ученика VII-ої кляси о Шевченку яко поетї народнім, замітна була деклямація "Гамалії" з хорами і в супроводї музики. Автором композиції єсть п. Біликовскій з Станиславова. Роковини закінчили словом подяки для молодежи директор ґімназії п. Харкевич і давнїйшій директор о. Ильницкій. На концертї були присутні крім збору учительского і деяких родичів учеників також инспектор краєвий п. Ив. Левицкій і референт презідії краєвої ради шкільної.
В університетї львівскім розпочало ся дісціплінарне поступованє з кільканацятьома студентами, котрі брали участь в сегорічних уличних демонстраціях підчас карнавалу, вибиваючи шиби в льокалях, де відбували ся балї і забави. Справу сю віддала поліція судови. Слїдство переводить проректор д-р Балясітс, бо кс. Паливода, сегорічний ректор занедужавши, здав справу в єго руки.
Дирекція зелїзниць державних оповіщує: Щоденно зголошує ся в бюрі п. Дейми, директора ц. к. зелїзниць державних много осіб приватних, котрі бажають всїлякі свої справи лично і устно тому-ж висказати. Обставина, що особи ті зголошують ся в різних порах дня єсть причиною, що не тілько заходять великі перешкоди в урядованю, но також суть жерелом непріятностей для самих интересантів, позаяк поодинокі референти, наміряючі в наглих справах зложити директорови справозданя, мусять через перерву або вижидаючи тратити много часу, наколи же відбувають ся греміяльні засїданя урядові, приватні сторони не можуть ся або цїлком видїти з директором або мусять на принятє довшій час вижидати. Хотячи тим неправильностям запобігти, визначив п. Дейма час від 11 до 12 години, в котрім то буде принимати особи приватні з виїмкою недїль і свят, призначених виключно на послуханє для підвластних урядників і слуг зелїзничих.
Вибори до ради міскої у Львові не обійдуть ся без стислїйшого голосованя. Скрутінія, котра буде скінчена вже сего тиждня, виказала, що з лісти комітету горожаньского перепало трех кандидатів на радних, а то: Ив. Игнатович (одержавши 2078 голосів), Мих. Михальскій (2133 голоси) і Як. Крох (2135 гол.), бо не мали абсолютної більшости, котра виносить 2187 голосів. Натомість дістали більшість два кандидати з лісти комітетів сполучених д-р Теоф. Цєсельскій (2257 гол.) і ґр. Юр. Борковскій (2201 гол.). Таким чином вибрано 99 радних і длятого відбуде ся стислїйше голосованє між двома, котрі дістали найбільше голосів с. є між Крохом і Михальским. Игнатович цїлковито перепав.
Реколєкції в Бріґідках у Львові. Заходами душпастирів дому карного для мужчин у Львові відбули ся дня 20, 21 і 22 н. ст. лютого тридневі реколєкції для вязнїв, котрі переводив кс. Климентій Бавдіс. Для наданя тим реколєкціям більшої ваги упросив греко-кат. парох Впреосв. митрополита, щоби на закінченє прибув і удїлив свого архієрейского благословеня. Впреосв. митрополит прибув дня 22 н. ст. лютого о 4½ годинї пополудни з цїлою асистою до заведеня карного. На привіт достойному гостеви вийшли парохи, сторожа вязнична і часть вязнїв з процесією до входової брами. Представителї власти державної взяли участь в повитаню Впреосв. митрополита, в ґалевих уніформах, і були на цїлім богослуженю.
Румуньскій консулят в Чернівцях розпочав з днем 23 н. ст. лютого своє урядованє. Як доносить Wiener Ztg. удїлив вже цїсар консулеви п. Стаматіяде свого потвердженя. Стаматіяде був доси румуньским віце-консулем в Солунї.
Дрібні вісти. Цїсар дарував громадї Моршин, в повітї стрийскім, 50 зр. на реставрацію церкви. — Маршалок краєвий кн. Евст. Сангушко вернув з Кракова до Львова. — Директор зелїзниць державних п. Дейма виїхав вчера рано на инспекцію шляху: Львів-Стрий-Станиславів-Гусятин і поверне в суботу вечером. — В Чернівцях помер оногди архімандрит д-р Єроним Топала, ректор православної духовної семинарії в 47-ім роцї житя. 