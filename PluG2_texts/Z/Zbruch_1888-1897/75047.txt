◦ ◦ ◦ ◦ ◦ ◦ ◦ ◦ ◦ ◦

Відозва видїлу "Народної Ради". Загальний збір Народної Ради у Львові рішив дня 27 грудня 1892 р. заложити "Чорну книгу", в котрій би записували ся всї кривди Русинів в Галичинї. В виконаню сего рішеня відзиває ся видїл Народної Ради передовсїм до своїх членів а відтак і до всїх Русинів в цїлім краю, щоби подавали до єї відомости всякі факти покривдженя, маючи політичний характер, котрі би дотикали Русинів яко таких, чи то поодиноких людей чи товариства, институції, корпорації і т. и. Факти ті належить подавати вірно і правдиво ві всїх подробностях, залучаючи свій підпис, котрий на жаданє заховав ся в тайнї, а також по можности докази, документи, свідків і т. п. В поодиноких випадках видїл готов після потреби і можности удїлити при тім своєї ради і помочи. Письма просимо присилати на руки члена видїлу Народної Ради п. Ивана Белея у Львові на улици Баторія н-р 24. Від видїлу Народної Ради. У Львові дня 31 грудня 1892.
Цивільне вінчанє. Дня 31 н. ст. грудня заключено в львівскім маґістратї в присутности презідента міста п. Мохнацкого і комісаря Кипр. Билиньского цивільне супружє між Берлем Гіршом львівским фотоґрафом і Антонією Пишкевичівною безконфесійною.
Зміна власности. Маєтність Підверіцї, в повітї городеньскім, купив Альбин Кунц від Жигм. Лукасевича за 140.000 зр.
Марія Кльосс директорка дївочої школи видїлової в Станиславові померла в 62-ім роцї житя. Покійна була директоркою тої школи 33 років. З-разу була то дво-клясова школа, опісля чотиро-клясова, а від 1876 року осьмо-клясова. Покійна відзначала ся великими чеснотами душі і серця, для того щиро поважали єї жителї Станиславова і рада шкільна. Для Руси була дуже приклонна і сердечна. В містї оповідають, що смерть єї з атаку апоплєктичного прискорила якась секатура, котрої она в остатних часах почала дізнавати...
Про фальшівників векслїв братів Вайсманів з Черновець доносить Gazeta Polska, що висланий за ними вахмістр черновецкої поліції зловив их в Ясах. Найдено при них 18.000 зр. готівкою. Наші власти поробили заходи в дорозї дипльоматичній, щоби дістати обманників в свої руки. Загальна страта, яку потерпіли черновецкі институції фінансові, виносить 19.000 зр.
Дрібні вісти. Цїсар дарував комітетови церковному в Мостисках 100 зр. на реставрацію церкви. — Ив. Чубскій именований членом комісії испитової для шкіл народних при учительскій семинарії в Ряшеві. — У Львові помер в суботу пополудни на удар серцевий Генрик Сокаль, співвластитель контори виміни "Сокаль і Лілієн" радний міста Львова, радний комнати торговельної і цензор австро-угорского банку. — Вчера з рана помер у Львові Вікт. Свистерскій радний міста Львова і член комнати торговельно-промислової в 48-ім роцї житя. 