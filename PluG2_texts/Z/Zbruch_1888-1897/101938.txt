◦ ◦ ◦ ◦ ◦ ◦ ◦ ◦ ◦ ◦

    З руско-народного театру. Завтра 3-ого грудня відограє наш театр комедію "Вихованець" Янчука в 3 актах, а розпічне "Привіт" хорал М. Копка; — в середу [бо в четвер представленя не буде] відограє по раз першій народний образ зі співами "Марта" Кибальчичевої; — в суботу поновить наш театр представленє комедії "Соколики" Гр. Григорієвича.   Від читальнї "Просвіти" в Кракові. Подавши недавно через часописи до відомости, що руска читальня в Кракові перенесена на улицю Посольску ч. 15. і там заняла чотири комнати, упрашає ся Р. Т. членів, котрим лежить на серци добро читальнї, щоби точно надсилати членьскі вкладки, бо видатки через винаєм більшого льокалю побільшили ся, а тих Р. Т. панів, котрі проживають в Кракові а не суть єще членами читальнї запрашає ся численно вступати, щоби зєдиненими силами також матеріяльно скріпити читальню, котра повинна бути членам єдиним прибіжищем для плеканя рускої мисли. — За видїл читальнї Чопоновскій голова.   Засїданє историчної секції Наукового товариства имени Шевченка відбуде ся в середу 4-ого н. ст. грудня о годинї 6-ій вечером.   Холєра. Після урядового справозданя з 29 падолиста стан холєри в Галичинї змінив ся лиш о стілько, що занедужали 2 нові особи в Вигнанцї пов. чортківского і в Самолусківцях пов. гусятиньского, отже остає в лїченю 10 осіб. Кромі того зайшли підозріні випадки занедужаня в Березові і Озерянах пов. бучацкого, де запали разом 3 особи а з них 1 померла.   В Настасові повіта тернопільского — як нам пишуть з-відтам — зловлено з 19 на 20-ого листопада в ночи в тамошній церкві злодїя, коли той, розбивши скарбону і забравши гроші, мав уже відходити. Злодїй — то якійсь Нєяковскій родом з Микулинець а замешкалий в Теребовли, з фаху слюсар. Знайдено при нїм цїлий пук ключів і долот. При помочи одного ключа дістав ся дверми до церкви. В церкві тій сповнено також перед шістьма роками крадїж [як тепер, так і тогди по виборах до сойму] і, як показує ся з зізнань зловленого тепер злодїя брав він участь і в тій крадежи переднїйшій; поки-що признав ся, що робив ключі до церкви. Злодїй сей стояв в звязи з всїлякими злодїями, бо, як признав ся, робив ключі жидам з Залїщик, Гусятина... Слїдство, котре єсть в тоцї, може викрити щось цїкавого.   Пільги при екзекуціях дрібних залеглостій податкових. Часто жалують ся податники, що переведенє річевої екзекуції за дрібні залеглости податкові спроваджує кошти, котрі в порівнаню до самої залеглости бувають надто високі. Щоби сему зарадити, видав міністер скарбу д-р Билиньскій розпорядженє до дирекцій скарбових, щоби при річевих екзекуціях залеглостій сталих податків і инших дачок, не перевисшаючих суми 20 зр., залишати зачислюванє коштів за дотичні просьби екзекуційні; заразом для спиненя лишних коштів має ся на будуче залишати таке поступованє, що ту саму залеглість при нагодїї приросту нових залеглостій по кілька разів забезпечувано в книгах грунтових на тій самій реальности.   В процесї против адюнкта Остермана о підпалї актів судових судьї присяглі заперечили вину Остермана, а в наслїдок того випущено єго зараз з вязницї.   Дрібні вісти. Концесію на заложенє і веденє нової аптики в Балигородї повіта лїського одержав маґістер фармації п. Стан. Фалишевскій. — Підчас послїдної бурі на берегах Чорного моря згинуло около 500 людей, котрі частію потонули а частію позамерзали.   Дѣло 