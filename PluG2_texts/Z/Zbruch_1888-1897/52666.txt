74% анальфабетів.

Wiener allgemeine Zeitung з 11 с. м. помістила замітну статю о результатах галицкого шкільництва, оперту на числах, зібраних конскрипцією в Галичинї. В докладнім перекладї звучить ся статья так:
"Єсли би ще треба було якого доказу, що наша монархія своїм складом з різних зовсїм відрубних частин, некористно відрізняє ся від инших держав — то результати послїдного народочисленя дали би на се найлїпшій доказ. Перед нами лежать довгі колюмні чисел, що суть результатом народочисленя в королевстві Галичини, і вірити не хоче ся, що числа сі говорять дїйстно правду і що в Австрії єсть єще одно королевство, котре що-до просвіти народу остало далеко, дуже далеко позаду за пересїчним ровенем просвіти в державі. А таки читаємо чорне на білім, що Галичина має 6,607.810 мешканцїв, а з тих 4,876.614 не уміють нї читати нї писати. Се становить нї більше, нї менше, лише 74% анальфабетів. А ще крім того єсть в Галичинї пів міліона осіб, що уміють лише читати, а писати не вміють.
"Ми вже при иншій нагодї нераз вказували на се, що правительство має для королевства Галичини сповнити великі задачі і мусить понести великі жертви, щоби в сїм королевстві просвіту і добробит піднести на рівень з иншими провінціями. Не легко сказати, хто винен сему, що Галичина так упослїджена, чи держава чи край сам. Правда, що в часи, як Галичина перейшла під Австрію, були интелєктуальні і матеріяльні відносини краю дуже сумні; але від того часу минуло вже більше, як сто лїт, а се великій час. Що н. пр. за той час вдїяли Пруси для провінції познаньскої? Хоч Поляки справедливо жалують ся на прускій ґерманізаційний систем, але сей систем дав им заразом і силу відпорну так, що піднїс просвіту народну до великого розцвіту. Чи в Галичинї держава чи край винні такому занедбаню, се впрочім річ побічна; мабуть не ошибнемось, єсли і державі і краєви припишемо рівну вину тих відносин. Але важне єсть питанє, чи має тепер наступити полїпшенє сих відносин і як?
"Предававшись докладно справі, мусить кождий безсторонний признати, що галицкій сойм відповідно до краєвих фондів, а нераз і більше, як можна, спомагає шкільництво і попирає, а таки успіхи за послїдних десять лїт суть зовсїм незначні. Що галицкі школи такій малий хосен приносить, винна тому ся обставина, що в Галичинї більше зважають на скількість, як на якість шкіл. В часи, як край дістав автономно, видко було в нїм сильне змаганє до просвіти народу. Щоби лиш всюди богато шкіл заложити, роблено их неповними і злими. Засновувано тисячі одноклясових, а найбільше дво- або триклясових шкіл по селах і учителям з платнею сто риньских, або й менше, віддавано веденє цїлих шкіл. A наслїдки з того були і суть такі, що фактично множество дїтей, скінчивших одноклясову або й трохи висшу школу, вийшли з неї або анальфабетами, або так мало навчились, що вже по кількох лїтах все забули. Таким способом обдурювано самих себе і ось маємо в результатї з того страшне число 74% анальфабетов. Статистик, котрий би задав собі труду і обчислив, кілько дїтей ходить до школи а кілько єсть анальфабетів, дійшов би певно до цїкавих результатів. Впрочім оправдане і похвальне стремленє до як найскоршого піднесеня просвіти межи народом в Галичинї при такім розладї межи доброю волею а матеріяльними средствами краю, викликало такі сумні відносини. і не поправлять ся ті відносини, поки край не буде мати до розпорядимости великого фонду, щоби не лише скількість, але і якість шкіл піднести.
"Посли з Галичини просили вже нераз правительство о поміч для свого краю і справдї давано поміч економічно так слабої провінції. Єсли-ж би они замість богато менше важних а щорічно ставлених жадань виступали тепер з важним дла цїлої держави жаданєм помочи для свого шкільництва, то ми переконані, що се жаданє увзгляднено би скорше, як их инші провінціональні жаданя. Державі не може бути се байдуже, щоби 74% мешканцїв єї найбільшої провінції оставало в тяжкій темнотї, котра єсть найбільшою причиною недоладного економічного стану сеї провінції. Але до сего конче потрібне єсть, щоби краєвий закон шкільний уступив місце державному законови о народних школах. Систем науки в Галичинї мусить бути такій самий, як в цїлій монархії, а осьмирічний обовязок ходити до школи мусить вкінци завести ся і в Галичинї, бо з обовязку того видимо що-дня світлі результати. Єсли держава і край не будуть уміли витягнути жадної науки з чисел конскрипції, то взагалї цїле народочисленє не має значеня. A прецї-ж число анальфабетів Галичини єсть дїйстно дуже поучаюче." 