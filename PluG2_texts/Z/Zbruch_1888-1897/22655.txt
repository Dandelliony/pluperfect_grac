Проворність кореспондентів газет. 

Бльовиц, звістний кореспондент Times-a, виявив в американьскій газетї Harpers Magazine, яким способом дізнався підчас берлиньского конгресу про всїлякі вісти і Times міг их скорше оповістити, чим другі газети. Найбільшим єго тріюмфом було се, що постарався о дословний текст берлиньского договору перед єго послїдною ратификацию і Times оповістив сей договор в день єго затвердженя на загальне зачудованє. Бльовиц, прибувши до Берлина, роздумав найперше, відки міг-би довідатись о нарадах дипльоматів, що зїхалися до Берлина. В тій ціли познакомився з одним молодцем, що був прибочним секретарем одного дипльомата. Щоби не зрадити своєї знакомости з тим секретарем, придумав таке. Замешкав в тім самім готели, що і секретар; обідали разом при спільнім обідї в готели. Перед обідом клали оба свої капелюхи, цілком подібні, в одно місце; по обідї брав Бльовиц цілком спокійно капелюх секретаря, а в нїм вже находив картку, де, розумієсь, вельми ляконично був поданий зміст нарад. Бльовиц мусїв ті вісти доповнити, а се робив в такій спосіб. Раз, оповідає Бльовиц, найшов я вечером в капелюсї таку картку: "Не богато я розвідався. Князь Горчаков мав бесїду, що викликала трохи сміху. Бесїда кінчилася тими словами: Россії іде більше о добутє лаврів слави, чим о оливну галузь мира". Затямив я собі ті слова, пише Бльовиц, і пійшов до одного дипльомата, що був приятелем россійского канцлера. "Мабуть, сказав я, бесїда князя Горчакова викликала сміх, а именно єї конець: Россії..." Дипльомат почувши се, визвірився: Сміх тут цілком невідповідний і надїюсь, що не будете розголошувати таких жартів. Противно кн. Горчаков говорив дуже розумно і зручно. Говорив, що... і тут навів майже цілу бесїду. Відтак зайшов я до двох инших дипльоматів і від кождого я дізнався тілько, що міг Times-ови подати цілий зміст тих нарад. Кн. Бисмарк дуже гнївався за то, що бесїда кн. Горчакова була випечатана, а підозрїваючи одного дипльомата, що він подав менї информацій, так зробив підчас єго бесїди: заглянув під стіл, піднїсши зелене сукно і сказав: Дивлюсь, чи не сидить случайно ту під столом Бльовиц. — Зміст берлиньского договору одержав Бльовиц від одного дипльомата, котрого имени не подає, а опісля мусїв подумати, як би єго зателеграфувати до Тimes-а і щоби инша газета не оголосила єго перед Тimes-ом. Тому пійшов Бльовиц особисто до кн. Бисмарка і просив, щоби дав єму договор до випечатаня. Бисмарк, розумієсь, відмовив, але тим самим мусїв таке саме зробити і з иншими газетами нїмецкими. Відтак виїхав Бльовиц з своїм секретарем до Брукселї і з-відтам переслав телеграфично зміст договору і власну вступну статью газетну до него. От-так їхав Бльовиц зі своїм секретарем до Брукселї. Переїхавши границю, розказує Бльовиц, подиктував я секретареви статю, а відтак виймив договор. Тепер казав я секретареви розпороти підшевку від сурдута і там зашити договор, а ще і лист рекомендаційний посла бельгійского в Берлинї до начальника телеграфу в Бруксели, написаний ще давнїйше. Зауважав я, що нас обох слїдять, тому казав я на першій стації висїсти секретареви і иншим шляхомі зелїзниці доїхати до Брукселї та там зараз вислати телеграму. Урядник телеграфичний не хотїв телеграфувати договору, тогдї показано начальникови телеграфу поручаючій лист посла бельгійского, писаний в цілком иншій ціли — і Times першій випечатав зміст договору берлиньского. Бльовиц додає в тих згадках, що тому их оголосив, щоби публика могла знати, кілько труду коштує нераз заспокоєнє єї цікавости, коли треба подати автентичні вісти з справ, важних в ту пору. 