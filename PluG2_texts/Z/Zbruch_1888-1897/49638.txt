◦ ◦ ◦ ◦ ◦ ◦ ◦ ◦ ◦ ◦

До Бразилії і Арґентини вибирає ся зі Львова наукова експедиція з початком мая с. р. під проводом д-ра Іосифа Семирадского, доцента львівского університету. Одною з головних задач експедиції буде: розслїдити о скілько дасть ся докладно стан еміґрації польскої, условія економічні, кліматичні і суспільні в яких находять ся еміґранти. В експедиції беруть участь (котра, мимоходом сказавши має відбутись на власний кошт участників) пп. А. Гемпель, дїдич з Плоцкого; Меч. Корвин дїдич з Сяніцкого і Конст. Семирадскій. Вість, подана ґазетами, будьто би в тій експедиції мали взяти участь і пп.: Щепановскій та проф. д-р Клобуковскій, є хибна. Анї один нї другій не виїзджають. Експедиція постаралась о добрі лєґітимації, припоручаючі письма до різних властей бразілійских і тамошних голосних та впливових товариств.
П. Евгеній Гушалевич, ученик віденьскої консерваторії, виступить дня 6. і 9. цвітня с. р. у Відни в "Grosser Musikvereinsaal" в фраґментах клясичних опер.
Черновецкій університет числив в послїднім зимовім півроцї всего 310 слухачів, після народности: 107 Волохів, 69 Жидів, 61 Нїмцїв, 39 Русинів, 20 Поляків, решта инших; після віроисповіданя 134 прав, 73 римо-кат., 69 жидів, 18 греко-кат., решта инших. На видїлї богословскім було 66 (10 Русинів), на правничім 186 (Русинів 24), на фільософічнім 68 (Русинів 5). Як видно, найменше число академиків, а з тих більша половина для руского народу чужа, ба по части навіть ворожа.
Виклади заповіджені на лїтний семестер черновецного університету: а) д-ра Смаля Стоцкого : 1. Участь буковиньскої Руси в рускій літературі (по дві годинї) і 2. Читанє старо-руских памятників і вибраних творів новших писателїв (по 3 години на тиждень). — б) д-ра Калужняцкого: 1. Читанє старословеньских текстів (по 1 годинї), 2. До критики поглядів о тім, як повстала глаголиця (по 1 годинї), 3. Перегляд літератури західних Славян від найдавнїйших часів до кінця XIV-го віку. — Між викладами на теольоґічнім віддїлї записані про людске око і в рускій (?) мові: гомілетичні і катихитичні вправи.
В память руских поетів Шевченка, Шашкевича і Федьковича устроюють черновецкі рускі товариства в недїлю дня 24 марта (5 лат. цвітня) 1891 р. в Чернівцях в "готели молдавскім співно-літературний вечерок. Програма: 1. Молитва, имн на жіночі голоси в супроводї фортепяна, слова О. Я. Кониського, музика М. Лисенка. 2. Відчит п. проф. д-ра Степана Смаля-Стоцкого. 3. В память Тараса, Маркіяна і Юрія, мішаний хор, слова Данила Млаки, муз. Из. Воробкевича. 4. До ластівки, дует в супроводї фортепяна, муз. О. Нижанківского, відспівають пп. Є. П. і Ю. К. 5. "Черниця Марьяна", поема Т. Шевченка, виголосить панна О. В. 6. До ночи, дует в супроводї фортепяна, відспівають панна О. В. і п. Є. П. 7. Закувала та сива зазуля, хор мужескій в супроводї фортепяна, слова і муз. П. Нїщиньского. 8. Сон, поема Т. Шевченка, виголосить п. А. В. 9. Огнї горять, хор мужескій, слова Шевченка, музика Из. Воробкевича. 10. Ще не вмерла Україна, хор, слова П. Чубиньского, музика М. Вербицкого. По сїм слїдує комерс при співах п. Илії Прокоповича і єго дїточок та хорів мужеского і мішаного. Цїна місць: крісло 80 кр., карти фамілійні 50 кр. від особи; вступ на салю 20 кр., для селян вступ безплатний. Початок точно о 8 годинї вечером. 