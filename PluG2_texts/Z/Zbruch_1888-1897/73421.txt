◦ ◦ ◦ ◦ ◦ ◦ ◦ ◦ ◦ ◦

Вість про холєру в Гусятинщинї, подана нами оногди за Gazet-ою Narodow-ою, показала ся на щастє неправдивою. В Гусятинї померла одна особа на підозріну слабість, але секція не виказала доси холєри. А в Вільхівцях умер чоловік не від холєри, а від того, що три днї без упину запивав ся.
Міністер просвіти бар. Ґавч затвердив д-ра Стан. Смольку, професора університету краківского, на дальших 5 лїт на урядї консерватора центральної комісії для штуки і памятників историчних.
Увільненє від податків домів львівских. Міністер Штайнбах, як доносять з Відня, обіцяв п. Мохнацкому і поc. д-рови Бикови скоро і успішно полагодити петицію о звільненє від податків тих львівских домів, котрі з огляду санітарного мають бути перебудовані, але того увільненє може бути признане лише на 20 а не на 25 лїт.
Напад на суд. Дня 18 н. ст. падолиста вибирав ся зарібник Олекса Тучапскій з села Тучап, в снятиньскім повітї, до Россії, а позаяк єго жінку за якусь провину замкнено до арешту в Кутах, напав він на суд, виважив і поломив двері і грозячи урядникам жадав випущеня жінки на волю. Єго зловлено і замкнено до арешту. Przegląd видить в тім фактї вплив радикалів на селяньство на Покутю.
Шинки у Львові. Столиця Галичини належить з огляду на число шинків може до найморальнїйших міст в Европі, а що до Галичини то кожде инше місто галицке має розмірно більше шинків як Львів. В роцї 1874 припадав у Львові один шинок на 280 мешканцїв, тепер же при значно збільшенім руху торговельнім один шинок (вчисляючи тут реставрації, каварнї, цукорнї, кантини, зелїзничі реставрації і т. ин.) припадає на 350 постійних мешканцїв львівских. У всїх містах галицких припадає один шинок на 180—220 людей.
Лиха нафта. Звістно, що по наших провінціяльних місточках тяжко о добру нафту. Звичайно продають єї в найлихшім виробі т. є. з великою скількостію бензини і така нафта, експльодуючи, стала ся вже нераз причиною нещастя. За-для такої експлозії нафти повстав дня 18 н. ст. падолиста огонь в домі проф. Матіяша в Стрию. Полумінь в одній хвили обіймила дві малі комнатки і жінка та дїти професора, котрі вже поклали ся спати, чудом майже спасли ся від неминучої смерти. Самого господаря не було дома, він вийшов був відвідати недужого товариша. Що огонь не прибрав більших розмірів завдячити треба ученикам, котрі збігли ся зараз і під проводом пенсіонованого професора Царевича не лише зльокалізували, але й угасили огонь заки прибула сторожа пожарна. Річи і обстава в мешканю учителя майже цїлком згоріли.
Професор Кох мав сими днями розмову з одним журналістом, в котрій заявив, що холєра перезимує певно в Европі, дальше, що наука не має вправдї нїяких средств против холєри, але за те розпоряджує цїлим арсеналом средств і заряджень охоронних, з котрих помочію може недопустити холєри до Нїмеччини; вкінци сказав д-р Кох, що радикальним способом вигубленя холєри була би асанізація тих місць в Індіях, з-відки холєра приходить, до того потрібне солідарне співдїланє держав, а о тім тяжко думати.
Молодїж польска наміряє обходити соті роковини розбору Польщі (1793—1893) на другій рік жалобою. В тім напрямі пропаґує ся, щоби молодїж того року не бавила ся, а надто, щоби надягла стрій народний, кого-ж би на се не стало, щоби надїв бодай на голову конфедератку, стрій войска польского.
Дрібні вісти. Цїсар дарував громадї Залуче, в повітї новоторгскім, 100 зр. на будову школи. — Намістник ґр. Бадені виїхав оногди вечером до Шарош-Патак в Угорщинї до кн. Віндішґреца, де відбудуть ся лови. 