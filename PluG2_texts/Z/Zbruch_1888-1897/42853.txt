Україньскі кольонії в Болгарії. — Наука, штука і литература.

Україньскі кольонії в Болгарії.
Від одного зовсїм віродостойного очевидця почерпали ми слїдуючі цїкаві вісти о україньских кольоністах в силистреньскім окрузї.
"В роцї 1884, — розказує очевидець — я, будучи фінансовим комісарем на силистреньскій округ (очевидець єсть тепер адвокатом в Софії), по приказу свого начальства вибрав ся звідати деякі села лежачі о кілька до кільканацять кільометрів від города Силистра. Одно, і то найбільше з тих сїл, було за турецких часів черкеске. За россійскої инвазії, селяне доокрестних сїл маючи нагоду відомстити ся на Черкесах, село запалили а самих мешканцїв прогнали. Руіна і попелище по спаленім селї оставались незаселеними аж до року 1883. В тім-то роцї прийшло з Бессарабії кількадесять родин україньских, просячи нашого ряду о землю. В уряцї заявили селяне, що они були в Бессарабії робітниками у поміщиків а тепер хотїли би спокійно жити на грунтї.
"Наше правительство — розказував менї дальше очевидець — має власної землї доволї і готово навіть в деяких менше заселених сторонах віддавати землю за дармо, щоби тілько притягнути більше робучих рук до краю. Тому то на просьбу україньских убогих родин болгарске правительство згодило ся дуже радо віддати им безплатно в посїданє цїле бувше село черкеске, враз из давними єго грунтами. За яких кілька місяцїв прийшло ще більше як сто україньских родин, просячи о безплатну землю. Правительство, не маючи наразї вільного села, подїлило ново-прибувші родини на кілька частей і кожду таку часть придїлило до якогось болгарского села, так що тепер тоті болгарскі села стались мішаними — болгарско-україньскими. Згодом-перегодом явили ся в тих самих сторонах родини Чорногорцїв і стали рівно-ж просити землї. Правительство вислухало і их просьбу і порозміщувало их по деяких силистреньских болгарских селах.
"По однім роцї, коли Українцї і Чорногорцї розгосподарювалась, вислало мене правительство, розслїдити на місци стан і поведенє нових кольоністів та здати з того справу. Одного красного дня вибрав ся я в згаданій справі в дорогу.
"Зайшов я насамперед до села, де осїли Чорногорцї. Бо то в горячій день жнив. Яко подорожний вступив я до сельского "хану" (коршми) і передо мною відкрив ся дивний вид. Довкола столів сидять в ханї Чорногорцї, кождий з них здоровий і сильний як дубчак. Коли прочі жителї села, т. є. Болгаре, були в поли при жнивах, Чорногорцї попивали в ханї горівку і вино, вигравали на тамбурі, а деякі навіть танцювали аж курява збивала ся. Від коршми поступив я до кмета (війта) і зачав у него розпитувати про Чорногорцїв. Той представив менї кольонію Чорногорцїв в як найгіршім світлї. Робити, — казав кмет, — на грунтї не хотять і тілько цїлий день співали би та танцювали. Коли можна, то найлучше би их з-відси забрати.
"Відтак пустив ся я до села, де жили самі Українцї. Тут так само вступаю насамперед до хану і, правду сказати, не застав я в нїй нїкого. Коршмарем був оден цинцар (македоньскій Румун); бо, як менї розказувано, Українцї торговлею не люблять займати ся. В селї задержав ся я з вечера. Пізно вечером був я свідком дуже приятної неоподїванки: старі, молодицї, хлопцї й дївчата вертали з пільної роботи до села, а йдучи співали чудних пісень, далеко звучнїйших та красших, нїж наші монотонні болгарскі; та й голоси співаків були звучнїйші і сильнїйші, нїж голоси наших Болгар, то й пісня чистою струєю лунала воздухами. Війшовши в село, робітники роздїлили ся; кождий удав ся на вечерю до своєї хати і на-разї все стихло. Я між тим удав ся також на вечерю, на "хан". Но ледви я повечеряв, хан став наповняти ся селянами обох полів. Одні других стали частувати і при гарних співах та розговорах провели вечірний час до пізної ночи. Одно тілько неприятно мене вразило, а се, що більша часть селян в ханї попила ся. Як розказував менї кмет села (Болгарин), україньскі селяне дуже робітні і веселі, тілько-ж у них єсть такій порок, за-для котрого годї им прийти до доброго бутя. Они працюють і за себе і за других, помагають навіть Болгарам в их роботї, но не вміють заробленого гроша шанувати; усе йде на горівку і вино! Піяньство єсть причиною, що між україньскими селянами панує взглядно біднота. Деякі навіть, мимо помочи правительства, до того степени зубожіли, що не могли остатись на-дальше і мусїли вивандрувати в инші сторони, на зарібки..."
Так менше-більше оповідав менї бувшій фінансовий комісар. Пізнїйше я удав ся до міністерства внутрішних дїл (секція адміністраційно-поліційна) і там від шефа секції довідав ся, що справдї в силистреньскім окрузї жиють україньскі і чорногорскі селяне, але одні і другі що-раз більше виходять з Болгарії. Українцї беруть пашпорти до Бессарабії і Добруджі, а Чорногорцї або вертають назад до Чорногори, або деякі, не хотячи робити в поли, поробилось розбійниками і стали ся в тих сторонах язвою населеня.
Драган. Наука, штука і литература.
Марійка, татарска бранка з XVI. віку (з Покутя), нова оріґінальна руска опера в 4 образах, з повною орхестрою, Порфирія Бажаньского, викінчена і готова до ужитку рускої сцени. Наша редакція одержала таку звістку про сю оперу: "Важнїйші сторони опери: а) Все лібрето основане і переведене на поетичній не ново-літературній, по старій руско-народній ритмицї. Се перелом в рускій поезії. б) Цїле повне лібрето убране в орхестрову музику, містить гарні ситуаційні мельодії, дуети, хори і пр. в мельодійнім народнім дусї. Між тим приходять для нас незвичайні орігінальні натуралістично і гармонізовані і инструментовані: молитва полонених, молитва Татар і хор татарскій. в) Вся музика від початку до кінця не знає нї має теперішного нового західного такту (з XVII в.), но все і всюди устроєно в типовім руско-народнім, від західного відміннім тактї, опертім на натурі народних стихів, не має ознаки тактової західної на початках пієс. Другій се перелом в руско-народній музицї, характеристичний не индівідуальний, бо лежить в натурі руского стиха. За сим иде і окремий від ново-літературної поезії народний акцент відмінний, не фіктивний а правильний. Новий но натуральний устрій руско-народного такту і всего прочого єсть дїлом глубокої студії автора від довших лїт на поли руско-народної поезії, котрих мельодії збирає. г) Инструментація опери сеї цїхує ся барвою руско-народної инструментації на богато місцях, а подекуди йде автор супротив заказів західної нової гармонії. Сим опера для Руси дїло нове, оріґінальне, поворот до свого занеханого, з своєм кроєм, своєю барвою, одежію і духом. Автор тої опери кінчить ще характеристичнїйшу музику руску в своїм родї і крою двох других нових оріґінальних руских опер: "Весїлє міщаньске" на повну орхестру, котре розмаїті руско-народні цїхи музики мало що не вичерпує, і тут доперва з богатством типових прикмет руско-народної музики познакомляє, — а відтак "Олекса Довбуш, чорногорскій оришок" з прегарними оріґінальними юнацкими карпатскими звуками в своѣм родѣ також на повну орхестру." 