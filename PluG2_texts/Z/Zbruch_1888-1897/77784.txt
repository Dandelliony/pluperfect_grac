Порядки в селї Ступници.

З Самбірского.
В окрузї самбірскім над річкою Бистрицею лежить село Ступниця. Стромі береги бистрої річки і нерівний, горбковатий терен надали селу гірскій характер. І справдї село те хоть лежить на долах в долинї надднїстряньскій, але так недоступне і порозкидуване неначе яке гірске село. Люде тут добрі і до просвіти охотні, але бідні і тая то власне біда економічна проганяє их за заробком то до поблизького Борислава то по сусїдних селах, а навіть аж на Угорщину бо в селї нема у кого заробити.
Заходами попередного пароха о. И. Дашкевича засновано тут читальню "Просвіти" і дїйстно з того часу люде досить вже просвітили ся, декотрі суть членами "Просвіти", инші знов передплачують "Батьківщину" і "Читальню", (особливо та послїдна припала им дуже до вподоби за-для своїх статей церковних і господарских). Однак мимо того всего міцева читальня не розвиває ся так як могла би. Некористне положенє місцевости дуже утрудняє сходини і спільне дїланє. Але не бракує в селї і добромислячих людей. Тії то розваживши що небавом прийде складати на нову церков, бо старенька вже похилилась — почали заходитись коло того, щоби в селї заложити крамницю, як дїєсь по других селах і тою дорогою поратувати ся матеріяльно. Як задумали — так учинили. За порадою священика завязали спілку на удїлах по 2 зл. Приступило 40 членів (по більшій части бідних) і зложили на фонд коренний 80 зл., з котрим то капиталом зачали торгувати. Єще дня 8. н. ст. марта спішили люде з поблизьких і дальших хат до своєї крамницї, по сіль, нафту або цукор, щоби побачити, чи справдї Павло В. бувшій начальник громади, торгує? Як-же дуже всї радїли скоро переконали ся, що Павло дещо навіть дешевше продає як жид, що немилосердно користав з того, як люде через воду не могли до міста дістатись. Тепер прозріли вже і не зрячі, що противились тому дїлу і пізнали що жид здирав их і всї горнуть ся до нової крамницї бо мають все під рукою і дешеве і добре а до того ще самі для себе торгують, бо між спільниками стала така угода, що 1/3 часть чистого зиску віддасть ся до каси церковної на будову нової церкви, тож і сам Бог поблагословить доброму дїлу! Запримітити годить ся і се що до спілки належать крім священика також начальник громади і писар, хотяй жид, щоби доброму дїлу зашкодити, хотїв війта перекупити.
Вол. П. 