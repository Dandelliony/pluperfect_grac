◦ ◦ ◦ ◦ ◦ ◦ ◦ ◦ ◦ ◦

  З Відня пишуть нам: В суботу приїхали до Відня: Є. Е. митрополит д-р Сильв. Сембратович, епископи Пелеш і Куїловскій, крилошане Чехович і Подолиньскій, та й замешкали в рускій духовній семинарії. — Наразї владики не робили нїяких візит віденьским достойникам, відложивши их на час повороту з Риму. Митрополит приймав у себе депутацію "Громади", зложену из заступника голови п. Михайла Бігуна і двох видїлових, пп. Вол. Кадайского і Шумского. П. Бігун повитав Впреосвященого, почетного голову і покровителя "Громади", довшою краснорічивою промовою, в котрій зазначив радість віденьских Русинів що Впреосвящений стає сміло і отверто в оборонї рускої народної идеи. Митрополит приняв депутацію сердечно, подякував за привіт, тїшив ся, що віденьскі Русини мають своє товариство і оно розвиває ся що-раз красше, потім заявив, що через цїле житє стояв і буде стояти на становищи народнім і, кілько сил стане, буде трудитись для добра рускої церкви і руского народу. Депутацію представляв митрополитови о. д-р Т. Сембратович, а Впреосвящений відзначив кождого з депутатів а особливо енерґічного заступника голови п. М. Бігуна похвалою за патріотичне веденє товариства "Громади". — К. Люнин.   Огнї. В Фразї, повіта рогатиньского, повстав дня 9 с. м. по полудни огонь і знищив хату і стайню Петра Гринчака. Шкода необезпечена; причина огню неосторожність, бо малий хлопець забавляючій ся сїрниками в присутности родичів запалив приколоток соломи коло стріхи і огонь в одній хвили обняв цїлу хату. Сторожа огнева з поблизького місточка Підкаменя прибула на місце з сикавкою на ратунок.   Загадочний злочин. В Тулигловах під Судовою Вишнею, відгребали дня 15 н. ст. мая пси на грунтах належачих до обшару двірского трупа дївчини, числячої около 18 лїт. Труп був закопаний не дуже глубоко, над берегом ріки, в віддаленю 500 кроків від гостинця. Була се дївчина середного росту, округлої твари, снїда з чорним, коротко обстриженим волосєм і вистаючими устами. Труп, котрий після ореченя лїкарского лежав більше як тиждень в земли, був одїтий в довгу сорочку, яку звичайно носять сїльскі женщини і перкалеву синю спідницю, а голова і лице були обвинені хусткою. Мимо того здає ся, що померша не була селянкою — на що вказують дуже делікатні руки і старанно пообтинані нігтї, на руках і ногах — радше заходить підозрінє, що трупа умисно переорано в таку одежу, щоби убиту не можна пізнати. Суд повітовий в Мостисках зарядив в тій справі карне слїдство, але доси не удало ся ще сконстатувати, з-відки походить і як називає ся померша, тим більше що в цїлій тамошній околици не чути, щоби така дївчина де пропала.   Хотїв украсти Колюмба. На виставі в Чікаго єсть виставлена між иншим одна из найцїкавійших і найцїннїйших памяток по Колюмбі, бо урна з попелом з єго тїла. Отже саме по відкритю вистави хотїв якійсь злодїй ту урну украсти. Сторож вистави, що стояв при дверех, почув, що коло шафки, в котрій стояла та урна, щось затріщало. Він оглянув ся і побачив перед шафою якогось чоловіка, котрий отворив шафку, виймив був урну з неї і хотїв вже ховати до кишенї. Сторож кинув ся на злодїя і хотїв єго зловити, але той вирвав ся від него і втїк. На щастє випала єму урна з кишенї і так тлїнні останки великого Колюмба не пропали; урну уставлено знов на давнім місци.   Дрібні вісти. Намістник ґр. Бадені виїхав на кілька днїв до Відня. — Д-р Мих. Бобжиньскій, віцепрезідент краєвої ради шкільної виїхав до Кракова на збори товариства учителїв шкіл висших, а з-відтам виїде до Відня на конґрес фільольоґів.   Дѣло   