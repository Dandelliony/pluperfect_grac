Поклик від співацкої артистичної дванацятки Русинів-академиків.

Як минувших лїт, так і сего року ми підписані зорґанізували добірну дванацятку співаків, котра би в порозуміню з місцевими комітетами устроїла в більших містах концерти на необмежений дохід фонду будови руского народного театру. Цїль наша ясна і взнесла: підчас академічних студій раді би й ми докинути де-що до позитивної громадскої працї; певні ми, що идеєю сею не лиш ми переняті, а що поруч стоять не то сотнї, а тисячі людей, все готових станути там, де йде в якім би то не було напрямі о користь дорогої вітчини, святої справи рускої. Повертаючи кораблем из славної ческої прогульки "Бояна" — зродилась в нас тая гадка, котру хочемо зреалізувати. Взиваємо всїх людей доброї волї, випробованого характеру і зелїзної енерґії, станути до дїла поруч з нами, просимо засновувати місцеві комітети. Нехай всюди тілько один щирий чоловік найде ся, — ми певні за успіх! Звертаємо увагу нашу в головній мірі на міста Сянік, Дрогобич, Стрий, Самбір, Миколаїв, Станіславів, Коломия, Чернівцї, Залїщики, Борщів, Копичинцї і т. д. — і просимо тамошних патріотів о поміч. Час відбутя прогульки від 1 до 20 н. ст. вересня с. р. Сили співочі як найлучші, переважно солісти і члени "Львівского Бояна", окрім того пяніст і декляматор. Но концертах відбудуть ся танцї.
Дохід — як згадано — призначений на фонд будови театру. Всїх сили повинні звернутись на те, щоби єго збільшити; хто був в ческім "Divadl-ї" — той ледви чи не пережив гіркої хвилї, згадавши про брак такої институції у нас. Але треба роботи на цїлій лінії, нехай всяка одиниця зробить те, що до неї належить в даній хвили, а все певно випаде гарно. Ми завернемо всюда туди, де нас кликати-муть і де сподіваний буде хосен для провідної идеї прогульки.
Заявляємо також, що ми не стоїмо в звязи з рівночасно завязаною "шіснацяткою", — що в руках наших спочивало в великій мірі веденє послїдних двох вандрівок, а також участь в торічній артистичній прогульцї, надто цїловитий провід першої прогульки артистичної в роцї 1889. З другої сторони ручимо за тактовне, безкористовне і солідне веденє прогульки. Удавати ся у всїх справах треба як найскорше до провідника прогульки.
У Львові 1 н. ст. серпня 1891.
Іосиф Партицкій [з віденьскої "Сїчи"] провідник прогульки, почта Отинія. — Остап Нижанківскій [з "Бояна"] яко діріґент. — Д-ранд Иван Гриневецкій [з віденскої "Сїчи"] і Олекса Венгринович [з "Бояна"].
(Р. S. Просимо Хв. Редакції ґазет "Гал. Русь", "Нар. Часопись", Kurjer Lw., "Батьківщина" і "Буковина" о повторенє повисшої відозви.) 