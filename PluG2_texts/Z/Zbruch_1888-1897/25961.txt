З Роздолу пишуть нам:

Моральним обовязком єсть, подати до загальної відомости дещо про роздільских міщан, котрі послїдними часами що раз більше почали забиратись до праці щоби стати в рядї наших интелигентних міщан руских. Подані низше факти набирають ще тим більшої ваги, що всякій почин і заохота до дїла виходить майже з-поміж самих міщан. Тихо, без голосних нарад завязали а радше відновили добромислячі міщане читальню в Роздолї. Давна читальня упала по двох роках существованя головно за для браку хати, а як лиш тепер було де притулитись, так зараз зібралися наші міщане, щоби утворити для себе осередок товариского і духового житя. Загальні збори відбулися дня 4 н. ст. серпня і на них вписалося над 40 осіб в члени товариства а тепер се число доходить до 60-ти осіб. Правда, мале се число як на Розділ, але видїл читальнї має надїю, що вскорї буде і понад сотку членів. Вкладка мала 50 кр. річно, бо годї і так вже обігнатись всяким драчкам. В читальни суть рускі народні газети і видавництва, але все даєся чути великій брак книжок до читаня. — При читальни завеличлени науку співу хорального і що вечера заповнюєся простора світлиця читальнї пильними співаками та по цілом містї розлягаєся гармонійний спів хоральний. Науку співу обняв п. А. Крушельницкій, правник, а своєю доброю методою науки та лагодним і вирозумілим поступованєм заохотив всїх до науки і до поступу в співі. — Явним доказом розвою і житя читальнї були перші товарискі вечерниці. В день уродин цісарских зійшлися члени читальнї по вечірни та перевели кілька годин весело і любо. Член о. Д. Лопатиньскій подав коротку житєпись цісаря і внїс многолїтство, котре хор відспівав разом з имном австрійским. Опісля почались розмови, переплїтані деклямацією деяких молодших членів, і скінчилися аж о год. 10-тій вечером. При тім устроїли зібрані члени скромненькій пир в комнатї читальнї. Такі вечерниці подобались всїм і коли розходилися домів, обіцяли всї, що і на другу недїлю і кождої недїлї будуть сходитись та забавлятись в читальни а не по жидівских шинках. 