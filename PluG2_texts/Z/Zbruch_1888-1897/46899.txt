◦ ◦ ◦ ◦ ◦ ◦ ◦ ◦ ◦ ◦

Монастирі Василіяньскі в Жовкви і Крехові мають переняти сими днями під свою управу зреформовані Василіяне.
Конскрипція в Галичинї. З-під Бучача пишуть так про переведенє конскрипції в тамошних сторонах: Засїдає дотичний "комісар", розкладає конскринційні аркуші і виписує потрібні дати. На питанє війта, чи не треба би прикликати священика, відповідає "комісар", що не треба. Єсли же явить ся священик і замітить, що многі важні річи припускає ся в рубриках, н. пр. чому "комісар" не питає про віроисповіданє та мову, одержує відповідь, що ті рубрики виповнять ся пізнїйше в сей спосіб, що греко-католикам запишесь руска а римо-католикам польска мова. "Впрочім — додає звичайно "комісар" — my mamy swoję istrukcyą."
Концесія на будову зелїзницї. Пос. Стан Щепановскій, як подає часопись О własnych siłach, одержав концесію на продовженє будови льокальної зелїзницї коломийскої з Вербяжа до копальнї вугля камінного в Мишинї. Необавки має прибути комісія, щоби розслїдити терен.
Страшна пригода. З Копичинець пишуть: Дня 20 сїчня вечером, панни Теофіля і Станіслава, доньки п. Володислава Тустановского, наливали нафту до лямпи. Одна з них держала горючу свічку а друга наливала нафту. Нафта, розумієсь, була жидівска, отже змішана з бензиною. Бензина, улїтаючи ґазом у воздух і наповнивши довкола воздух, заняла ся від поломени свічки і бухнула величезним огнем. В одній хвили обі панни станули в поломени а хоч ратунок був спішний, мала єсть надїя удержати панну Теофілю при житю.
Статистика огнїв в копальнях. Висші суди краєві у Львові і Кракові прирекли видїлови краєвому надсилати справозданя судових знатоків о причинах огнїв, повстаючих в копальнях нафти або воску земного, єсли огнї ті будуть предметом судово-карного слїдства. Тепер же віднїс ся ще видїл краєвий в тій справі до староства гірничого в Кракові, підносячи в своїм письмі, що з відозв висших судів краєвих прийшов до пересвідченя, що крім ореченя знатоків судових видає ся і служить нераз до тих оречень за підставу слїдство державних урядників гірничих. За для того просить видїл краєвий староство гірниче подавати ті ореченя ц. к. урядів гірничих до єго відомости, у важнїйших случаях, будучих предметом судово-карних слїдств, бо — після гадки видїлу краєвого — зібраний в сей спосіб матеріял мабуть кине немало світла на причини тих нещасних пригод, котрих вправдї не можна цїлком ухилити, але котрих скількість і число жертв зменшити повинні старатись як власти державні і краєві так і особи фахові.
Лови на вовка в селяньскій хатї. N. fr. Presse подає з Тарнова таку вість: В селї Пшепендові, пов. тарнівского, цїле населенє було дуже наполохане, бо появились численні вовки, котрі навіть в білий день крутились недалеко від хат. Селянин, Ґавел Пйонткевич, сидїв з численною родиною в світлици при полуденку. Нараз всї зжахнулись, бо почули, що их пес заскавулїв жалістно на дворі, по хвили через вікно розбивши скло, вскочив у хату а за ним вовк поміж зібраних людей. Жінки закричали, мужчини почали голюкати і вовк настрашив ся та чим скорше хотїв утечи туди, куди вбіг у хату. Та вже і господар набрав відваги, прискочив до вікна і в сам час хопив вовка за задну лабу, та хоч вовк сильно пручав, не пустив єго, бо вовк цїлим тїлом звис з вікна на діл головою. Старшій син вибіг на двір і сокирою розчерепів голову вовкови. Опісля ликували в селї з сего геройского дїла, випивши много фляшок горівки. — Мабуть се добре зложена байочка сезонова бо села Пшепендова нема в Тарнівскім.
Дрібні вісти. Громада Андрушківцї, пов. саніцкого, одержала від цїсаря 100 зр. підпомоги на будову школи. — Латиньска капітула львівска надала опорожнену канонію д-рови Жигм. Лєнкевичеви, професорови краківского університету, і тим самим вість, мов би сю канонію мав одержати еп. Гриневецкій, показалась неправдивою. — Д-р Буйвід, варшавский лїкар, оголошує, що дослїдами дійшов до средства, дїлаючого анальоґічно і маючого анальоґічний склад з лімфою Коха. Д-р Буйвід назвав своє средство "туберкуліною". 