Ще з нагоди вибору посольского в окрузї сокальско-равско-жовківскім.

  Хто вибрав послом старосту жовківского, п. Ляникевича? — те питанє прояснює ся з-вільна різнородними дописями, уміщеними в краєвих дневниках. Польскі дневники всї майже без виїмки судять, що анї правительство краєве, анї головний комітет виборчій польскій в тім виборі не мали рук своїх. Рускі дневники подивились на цїле дїло зовсїм инакше. Они провірили факт, що всї три старости в послїдній хвили по указу з гори форсували вибір старости жовківского і що голоси, які мали упасти на кандидатів руских, забрано для п. Ляникевича. Де-ж лежить правда?   Щоби дізнатись правди, хочемо зовсїм обєктивно представити хід акції виборчої, о скілько ми вже про неї поинформовані.   Фактом єсть, що дня 27 вересня центральний виборчій комітет рускій на засїданю своїм одноголосно заявив ся за кандидатурою проф. Вахнянина.   З Рави донесено нам, що там-же дня 10 жовтня зїхались маршалки всїх трех повітів і на тім зїздї члени видїлу равского, оо. Мазикевич з Диниск і Долошицкій зі Щирця піднесли кандидатуру професора Вахнянина, а зібрані, принявши се до відомости і не рішивши справи остаточно, полишили питанє кандидатури до рішеня центральному комітетови польскому. Того самого дня зїхались в Раві і всї три старости та й одноголосно признали, що найвідповіднїйшим кандидатом був би проф. Вахнянин. Справозданє о тім пійшло скоро потому до краєвого правительства.   Дальше звістно всїм, що дня 10 жовтня скликали д-р Король і д-р Дрималик своїх довірочних мужів до Жовкви і поставили там кандидатуру о. Роздїльского. Звістно і те, що о. Роздїльскій приняв ся кандидатури условно, т. є. на той випадок, наколи би хто хотїв ставати кандидатуру о. Грушкевича з Куликова, а личність о. Роздїльского змогла тую кандидатуру побороти.   Опісля в днях 17, 18 і 19 жовтня відбули ся в Раві, Жовкви і Сокали збори правиборцїв, на котрих явились оба рускі кандидати і зложили свою исповідь політичну. Ухвалено при тім більшостію голосів в Раві і Жовкви піддержати кандидатуру о Роздїльского, а в Раві поручено єму не вступати до клюбу руского, а лишитись "диким".   Почавши від д. 19 жовтня через десять днїв переводжено у всїх трох повітах правибори під виразним окликом: Кандидатами суть лише дві висше згадані личности, а сторона польска не поставить нїякого кандидата, бо сей округ виборчій був в руках руских і на основі проґрами правительства центрального "uti possidetis" — має полишити ся в тих-же руках. Додамо, що така сама ухвала запала і на зїздї маршалків в Раві, а і правительство краєве придержалось тої максими.   Що виборцями з сел вийшли війти, писарі, учителї, а навіть интеліґентні Поляки, се поясняєсь тим, що духовеньство, давши повну віру комісарям виборчим, що польскої кандидатури не буде, прикладало мало ваги до личностей виборцїв. Таким чином стало ся, що старости — крім значного числа виборцїв з місточок і голосів вірільних [над 150] мали ще звиж 150 виборцїв сїльских, від них самих вповнї зависимих і послушних евентуальним розказам.   Дальшим фактом єсть то, що центральний комітет польскій дня 28 жовтня признав вправдї засаду, що з округа виборчого жовківско-равско-сокальского повинен вийти послом Русин, але сей комітет спротивив ся обом кандидатурам поставленим Русинами.   Правительство краєве найшло ся через те, [як написав львівскій кореспондент Czas-y, що пише під шифрою K.] в труднім положеню, але мимо того оно не видвигнуло нїякої третьої кандидатури, анї рускої, анї польскої, і до недїлї т. є. до 5 падолиста, [на один день перед виборами] не було анї в дневниках краєвих, анї в офіціяльних кружках, нї на устах интересованих людей нїякої кандидатури окрім двох висше згаданих.   Правда, були декому звістні ті заходи, які робив п. Карчевскій в Сокальщинї, а пп. Гавзер, Пуницкій і Розвадовскій в Жовківщинї против обох кандидатур руских але есенцію тих заходів держано в найбільшій тайнї. Яка була ся есенція, показалось по довершенім уже виборі. В "Przegląd-ї" львівскім помістили пп. Розвадовскій і Пуницкій комунікат, де сказали, що кандидатуру п. Ляникевича поставив місцевий виборчій комітет польскій в Жовкви, а то длятого, бо центральний комітет польскій спротивив ся обом руским кандидатурами. В Жовкви — як нам донесено пізнїйше — уже по виборах говорено собі, правда, тихцем на ухо зараз по правиборах [отже межи 1 а 9 падолиста], що в послїдній хвили кандидатом буде староста жовківскій, але поговорки ті видавались неимовірними з огляду на те, що нїхто не припускав щоб урядник політичний без призволеня правительства міг приняти ся кандидатури. В Раві і Сокали виринули поголоски про кандидатуру старости жовківского на день перед виборами. Але загал, навіть виборцї-Поляки і жиди, не знали о нїчім. Противно, всюди говорено зовсїм явно, що правительство краєве велїло старостам не дїяти нїякої пресії на вибори, а що більше симпатичною для загалу єсть кандидатура проф. Вахнянина. Говорено також, — і ми се провірили у жерела — що деякі Поляки интерпелювали проф. Вахнянина письменно в справах політичних та національних — і з єго відповідей були вповнї вдоволені.   Вість о наглій кандидатурі п. Ляникевича наспіла до Сокаля аж в недїлю о годинї 7-ій вечером і про неї заговорено в містї яко о річи зовсїм певній. До Рави прийшла така вість аж о 8.45 рано в сам день вибору. Обі вісти наспіли телєґрафічною дорогою. І — як сказано нам — телєґрама містила ті слова: "Wskazówki Hausera dobre". Видко з того, що п. Гавзер, судья жовківскій, уже перед тим подавав до Рави і Сокаля "wskazówki", щоб вибирано п. Ляникевича.   І ось тут лежить вся загадка. Розходить ся именно о питанє хто апробував чи санкціонував згадані "wskazówki" в такій формі і з таким авторітетом, що оба старости підчинились им безусловно і в послїдній хвили, в день виборів, кинули офіціяльний оклик чи розказ, що всї від них зависимі виборцї, интеліґенція польска, вірилісти і жиди мають свій голос віддати лиш на п. Józefa Lanikiewieza, до чого навіть були підготовлені карточки з именем старости?   То питанє належало би прояснити, бо в нїм лежить суть справи. І ми би раді почути відповідь на сей ребус з уст тих дневників польских, що безперестанно удержують, мов то на вибори п. Ляникевича нїхто не впливав, т. є. анї краєве правительство, анї центральний комітет польскій. Се питанє мусимо лишити отвертим...   Дѣло 