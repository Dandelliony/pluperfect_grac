Погода в Перегиньску. — Управа тютюну.

З Перегиньска пишуть нам (з д. 30 н. ст. грудня): Читаючи між новинками, що на Поділю упав такій снїг, що з днем 27-го грудня мусїли застановити рух на зелїзници між Чортковом а Гусятином, здивувало се нас дуже, бо в тім часї у нас в Перегиньску через три днї, з малими перестанками, падав дощ при — 3° Реомира, і в наслїдок того ціла земля покрита ледом. В горах має бути таке тепло, що весь снїг стопився, а рїка Лімниця значно прибула.
Зі Косівщини пишуть нам: Цікава дуже річ з управою тютюну. Хто не вірить, той переконаєся о тім з сеї дописи. Маєте знати, може і знаєте, що весь збір тютюну, якій-би він і не був, мусить бути проданий в дотичнім маґазинї і то в означенім часї. Але того певно не знаєте, що по маґазинах платять часто заледве одну пяту або трету часть того, що він варт. Представте собі бідного селянина, котрий працював цілий рік коло тютюну: ціла єго надїя то сей тютюн, аж тут чує, сей взяв 15 зр., тамтой 10 зр. за такій самий, а може і лїпшій. Треба-ж, що на покусу здибуєся він з гуцулами, вірменами або жидами, а ті дають єму за єго тютюн 30 або 40 левів. Грошей треба, податок тисне, ну, він і продає. Довідуються стражники, і приходиться біднязї заплатити 80, 100, а навіть і 200 левів кари. Щоби заплатити таку кару, мусить бідний селянин продати всю свою худібку або навіть і поле. Такій случай трафився у нас недавно. Ґаздам прийшлось платити навіть по 300 левів за різні тютюнові провини. Оден з них, бідненькій собі таки добре, дістав 80 левів кари. Рекуровав, та не помогло. Що-ж він робить? Бере свідоцтво убожества і подає заявленє, що він такої суми заплатити не годен. Отже переміняють єму 80 зр. кари грошевої на 16 днїв арешту. Цікаве, правда? А ще цікавійше, що до арешту взяли єго 23-ого грудня л. ст., поверне отже 7-ого сїчня лат. ст., значить, святкувати буде в Ивановій хатї! Вже-ж в виду таких фактів годї, щоби управа тютюну у нас підносилася. Не поможуть нї вандруючі учителї, ні Towarzystwa Gospodarcze, анї резолюції соймові. — Ас. 