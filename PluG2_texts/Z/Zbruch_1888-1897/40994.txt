◦ ◦ ◦ ◦ ◦ ◦ ◦ ◦ ◦ ◦

Руско-народний театр переїздить з Любачева до Сокаля, де відбудесь перше представленє в суботу, дня 6 н. ст. вересня. З Сокаля переїде театр на кілька представлень до Жовкви, де гостив перед двома роками і тїшив ся великою симпатією зі сторони патріотичної публики рускої. Гадаємо, що і тепер сі обі місцевости не заведуть надїй, які покладає на них дирекція театру, та що руска интеліґенція, місцева і з околицї, численно буде являтись на представленях.
Громада Брустури в Коломийскім купує від камери около 800 морґів ґрунту за звиж 13.000 зр. Часть купує громада, а часть поодинокі ґазди.
Проф. д-р Михаил Борисикевич, ново-вибраний ректор університету в Инсбруцї, зрезиґнував зараз по виборі з того почестного уряду, на котрий не дозволяв єму цїлорічне занятє на очній місцевій клініцї, а надто несенє помочи слабим на очи підчас побуту на вакаціях в Зарваници в Галичинї.
Самоубійство. Дня 28 н. ст. серпня застрілив ся в Опришівцях капраль, трубач 4 швадрону уланів, стоячих в тім селї на кватирі.
Гомерової "Одиссеї" в перекладї україньскім, виданої сего року у Львові, цензура россійска не "зволила" пропустити до Россії (хотяй Гомер не "сепаратист" україньскій і не гадав відривати від Россії земель руско-україньских...). Якісь же мотиви мусїла подати цензура россійска? Так єсть, подала, а именно: "Дозволеніє ввоза Одиссеї било би косвенним признанієм со сторони правительства малорусского язика..." От що! Сказано зовсїм не обвиваючи в бавовну. І при такій нетерпимости супротив язика 20-міліонового народу — може россійска праса ще дивувати ся, що Русини не одушевляють ся, для Россії!..
Метеор першорядної величини бачено 18 серпня о 9-ій год. вечером в Станіславові. Зявище тревало кілька секунд.
Печать університету въ Бернї в Швайцарії десь заподїлась перед кількома лїтами. Украв єї доцент сего університету Ґотен и при помочи єї поробив кількадесять людей докторами, бо продав им фальшиві дипльоми докторскі по 600 франків за штуку.
Дрібні вісти. Намістник і маршалок вернули до Львова; першій из своєї подорожи в Тарнівске a другій з Дзикова. — П. Володиславови Пілятови, габілітованому доцентови економії в університетї краківскім, дозволив міністер просвіти перенестись на львівскій університет, именуючи єго доцентом економії. В Станіславові виступила червінка епідемічно. 