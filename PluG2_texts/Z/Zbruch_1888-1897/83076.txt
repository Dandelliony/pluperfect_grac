◦ ◦ ◦ ◦ ◦ ◦ ◦ ◦ ◦ ◦

Збори львівских робітників, які відбули ся вчера в сали ратушевій закінчили ся великою бійкою соціяльних демократів з "независимими". Збори були скликані, щоби вислухати справозданя з конґресу ціріхского, але не могли скінчити ся за-для загальної сварнї і криків обох партій. Вкінци прийшло до бійки, на котрій найгірше вийшли провідники партій Еліясевич і Козакевич. Еліясевича побито і він удав ся на стацію ратункову, а Козакевича сховано десь в сїнях перед напастуючими противниками.   Реорґанізація шкіл в Галичинї. Дня 1 н. ст. вересня війшов в житє новий плян науковий в народних школах Галичини, потверджений дня 13 сїчня міністерством просвіти. Після нового пляну роздїлені народні школи на два типи одно- до чотироклясових для сїл і пяти- до шестиклясових для міст. В двох висших клясах шкіл 5 і 6 клясових буде викладати ся наука рисунків промислових, рахунковости і фахові науки двома учителями. Для образованя таких учителїв отворено у Львові і в Кракові спеціяльні курси.   Рада громадска в селї Рибнім коло Станиславова ухвалила на внесенє свого начальника п. Ивана Гальки, щоби громадяне в недїлї і рускі свята не ходили до міста на купно, до лїса збирати ягоди та гриби, і взагалї правдиво по христіяньски обходили днї святочні — і то під карою 2 зр. Від часу повисшої ухвали нї один громадянин не нарушив недїлї або свята.   Скарлатина лютить ся епідемічно в Бережанах. В наслїдок того замкнено від минувшого тиждня народні школи на необмежений час.   Ґімназія стрийска — як нише тамошна ґазета — підупадає. В роцї 1891 записало ся до сеї ґімназії 420 учеників, в 1892 роцї 380, а сего року вже лиш 330.   Експльозія набою динамітового. Иван Вроньскій, міщанин з Яслиск, купивши від якогось жида на Угорщинї набій динамітовий, щоби ловити рибу в Ясїлцї, запалив сей набій так нещастно, що потерпів при вибуху тяжкі рани. Руки єму порозривало, а одно око цїлком єму витекло. Лїкарі не роблять надїї на удержанє Вроньского при житю.   Колишний львівскій адвокат д-р Яцковскій купив тими днями село Кобильницю руску у Вольфельда за 148.000 зр.   В ґімназії жіночій у Відни отвирає ся сего місяця друга кляса. Вписи відбудуть ся 16, 18 і 19 с. м. Вступаючі ученицї мають предложити метрику, свідоцтво щіпленя віспи, свідоцтво шкільне і зложити вступний испит.   Божество вельосіпеду. Вершиною всїх спортів являє ся сегодня вельосіпед (ровер). "Великій старець" звістний цїлому світови анґлійскій премієр Ґлєдстон, коли не міг уже рубати дров, почав їздити на ровері. А голосний италійскій професор Монтеґацца так запалив ся до "колесної їзди", що називає єї побідою людскої мисли над матерією... Се чудо рівноваги, простоти, легкости, максімум сили і мінімум напруги, вершина скорости і знаменитости. Перед нами стає з могили Меркур старих Греків, живий і скорий, а се біцикль. — По такім "славословію" страх як виростуть крила усїм вельосіпедистам.   Дрібні вісти. Дня 24 н. ст. вересня відбуде ся в Утїшкові вінчанє панни Иванни Винтоняківної з окінченим богословом п. Теодором Сахном. — Кароль Киселька, презідент львівскої палати торговельно-промислової, промисловець і властитель бровару, звістний в широких кругах нашого краю, помер в суботу в полудне у Львові. — Дня 15 н. ст. вересня в ночи закрали ся злодїї на під приходства в Горбачах і забрали місцевому парохови о. Дан. Лейкому постїль, полотна, солонину та й другі річи. Всяке підозрінє вказує на кількох місцевих урвителїв, що серед темної і бурливої ночи, приставивши чужу драбину до вікна від стриху, сповнили крадїж.   Дѣло 