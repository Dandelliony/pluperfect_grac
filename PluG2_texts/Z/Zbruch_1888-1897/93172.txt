◦ ◦ ◦ ◦ ◦ ◦ ◦ ◦ ◦ ◦

  Бл. п. Омелян Огоновскій. Нинїшний похорон бл. п. Омеляна Огоновского відбуває ся — після волї родини на єї кошт, а не коштом громади львівских Русинів-народовцїв, взглядно товариств руско-народних. Комітет похоронний, вибраний громадою, зібрав ся вчера в сали засїдань "Просвіти" для наради над порядком похорону. По відправі в церкви Успеньскій похід похоронний має йти ринком, відтак улицею Галицкою, площею Бернардиньскою і т. д. на кладовище Личаківске. За домовиною після родини і сенату університетского ступати будуть відпоручники всяких товариств з вінцями. На кладовищи промовлять над могилою: проф. Иван Верхратскій в имени товариства "Просвіти", проф. Вол. Шухевич в имени громади народовцїв і оден з академиків в имени рускої університетскої молодежи. Нинї похоронний обряд бл. п. Омеляна зачав ся о 8-ій годинї рано винесенєм тлїнних останків до Успеньскої церкви в присутности Впр. митрополита Сембратовича, котрий відправив в церкві тиху службу Божу. Перед 11-ою годиною розпочала ся соборна служба Божа при священнодїйстві пралата о. Білецкого в сослуженю многих священиків і діяконів, при чім співав прекрасний хор питомцїв рускої семинарії духовної. З початком служби Божої явив ся in сorpore академічний сенат львівского всеучилища з педелями і инсіґніями університетскими. Церков битком набита вірними так, що годї перетиснути ся. Наву заняла головно интеліґенція духовна і світска без різницї сторонництв, а ґалєрію молодїж. В церкві бачили ми депутатів з різних сторін. [З Рогатина прибули в депутації також два селяне-господарі з вінцем.] Величавий тетрапод густо украшений вінцями від почитателїв незабутного покійника. Межи иншими замітили ми вінцї на передї від родини і єї членів а по боках від товариства "Просвіти", від товариства имени Шевченка, від "Рускої Бесїди", від буковиньских Русинів, від руских богословів, від академічних руских товариств, від ремісничого товариства "Зоря", від "Народної Ради", від філій товариства "Просвіти" в Коломиї і Рогатинї, і богато инших.   Віденьскі часописи, нотуючи факт побуту буковиньского митрополита у Відни, голосять, що не за довгій час має бути именований суфраґан Русин з правом адміністрації і контролї справ буковиньскої православної церкви.   Nowa warownia na Rusi. В рускім селї Делїєві, станиславівского повіта, посвятив оногди инфулат станиславівскій кс. Кершка костел, збудований коштом властительки села п. Цивіньскої, кс. Кершки і тамошних латинників.   В процесї о. Иларія Гошовского, декана і приходника в Журавнї, заступника маршалка ради повітової в Жидачеві, обжалованого державною прокураторією в Самборі о підбурюванє селян і міщан до збіговища і погроз дїдичеви Скшиньскому [своякови намістника ґр. Баденього] і єго сторожи — відбула ся в четвер і пятницю минувшого тиждня друга розправа перед трибуналом окружного суду в Самборі. [Першу розправу, на котрій в зимі с. р. засуджено о. Гошовского, узнав касаційний суд неважною.] Ся друга розправа виказала, що о. Гошовскій не підбурював своїх парохіян, а хотїв их лише мати свідками на місци провізоріяльного спору межи дїдичем а приходством, і на тій основі трибунал увільнив єго від вини і кари.   Редакція радикального орґану "Народ" оповіщує в остатнім своїм числї, що уже з днем 7 падолиста с. р. переносить ся з Коломиї до Львова "з оглядів партійних". Розуміє ся, разом з часописію переносить ся і єї редактор п. М. Павлик.   Товариство взаїмної помочи приватних офіціялістів числило з днем 30 вересня с. р. 2345 дїйстних членів з 10.417 удїлами і 23 участників з 84 удїлами з загальною річною вкладкою 63.006 зр.; спомагаючих членів 47 і почетних 11. — Майно в віддїлї запомог виносить готівкою 31.991 зр. 64 кр., в ефектах 452.580 зр. і в двох реальностях вартости 59.550 зр. Виплачено на запомоги для неспосібних до працї, вдів і сиріт, на видатки адміністраційні і похоронні 3.210 зр. 48 кр. — Се товариство истнує 27 лїт і за той час виплатило на емеритуру 550.000 зр.   Сензаційна поголоска. Черновецка ґазета "Bukowiner Rundschau" пише: "Ледви можлива до увіреня вість кружить від якогось часу і удержуєсь упірно. Говорять, що якогось високого достойника войскового, знаного в тутешнім краю, стаціонованого опісля в однім з ґарнізонових міст, увязнено під замітом проданя плянів кріпости. Цїна купна мала виносити міліон. Богато визначних личностій є притім скомпромітованих. Поголоску сю нотуємо з всякою резервою, бо з огляду на становище интересованих осіб годї справдї дати їй віру.   Дрібні вісти. Намістник ґр. Бадені і віцепрезідент намістництва Лідль повернули до Львова. — На Руґії, острові Балтицкого моря, завалив ся шпиталь з 600 хорими а з тих богато згинуло під звалищами. — Віцепрезідент висшого краєвого суду Тхоржницкій, відбувши візитацію окружного суду в Тернополи і повітових судів в Микулинцях і Зборові вернув до Львова. — Оперовий співак п. Мишуга виїхав для поратованя здоровля до Абації. — У Львові помер емеритований полковник краєвої оборони, Антін Хітрий де Фрайзельсфельд в 62 роцї житя.   Дѣло   