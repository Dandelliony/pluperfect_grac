◦ ◦ ◦ ◦ ◦ ◦ ◦ ◦ ◦ ◦

Пос. Охримович, про котрого донїс оногди Kurjer Lwowski, що вислав в имени міста Дрогобича привітну телєґраму пос. Леваковскому за єго антіцарску демонстрацію, заявив у вчерашнім числї того-ж Kurjer-a, що такої телєґрами не висилав. Нинї пояснює Kurjer, що підпис пос. Охримовича дістав ся на згадану телєґраму в наслїдок похибки.   Засїданє "Клюбу Русинок" відбуде ся завтра, в суботу, о годинї 4-ій пополудни в сали засїдань "Просвіти". На порядку дневнім справа загальних зборів і заснованя Жіночої Спілки промислової. — Г. Шухевичева.   Нещастна пригода. На зелїзничій стації в Угерску, стрийского повіта, переїхав поїзд дня 8 н. ст. падолиста кондуктора Андрія Лукашевича зі Стрия, котрий вертав ся разом з женою зі Львова. Догадують ся, що Лукашевич кинув ся сам під колеса поїзда в самоубійчім намірі, однако які мотиви руководили ним, доси незвістно.   Перед львівским судом присяжних відбувала ся вчера карна розправа против Войтїха Макуховского з Рясної польскої під Львовом, обжалованого о крадїж і підпаленє. Макуховскій, що обезпечав був свою хату в товаристві "Славія" підпалив єї сам дня 1 н. ст. мая с. р., в наслїдок чого погоріло тогдї в Рясній 71 господарских будинків. — Обжалований, 28-лїтний високій мужчина був до 2 н. ст. червня цїлком здоровий на умі і аж від того дня удає божевільного, помимо того, що кульпарківске заведенє, де був на обсервації, видало ореченє, що він цїлком здоровий. У вязници не приймав нїякої їди і нї до кого не говорив. При розправі, держаний возьними, виривав ся і що хвилї вставав. На питанє провідника і розправи нїчого не відповідав і удавав, немов би не знав, що хтось до него говорить. Супротив того на внесенє оборонця і прокуратора відложив суд розправу і ухвалив відослати Макуховского до клініки в Кракові на лїкарску обсервацію.   Пошести. Як з Бродів доносять, ширять ся між тамошною дїтворою скарлатина, діфтерія і кір. В наслїдок того замкнули власти дві найнизші кляси при брідскій женьскій школї аж до 21 н. ст. падолиста з тим додатком, що мають наступити до тих кляс нові вписи. — В видїловій женьскій школї а також і в 6-клясовій мужескій школї дає ся відчувати велика недостача кляс, так що мимо заведеної одноразової науки, мусять деякі кляси мати науку і пополудни. Найбільше дає ся тая хиба в знаки тогдї, коли припадає наука реліґії.   Гончій лист. Віденьскі і пештеньскі дневники оголошують гончій лист за якимсь ґр. Борковским і єго спільничкою Стемпаковою, вдовою по лїкари, против котрих внесено жалобу о обманьство. Обоє мали від якоїсь властительки більшої посїлости під покривкою, що ґр. Борковскій оженить ся з нею, витуманити значну грошеву суму, а діставши гроші в руки, зникли без слїду.   Лїкарок має доси північна Америка 2011. З того числа 121 посвятило ся гомеопатії, 70 хірурґії, 610 жіночим недугам, 70 психіятрії, 65 ортопедії, 40 окулістицї, 30 елєкро-терапії, 14 недугам уха, — 95 єсть доцентками в школах для акушерок, в медичних колєґіях і університетах. Всї прочі займають ся загальною медициною.   Дрібні вісти. Віцепрезідент намістництва Лідль повернув з візитаційної подорожі до Львова і обіймив урядованє. — Головою товариства "Лютня" у Львові вибраний Тад. Чапельскій. — В Новім Санчи помер тамошний бурмістр д-р Кар. Славик в 63-ім роцї житя. — На львівскій виставовій льотерії виграла 5.000 зр. — як доносить Neues W. Tagblatt — якась Мілєр з Відня.   Дѣло   