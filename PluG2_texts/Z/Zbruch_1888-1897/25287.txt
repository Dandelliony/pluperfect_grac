З Коломиї.

(Вечерок товариства "Родина".)
"В Коломиї найлїпше знають бавитися" — сказав один з домородних наших философів, а сам заховався за всїлякого рода анонимами. Нам не випадає що вищого сказати о вечерку устроєнім д. 1 серпня молоденьким ще товариством "Родина" при співудїлї львівских богословів. Концерт удався добре, танці після того випали недостижимо, а не вимушена щиро-руска забава протяглась пізно до білої днини.
Ми задержимо перо своє нарочно крихітку над концертною частею. Єї розпочав адвокат совітник Ильницкій вступним словом. Бесїдник піднїс вартість хвилї тим, що як-раз з сим днем входить в житє товариство "Родина"; відтак пояснив єго ціль і значїнє. По вступнім слові виступив на естраду хор богословів львівских. Після нашого погляду попсував він сим разом тоту добре випробовану фирму богословских хорів, помимо своєї численности склад єго виказував сильний брак тенорів, а найпаче милосердились знатоки над другим тенором. Сю ситуацію добре здаєсь порозумів диригент п. Остап Нижанковскій, бо постарався о те, що хор представлявся яко-тако. Найлїпше випав хор Бажаньского "До бою!" — потім (тілько з деякими похибками в тактї) композиція Нижанковского "З окрушків", — дуже добре, як на склад хору, йшло Вахнянина "Наша жизнь" з дуже добре обсадженими сольовими партіями пп. Зенона Кириловича і Богдана Курпяка, а на послїднім хиба місци покладемо Абта "Сонце Боже вже спочало". — Правдивою окрасою і кульминаційною точкою вечерка мусимо назвати деклямацію п-ни Кульчицкої. Сего роду интерпретація поеми Масляка "Слюб" заслугує справдї на як найбільше узнанє. — Те саме можна-би сказати і о грї фортепяновій п-нї Олесї з Бажаньских Озаркевичевої: з питомим собі артизмом відограла она Лисенкову "Рапсодію", а також акомпаніяментом спомогла знаменито сольові і хорові продукції. — Из сольових продукцій піднести належить сольоспїв п. Кириловича. Спївак сей розпоряджає без сумнїву добрим матеріялом голосовим і спїває, як на аматора, навіть дуже вдоволяючо, але-ж вся хиба була в тім, що сам кусник Нижанковского тріо "Минула лїта молодії" — не надавався до єго голосу і помимо стараня спївака вийшла продукція млаво, а вину в тім взглядї мусимо приписати вже хиба артистичному управителеви вечерка п. Нижанковскому. Дуже добре держався в тріо скрипкар п. Гайсиґ. — В програму концерту входила ще гра на цитрї п. Зарицкого. Ми конечно перейдемо над нею до порядку дневного, — мовляв — добра була воля і цитра несогірша, та коли-ж злобне fatum порозпускало струни і затратило необходимо потрїбний перстень. Тими девятьма точками виповнена була програма концерту.
Послїдуючі танці випали знаменито. Числа пар годї було дочислитись, бо богато из них при кадрилю вже бодай стоячи на однім місци мусїли вдоволитись тим, що були духом из танцюючими, а красних личок і начислити годї було! Велике число панночок явилося в народних строях, аранжерія була дуже добра, музика войскова знаменита, один тілько давався чути брак, а то недостача танечників. Тут вже і всякі "гоненія из буфетних предїлов", енергично предпринимані від часу до часу членами комитету, остали без успїху, бо і се було за мало. Біла днина і послїдна коломийка спонукали поклонників Терпсихори розійтися в свояси. Гостї розходилися вдоволені домів, знатно було, що се був наш рускій вечерок. При пращаню можна було недискретно підслухати тихеньке: До малого побаченя за місяць на вечерку "дванацятки"! Дїйстно, рацію мав той, хто сказав, що Коломия уміє бавитися, але-ж по при забаву далеко важнїйшим моментом було отворенє товариства "Родина". Коломия постіЙно двигаєсь, богато дякуючи заходам молодих людей, що внесли там искру правдивого народного житя... і собі хиба закінчимо справозданє стереотипним уже: До побаченя на вечерку "дванацятки"!...
І. П— кій. 