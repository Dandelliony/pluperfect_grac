Нове пораженя центрального комітету виборчого.

У Львові, дня 25 н. ст. вересня 1890.
Центральний комітет виборчій для західної Галичини нажив собі нового пораженя. Недавно тому зложив мандат посольскій до сойму галицкого п. Михаловскій. Підозрівано, що п. Михаловскій уступив з сойму умисне на те, щоби опорожнити одно крісло для молодого п. Дунаєвского, старости вадовицкого. Підозрінє се не оправдало ся в цїлости, бо на сей раз кандидатура молодого Дунаєвского ще не виплила, а нато мість на внесенє повітового комітету передвиборного, під проводом маршалка живецкого, висунено кандидатуру заможного властителя земского, Чеча. Кандидатуру сю затвердив по формі польскій комітет центральний для західної Галичинї, а на відозві до ludku мазурского, промавляючій за сею кандидатурою, підписав ся з всею повагою п. Леон Хшановскій.
Тимчасом вийшла мала несподїянка. Пан Хшановскій стрілив, але кулю справили селяне живецкі зовсїм в другу сторону. Сталось именно так, що Мазури живецкі — як ми вже доносили — зложили свій окремий комітет передвиборчій, а сей, розглянувшись межи своїми людьми предложив виборцям трех кандидатів-селян до вольного вибору. Селяне рішились за кандидатурою війта з Єлеснї, Войтїха Мізї, и, видко, досить добре зсолідаризувались, наколи при виборах 23 н. ст. вересня на Мізю упало 97, а на кандидата паньского комітету лише 45 голосів...
Траґічний сей факт рознесли телеґрами ще того самого дня по краю, а не від річи буде довідатись, яки коментарі появились до него в прасї польскій. Демократичний Kurjer Lw. додав до вісти про вибір Мізї: "Можна селянам живецким пожелати самостійности. Вибір их єсть новим протестом против системи накиданя кандидатів і піддержуваня их средствами деморалізуючими." За те Przegląd львівскій кинув ся мокрим рядном хоч не просто на самих селян, то посередно на кс. Стояловского. Він каже: "Ново вибраний посол завдячує в части вибір свій кс. Стояловскому, котрий, пробуваючи від кількох днїв в повітї живецкім, розвинув дуже енерґічну аґітацію межи селянами против кандидатури п. Чеча, одобреної центр. комітетом, а піддержував п. Мізю... Така робота єсть зрадою интересів і справ народових." Підвавельскій Gzas сплакав до тепер лиш одну сльозу, доносячи ляконічно, що кс. Стояловскій від кількох днїв сам лично кермував аґітацією. Але єсть надѣя, що Czas, охолонувши з переполоху, заговорить ще на тему о небезпечних, тайних, анархічних аґітаціях і о загальнім "розстрою", котрого виновником буде певно демократія польска або може навіть і праса руска.
Поки-що ми роздивимось в фактї тім обєктивно, а думаємо, що лекція, дана польскому комітетови виборному селянами живецкими, може мати і для нас де-що поучаючого.
Передовсїм не віримо, щоби з вибору вийшов лише для того кандидат селянин, що за ним розвинув кількадневну аґітацію кс. Стояловскій. Вибір той єсть плодом розбуджуючої ся самосвідомости селян польских, именно свідомости своїх интересів, для котрих, видко, і селянин польскій не добачає в соймі краєвім богато щирих заступників. Що комітети центральні давнїйші і теперішний посїяли, то зійшло і видає тепер плоди. Селянин став для них непотрібним "балястом" в тїлї законодавчім краєвім, а селянин той закладає нинї против тої теорії найнагляднїйшій протест. Згадані комітети потоптали безпощадно систему "заступництва интересів стану селяньского", на котрій опираєсь статут краєвий, а стан той, свідомий нинї права свого, стає в оборонї тої системи. Польскі комітети виборчі правили широко о zaufaniu ludu до єрархії społeczn-ої, а нинї показуєсь, що се було просте самодурство, бо вже і при послїдних виборах до сойму краєвого lud польскій зложив довіріє то в руки трех послів-хлопів.
Дивна і пуста єсть при тім теорія, мов-то вибором селянина загрожені интереси польскі національні. Чи-ж селянин польскій мав би бути ворогом тих интересів? Сему годї дати віри, хиба що ті "интереси" суть того рода, що селянин польскій добачає з осущеня их шкоду для себе.
Що вибір сей, як і давнїйшій вибір трех селян мазурских зробив пролом в солідарности доси практикованій, ми сего не перечимо. Але чи та солідарність мала на оцї добро загалу польского? Видко, що нї, бо инакше селянин польскій не був би заложив протесту.
Селянинови тому не ялось також закидувати нїякої зради. Се за тяжке слово і єго належало би ужити під иншою адресою. Селяне живецкі зреалізували вибором Мізя, просто сказавши, право, яке запоручає им конституція, статут краєвий і ординація виборча. Гнїватись нема причини.
Для нас вибір той має богато поучаючого.
Передовсїм селяне рускі повинні живецких селян взяти собі за примір, гідний наслїдуваня. І на нашій Руси треба повсюди закладати такій наглядний протест против накидуваня кандидатур польских комітетом центральним. І у нас треба фактами розвіяти тую фантазію, мов-то де-хто єсть "природним" заступником интересів селяньских.
Не менше наслїдуваня достойний єсть і спосіб, в якій селяне живецкі вибрали для себе кандидата. Кандидат вийшов зовсїм з вільного вибору самих селян, то й не дивуватись, що для переведеня єго вибору саме селяньство так красно зсолідаризувалось. На тую практику не належало би забувати на будуче руским комітетам виборчим.
Тілько ж одно питанє годї рішити в честь нашу позитивно, а то єсть: чи і наше селяньство приходить до урни виборчої з тою свідомостію прав своїх і з тою твердостію характеру, з якою живецкі селяне вибрали свого посла? Тут належало би спитати себе щиро: чи ми трицять лїт конституційної ери зужили всесторонно в тім напрямі, щоби витворити в селяньстві рускім ясний погляд на потреби свої і бодрість — постояти за право своє? Чи і наш селянин стане з-далека від деморалізуючої руки, як се, видко, зробили селяне живецкі, котрим богатий пан Чечь певно не щадив примани? У нас утерлась фраза, що ми для просвіти народу, для політично національного освідомленя єго богато зробили і робимо більше як интеліґенція польска для свого селянина. Чи оно єсть так дїйстно? Треба ударитись в груди і сказати собі щиро: як би так було, то при малих заходах интеліґентних патріотів удавалось би нам переводити кандидатури рускі всюда на галицкій Руси, а в соймі з малих посїлостей не засїдала би така значна більшість чужих людей...
Длятого повтаряємо, що з довершеного вибору в повітї живецкім плинуть для нас різнородні науки, з котрих ми повинні користати. 