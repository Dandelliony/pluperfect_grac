◦ ◦ ◦ ◦ ◦ ◦ ◦ ◦ ◦ ◦

В Ставропигійскім Институтї відбули ся — як звичайно кождого року, в Томину недїлю вибори нового видїлу. Результат голосованя був слїдуючій: Сеніором вибраний проф. д-р Ис. Шараневич, а в склад видїлу війшли пп.: старшій совітник Бережницкій, властитель реальности О. Волиньскій, Дм. Глиньскій, ст. совітник Голиньскій, инжинєр Джулиньскій, Мих. Клемертович, пос. Д. Кулачковскій, сов. Левицкій, проф. Ник. Плешкевич, проф. Мих. Поляньскій, проф. Рудницкій, сов. Савчиньскій, проф. Сивуляк і комісар маґістрату Стотанчик.
О дебютї панни Саломеї Крушельницкої в театрі Скарбківскім в опері Доніцеттого "Фаворита" в роли Лєонори висказують ся справоздавцї всїх дневників польских дуже симпатично і віщують їй красну карієру артистичну.
Смерть двох молодих руских священиків сего місяця на тиф, котрого набавились, сповняючи свій душпастирскій обовязок і упали єго жертвою, викликала пригноблююче вражінє у Львові і певно в цїлім краю. Не лише зійшли марно зі світа два горячі народолюбцї, що подавали велику надїю на будучність, але й полишали вдови з дрібними сирітками. О. Мечислав Мигович, помершій в 28 роцї житя а 5-ім священьства, полишив вдову з двома сирітками, а о. Володомир Погорецкій, помершій в 24 роцї житя а 2-ім священьства, полишив вдову з тримісячним дитятком! Що за роспука нещасних вдів! що за печаль родинам! Нехай Бог их потїшить і возьме в свою опіку! Однакож факт траґічної смерти двох тих молодих священиків може свідчити о сумнім станї обслуги санітарної в нашім краю, може свідчити о тім, що в місцевостях і в хатах навіщених заразливими хоробами не переводить ся — а священик мусячи відвідати хорого в хатї недесінфекціонованій, мусить тим самим наразити себе на зараженє, на тяжку недугу або й смерть. По сїм фактї повинні власти політичні звернути більшу увагу на санітарні відносини, а священики з своєї сторони мусять, удаючись до недужих на хоробу епідемічну, матись на осторожности і предприняти всї міри, щоби не заразитись. Они вже й самі мусять запобігати, щоби хати, де лежать недужі, провітрювано, — щоби десінфекціоновано квасом карболевим і т. д. Але-ж у нас, по селах, так мало на те зважаєсь, що нераз навіть в домі священика нема карболю... Стереженого Бог стереже — каже наша приповідка. Нехай же єї прикладають до себе передовсїм священики, покликані своїм званєм спішити хоч-би і в само найнебезпечнїйше гнїздо епідемії...
Санкціонованій закон. Wiener Ztg. оголошує санкціонований цїсарем закон о увільненю від податку домово-чиншевого для нових будинків у Львові.
Знов спроневірство на почтї! Один з урядників почтових в Підволочисках, чоловік досить молодий, нежонатий, спроневірив лист вартости 4.000 рублїв. Дня 15 с. м. пополудни явив ся в Стунках, вступив до коршми і прихапцем перекусивши пігнав скорійше до Тернополя. За пів години загадка того поспіху молодого чоловіка вияснилась, бо жандармерія дігнала єго коло Бірок, увязнила і привезла на стацію жандармску в Бірках. При сироневірнику знайдено около 2.500 рублїв.
Дрібні вісти. Загальні збори галицкої каси ощадности у Львові відбувають ся нинї. — В Ивоничи помер оногди властитель сего заведеня купелевого ґр. Мих. Залускій в 66-ім роцї житя. — Архикнязь Вільгельм відбувши в суботу перегляд артилєрії у Львові виїхав до Станиславова на инспекцію, з відки удасть ся до Перемишля і Ярослава. — В Коломиї помер бар. Меч Гайдель, властитель більшой посїлости в Россії; від 20 лїт мешкав в Коломиї. — Кс. Ришард Лабай, вікарій у св. Анни у Львові помер дня 15 н. ст. цвітня у Львові. Небіщик був перше вікарієм в Коломиї. — В Перемишли померли Іос. Ґертлєр Блюменфельд, капітан 45 полку піхоти і Игн. Смичиньскій, люстратор маєтків громадских в повітї перемискім. 