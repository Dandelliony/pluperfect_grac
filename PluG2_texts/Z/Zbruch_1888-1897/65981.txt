Неясна ситуация.

Хто докладно розбирає всї подїї теперішного часу, хто уважно слїдить за цїлим напрямом теперішного полїтичного і суспільного руху, той мусить признати, що жиємо тепер на зараню важних полїтичних і суспільних змін, до котрих пре розбуджена сьвідомість людскої гідности.
На великих просторах цівілїзованого сьвіта зникнув вже колишній правний устрій дикого невільництва; знесено підданьство і паньщину, знесено февдальне право пропінаціїї, небавком мусить упасти і февдальне право церковного патронату, мусять упасти і всї другі забутки застарілих засад, пісьля котрих, на великий встид і ганьбу розумного людского роду, вважано тілько родових панів або лютих тиранів за справдешних людий, а решту, цїлі великі маси народів, трактовано мов тоту безвольну, бездушну худобу.
Теперішний дух часу борить ся одже під покликом: "рівне право для всїх" — з цїлою силою проти разячих суспільних контрастів, проти несправедливих прівілеґій, проти несправедливого визискуваня людскої працї, людского поту, людскої крови зі сторони поодиноких неситих людий, проти несправедливого утиску зі сторони поодиноких кляс, проти безсовістної шкідливої роботи сильнїйших народів, що раді би загарбати все для свого панованя, що для сеї неситої цїли нищать добробит, нищать свободу і волю других слабших народів.
Дуже тяжко побороти застарілі погляди, дуже тяжко побороти застарілі привички; для того то й не так борзо можна числити на цїльковитий усьпіх теперішної поступової людскої працї, противно ся праця вимагає довшого часу, довшої терпеливости, довшої витревалости, довшого розважного спільного труду людий доброї волї.
Та власне ся борба нового сьвітового напряму викликала знакомі послїдні подїї і в нашім краю, про котрі недавно писали подрібно тутешні і заграничні часописи.
Під натиском центрального правительства настав вправдї тепер у нас приглушений спокій, але сей натиск не спинив природної, поступової і людскої роботи, а створив він в нашім краю лише хвилево дуже неясну полїтично-суспільну ситуацию, котра однакож не може довго тревати, противно вона мусить в найкоротшім часї викляровати ся.
Поки що не сплять наші противники; противно всюда нуртує їх скрита робота, що тілько від часу до часу знаходить свій відгомон в "посланіях" митрополита, в завязаню товариства руских дяків для підтримуваня церковно-национальної (румунїзаторскої) цїли; а все се разом має безперечно на цїли, придавляти природний розвій людского житя на буковиньскій Руси.
Настала одже для нас вже крайна пора, покинути всї роздори і спамятати ся, як і куда нам ступати до спільної мети; насьпіла для нас крайна пора, консолїдувати всї наші інтелїґентні сили до спільної народної працї для оборони нашого житя від заглади, яку загадали зготовити нам наші могучі противники.
Для усьпішного дїланя гадає наше полїтичне товариство "Руска Рада" разом з рускими послами скликати в найкоротшім часї до Черновець народне віче, на котрім випадало би пояснити теперішну ситуацию, а при тім обговорити всї пекучі справи, та обдумати ширшу проґраму нашої дальшої народної працї; випадало би докладно обдумати всї відповідні средства для нашої оборони.
Для того звертаємо ся вже нинї до нашого сельского народу, до нашої інтелїґенциї, а іменно до наших православних руских панотцїв, і завзиваємо всїх, щоби вже раз видобули ся з дотеперішної народної апатиї, щоби побороли свою дотеперішну трусливість, набрали духа і відваги до тяжкої борби, набрали віри в нашу лучшу будучність, щоби заявили більше охоти, більше труду, більше пожертвованя для загального добра.
Теперішна пора дуже для нас важна; годї одже єї приспати; теперішна для нас дуже важна пора вимагає від нас мозольної і оглядної працї. Лучіть ся одже до сеї преважної працї громадно всї люди доброї волї, лучіть ся до сеї працї всї люди доброї совісти, лучіть ся до сеї працї всї честні люди, що щиро бажаєте загального добра нашому нещасному народови, що щиро бажаєте добра для вас і наших дїтий.
Кожда проволока в теперішних рухливих часах дуже небезпечна; тепер конечно вихіснувати кожду пору, бо не дадуть ся обчислити шкоди кождої застої.
Для того вперед сьміло, братя, до спільної народної працї, котра лише сама зможе забезпечити нам лучшу будучність. За нами стоїть сила нашого великого народу, добуваймо одже сьміло приналежні нам права, бо сором такому великому народови бути вічним рабом, вічним послугачем своїх противників.
Станьмо всї, як оден муж, в оборонї нашої народної чести, в оборонї нашої народної гідности. 