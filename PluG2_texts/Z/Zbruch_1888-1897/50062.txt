◦ ◦ ◦ ◦ ◦ ◦ ◦ ◦ ◦ ◦

Університет львівскій числив в минувшім півроцї зимовім 1102 звичайних учеників і 123 надзвичайних. З загального числа учеників на видїл богословскій було вписаних 353 учеників, а то 70 Поляків а 283 Русинів, на правничій 683, а на фільософічний 189.
Самоубійства. На Буковинї, в селї Солонцї сучавского повіту кинулась 23-лїтня донька селянина Чернея до колодязя в намірі самоубійства, однак удалось витягнути єї ще завчасу. Причиною сего мало бути те, що єї молодша сестра виходить перед нею замуж. — В Петрівцях, сторожинецкого повіту, утопив ся знов один молодий господар, Олекса Бурла. Причиною самоубійства була молода єго жінка, з котрою минувшого року оженив ся, а котра була єму невірна.
Безсердечність войскового. З Монастириск пишуть, що там дня 26 марта с. р. зайшов такій випадок: Капраль 8-го полку уланів, 6 екскадрони, Григорій Осадца зайшов о 2-ій годинї до стайнї оглянути уланів. Прийшовши до улана Ивана Пяткова, застав у него не вичищену рожу на шапцї і при уланцї відорваний один ґузик. Капраль виткнув се уланови, а улан почав звинятись і впевняти що він зараз упорядкуєсь. Але капраль витягнув тимчасом палаш і так сильно ударив два рази улана держаком у груди, що нещасний ледво кілька кроків поступив на перед і упав трупом. Капралеви було ще сего за мало, приступив до трупа і копнув єго ногою, мовлячи, що він "причаїв ся". Капраля арештували, а тїло Ивана Пяткова, по переведеній обдукції, поховали. — З повіту краківского знова доносять, що в селї Чулові застрілив дня 31 марта с. р. жовнїр 31 полку піх. Яков Ебер, котрий перебував в громадѣ на екзекуції податковій карабіновою кулею Ваврика Байона, резервіста того-ж полку. Причини убійства ще не знати, але нїби ходять вісти, що Ебер обпадений кількома селянами мав ужити оружія стрільного у власній оборонї! В тій справі веде ся судове слїдство.
Порядний війтина. На тих війтів відай вже Бог пошесть таку зіслав, що рідко коли що доброго про них почуєш. Чи вже війтівство зійшло та на таку школу, чи може се спеціяльна війтівска мода, — доста того, що війти у нас набирають чим раз більше притягаючого чужу власність характеру в руках, а в голову спекуляції, якої хиба учать в Парижи спеціяльні професори по злодійских школах. От і сими днями відбувалась в Кракові розправа карна перед судьями присяжними проти одного війта Антона Лиска, війта з Холмок, та ще якогось Климачека, котрий, як видно, тримав з війтом руку. Дня 30 цвітня м. р. прибуло на зелїзничну стацію Холмок до Північної зелїзницї 5 еміґрантів, і тут зараз приарештував их поліцай місцевий та запровадив до війта. Війт відобрав від них всї гроші, в квотї 418 зр. і обіцяв випустити на волю, як кождий з них дасть єму по 10 зр. Еміґранти не хотїли пристати на викуп своєї свободи а війт вибрав ся з ними до староства в Хшанові. Але замість віддати их в руки властей, завіз их до Лібйонжа, видобув собі сам 39 зр. з запечатаних в коперту еміґрантских грошей і віддав их в опіку Климачекови. Між еміґрантами був один, що належав ще до служби війскової. Климачек перевів еміґрантів через границю пруску, за що взяв і собі по 4 зр. від особи. Прокураторія обжалувала про те війта Лиска за ті справді лисівскі хитрощі о злочиньство надужитя урядової власти, а Климачека за провину з §.47 зак. війск. з 11 цвіт. 1889 р. По переведеній розправі засудив трибунал на підставі вердикту судьїв присяжних війта на 8 місяцїв вязницї заостреного постом раз в місяць, а Климачека увільнив від вини.
Дрібні вісти. Астроном Деннінґ в Брістолю відкрив 29 марта нову комету, досить велику і ясну котра посуває ся поспішно на полудневий всхід. По телєґрафічнім повідомленю з Брістолю обсервував комету асистент віденьскої обсерваторії Шпіталер. — В Петербурзї зладили бальон, обєму 1000 метрів кубічних. Матеріял всякій зроблений в фабриках россійских, а шовк з московскої фабрики має бути моцнїйшій від шовків французких. Будови бальону наглядає аеронавта Кованько. — В Москві помер недавно 49-лїтний сучастний поет Павел Алексїєвич Козлов. — В Чехах, брідского повіта, арештували селянина Пилипа Черняка. Причиною арештованя мав бути якійсь розговор з дозорцею доріг. Черняк находить ся в слїдчім арештї в Бродах. 