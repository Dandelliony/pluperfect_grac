З руских товариств.

На кількох послїдних засїданях головного видїлу товариства "Просвіта" полагоджено крім дрібнїйших справ, ще й такі важнїйші:
Справи промислово-господарскої часописи, о котру допоминали ся загальні збори членів, ще не порішено. Др Олеськів, котрий мав взяти на себе редакцію тої часописи, ставив за тяжкі услівя товариству, жадаючи від него 800 зр. на підмогу видавництва. Вкінци згодив ся виготовити що року для "Просвіти" чотири книжечки змісту промислово-господарского, маючи про тім замір на свою руку видавати часопись такогож змісту, при помочи 400 зр. від товариства. Справу поставив він так, що як товариство відмовить єму 400 зр. запомоги на часопись, то він і не прийме ся прилагоджувати згадані книжочки для товариства. На тім ся справа ще стоїть, бо др Олеськів задля перепон не міг явити ся на кількох послїдних засїданях головного видїлу.
Тимчасом товариство рішило удїлити редакції "Батьківщини" 100 зр. запомоги, бо тая часопись послїдними часами поміщує добрі статьї економічного і господарского змісту, а через те заступає бодай в части часопись, посвячену лише справам промислово-господарским.
Член "Просвіти" п. Дмитро Дмитерко, котрий підчас ферій звидїв кільканайцять читалень "Просвіти", здав справу з люстрациї их на письмі.
Філія "Просвіти" в Камінцї струмиловій, як звістно, заняла ся збиранєм фонду на перенесенє мощей бл. п. Маркіяна Шашкевича в 50-ті роковини єго смерти і на поставленє памятника на новій могилї поета. Фондом тим має завідувати сама філія. Зі своєї сторони головний видїл вибрав комітет з трех членів видїлових, котрі в тій справі мають бути в дечім помічні філії каменецкій, а кромі того мають, в порозуміню з другими львівскими народними товариствами, уложити проґраму торжества перенесеня мощей Маркіяна а поставленя єму памятника, так щоби се торжество було гідною маніфестацією народною.
В роцї 1898-ім припадає 25-лїтний ювілей основаня товариства "Просвіта". Комітет, вибраний для справи торжества в честь памяти Шашкевича, має застановитись і над справою зазначеня ювілею "Просвіти". Поки що видїл вже ухвалив видати в 1893-ім року книжку для членів з исторією розвою товариства в часї 25-лїтнім.
Справа позички 1.000 зр. на кавцію для "Буковини" черновецкої доси, мимо довгих заходів видїлу, не могла бути полагоджена з причини тої перешкоди, що "Просвітї" не дано можности позичку в хвили потреби назад стягнути.
На одно запитанє одной філії що-до відносин філії до инших товариств не руско-народних, головний видїл на надзвичайнім засїданю одноголосно постановив засаду, що філіям "Просвіти" не годить ся офіціяльно брати участь в маніфестаціях других товариств, котрі не стоять на основі руско-національній, на якій стоїть товариство "Просвіта".
За місяць серпень надруковано для членів книжочку "Финляндія і Сахара" В. Чайченка, а за вересень "Про нові гроші" д-ра Костя Левицкого. "Калєндарь" незабавом вийде з друку. 