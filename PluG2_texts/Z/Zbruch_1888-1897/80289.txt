◦ ◦ ◦ ◦ ◦ ◦ ◦ ◦ ◦ ◦

  Концерт панни С. Крушельницкої і п. Мишуги в Тернополи на дохід тамошної Бурси рускої відбуде ся напевно в четвер 1 н. ст. червня в сали "Сокола". П. Мишуга відспіває композиції "Помарнїла наша доля" Н. Вахнянина, "Цвітка" Матюка, "Козак" Монюшка, а п-а Крушельницка кілька пісень композиції М. Лисенка і народних. Окрім п-и Крушельницкої і п. Мишуги возьмуть участь в концертї також добірні сили місцеві.   Справу будови трамваю елєктричного у Львові і електричного освітленя міста рішила вкінци рада міска на засїданю дня 27 н. ст. мая. По незначних змінах принято внесеня комісії т. є. що трамвай має будуватись, однако не рішено чи місто має підняти ся будови на власний рахунок чи відступить єї якому приватному підприємству.   Мадяри у Львові. В четвер приїхало до Львова чотирнацять членів угорского парляменту під проводом ґр. Евг. Зічого, щоби оглянути столицю Галичини. Гостї оглянули Високій Замок, музеї, бібліотеку Оссолиньских, площу вистави і ин. Ґр. Зічі обіцяв зорґанізувати на другій рік підчас вистави більшу прогульку Мадярів до Львова, з чого Поляки вже від тепер тїшать ся. — В пятницю поїхали мадярскі гостї до Кракова.   Петиції о заснованє рускої ґімназії на Буковинї. Підчас минувшої сесії сойму буковиньского вплинуло на руки руских послів д-ра Ст. Смаля Стоцкого і Єр. Пигуляка 24 петиції о заснованє рускої ґімназії на Буковинї з 721 підписами.   З Перемишля пишуть нам: Коли-б не різниця кількох годин, а була би в нашім містї подібна траґічна пригода, як в Ring-театрі віденьскім. В недїлю, 28 с. м. пополудни около 4-ої години урвав ся в сали міста радних гак з балька від стелї, на котрім висїв величезний павук з 14 лямпами нафтовими [а кожда лямпа містила около 2 лїтри нафти], упав цїлим тягаром на дубові лавки, поломив ся сам і лавки на кусники, а нафта стала саджавкою серед салї. Щастє, що ся пригода стала ся в пору, коли саля була порожна, бо того дня вечером відбув ся концерт пописовий школи музичної проф. Гживиньского при участи гостей до 400 осіб, так що саля була битком повна. Пригода ся дуже характеристична тим більше, що маґістрат орудує технічним бюром, до котрого входить чотирох инженерів, а один з них, Даровскій, [т. зв. "архитект" а властиво скінчив низшу реальну] мав від маґістрату поручений надзір над перебудовою салї 4—5 місяцїв тому назад.   В справі дефравдацій цлових в Кракові доносять, що слїдство вже майже скінчене. Товари, які поконфісковано у купцїв а доси невикуплені, будуть продані дня 12 н. ст. червня на публичній ліцитації в урядї цловім на двірци зелїзничім в Кракові.   В Калуши відбула ся минувшого тиждня вистава худоби получена з преміованєм. На виставу зібрано около 300 штук худоби в переважній части селяньскої. Яко премії роздано 1 почетний дипльом, 1 похвальний лист, 3 срібні медалї, 1 медаль бронзовий і около 300 зр. нагород грошевих. По скінченім преміованю розльосовано дві ялівки, нарочно на се закуплені, і обі дістали ся селянам.   Нагло помер в суботу в бюрі Никодим Сабатович, офіціял адміністрації податкової у Львові, имовірно в наслїдок удару серцевого.   На похорони тїла Ленартовича висилає львівскій університет депутацію до Кракова, до котрої війдуть ректор і два декани видїлів, а рада міста Львова висилає презідента і чотирох своїх презідентів.   Дрібні вісти. Намістник ґр. Бадені вернув в суботу з Відня до Львова. — В Кракові страйкує від 23 н. ст. мая 500 робітників мулярских.   Дѣло   