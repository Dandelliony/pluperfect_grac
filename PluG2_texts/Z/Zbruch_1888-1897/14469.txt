Перегляд политичний.

Цісар Вильгельм вернув вже — як звістно — до Почдаму, але програма єго подорожи ще не зовсім виповнена. Цісар має ще поїхати до Гамбурга, щоби своєю гостиною в сїм місті надати ще більшої ваги фактови, що вільне се місто приступило до митового союза з Німеччиною. При кінци сего місяця має цісар поїхати ще до Дрездна в гостину до короля саского а при сїй нагодї заїде також і до Липска, де положить угольний камінь під новий будинок державного трибуналу.
В кругах ватиканьских говорять загально, що курій римска вельми невдоволена результатом гостини німецкого цісаря в Римі, а наслідком того невдоволеня буде то, що становище кард. Рамполіого, яко секретаря державного, ще більше укріпиться і що курія римска стане тепер більше клонитися на сторону Франції.
Між Нїмеччиною а Францією суть вічно якісь непорозуміня і конфликти. На приказ министерства видалено з Дрездна якихсь двох француских официрів, котрих підозрівано о то, що они хотять розвідати якусь тайну войскову. В Гаврі знов зірвано в ночи з дня 19 на 20 с. м. нїмецкій орел з консуляту нїмецкого, замащено болотом і так лишено на улици. Хто се зробив, слідство доси невикрило; здаєсь лиш, що то були якісь пяні люде. Префект явився зараз в консулаті, щоби там заявити свій жаль по причині сего факту і обіцяв, що буде вести як найенергичнійше слідство. Таке саме заявленє прислав також францускій министер дїл заграничних нїмецкому послови гр. Мінстер.
Межи Италією а Францією настав новий спір. Бей в Тунисї видав розпорядженє, після котрого у всіх италійских школах в Тунисї мав бути заведений язик францускій яко обовязковий, а до того ще і окрема инспекція шкільна. Италійске правительство запротестувало против того, а декотрії газети подали були навіть вість, що италійскій консуль в Тунисї розпорядив, щоби инспекторів до школи не впускати. Агентія Гаваса доказує однакож, що вість та єст хибна, бо ціла справа перейшла на дорогу дипломатичну, а крім того инспекція шкіл не могла ще розпочатися, позаяк школи в Тунисї ледви що відкрито. Дальше сказано також, що від часу виданя нового розпорядженя для шкіл не відкрито анї одної нової школи италійскої. Правдою єсть лиш то, що италійску школу, котра містилася в консулятскім будинку, перенесено до иншого льокалю. Мимо того наступила вже в сїй справі виміна депеш між Италією і Францією, але доси ще не довела до нїякого результату.
Декотрі краєві газети подали була оногди телеграму, що королева Наталія приїхала до Білграду і що нарід витав би з великою радостею. Була се очевидно лиш похибка телеграфична, бо королева перебуває все ще в Букарештї. Вість ся відносилась до короля, котрий приїхав з Відня до Белграду. О приїздї короля подає “N. fr. Presse” ось таку звістку: Станувши на двірци, повитав король президента министрів Христича сими словами: Дякую вам за вашу дїяльність підчас моєї неприсутности. Сподїваюся, що всї заходи ослабити вашу віру в моє непохитне довіріє до вас, позістали без успіху. Опісля принимав король в палаті президента министрів і министра війпи, запросив их на снїданє і конферував з ними довгій час. З добре поінформованих кругів доносять, що Христич мав сказати королеви, що він не сумнівався ніколи, що король має до него повне довіріє. Здаєся, що він глядить на поступованє Гарашанина так само як і король. По полудни того дня зробив король визиту Христичеви, митрополитї і вдові по Стефані Михайловичу. Дня 20. с. м. по полудня відбулася велика ревія войскова, на котрій був король з наслідником престола і з всіма заграничними аташе войсковими.
Внутрішнє положенє Сербії єсть вельми невідрадне. „Magdeb. Ztg." каже, що в Сербії нема вже що і говорити о якійсь кризі в кабинеті, бо там запанував один великій хаос, з котрого нема майже виходу. Що оно дїйстно здаєсь так бути, виходить вже з того, що мимо всяких урядових заперечень, кабинет білградскій перебув кризу. Король приняв именно зараз по своїм приїзді димисію министра финансів, Ракича, і поручив веденє діл министрови діл заграничних Миятовичеви.  