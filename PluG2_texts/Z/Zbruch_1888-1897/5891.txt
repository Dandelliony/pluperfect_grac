На унію — Паперові ноти одногудьденові — В горах дрогобицких — З Скалату — Знаменитий славист Мorfill — Селянин дїдичом — Александер Устіяновичь — Виправа англійска до полудневого полюсу. — Чого треба учити наші доньки 

На унію переходять на Буковинї люде в Садагурї, Магали і Чорнавцї. — В Раранчи не ма все єще спокою. Перехід на унію не устає і доси перейшло звишь 200 родин. Роздають людям грошї і збіже, щоби лишь вертали на православіє, а однако мимо того всего удалось доси ледве одну душу відкупити за 4 леви.
Паперові ноти одногудьденові, з дати „7 липня 1866“ можна виміняти єще виключно лише до 30 червня с. р. за осібним поданєм до министерства скарбу.
В горах дрогобицких упали по Благовіщеню вже два рази снїги і лежали по кілька днїв. Нарід бідний заходить в голову, бо тяжко єму худобу вже так довго, над сїм місяцїв, удержати на стайни.
З Скалату пишуть до „Dzien Pol.“: Перед двома роками засудив тутешний суд міщанку, жїнку Хотїя, за обиду чести на три днї вязницї. Хотїєва від півтора року лежить недужа і кари не могла відсидїти, тому тутешний начальник суду, п. Фридерих Кльосс, на підставі ореченя лїкаря судового перед кілька тижднями о єї недузї, казав приставити недужу Хотїєву насильно до вязницї. В тій цїли вислав дня 12 н. ст. цвітня рано о год. 8-мій шїстьох вязнїв під проводом двох возьних і они занесли хору женщину разом з ліжком, подушками і постелею при величезнім здвизї народу до вязницї скалатского суду.
Знаменитий славист Мorfill, професор университету оксфордского, котрий писав і про Русинів, вибрався в подорожь до країв славяньских. Кілька днїв був він в Кракові, нинї приїздить до Львова, а з-ідси поїде до Кієва і на Кавказ.
Селянин дїдичом. Член читальнї з Брідка на Буковинї, Русин, купив собі більшу посїлість грунтову за кількадесять тисячїв зр. Єсть се першій дїдичь-селянин рускій на Буковинї, — а дай Боже, щоб за єго приміром родились такі селяне в такій мірї, як читальнї буковиньскі.
Александер Устіяновичь, монах чина св. Василія В., принявшій в монастири имя Августина, про котрого смерть звістили ми перед кількома днями, уродився 1821 р. в Настасові. Отець єго звався Михаїл, парох Настасова а мати Анна, донька Григорія Ганкевича, декана і пароха теребовельского; сам він був рідним братанком поета нашого, Николая Устіяновича. Стративши в 10-ім роцї житя своїх родичїв, котрі на першу холеру померли, ходив до шкіл гимназіяльних в Бучачи і скінчивши философію і богословіє, став в тім містї професором. Був він одним з найздібнїйших учителїв а заразом одним з щирих і сердечних опікунів учачої ся молодежи і неодному допоміг до покінченя шкіл. За-для неприхильних обставин призначили покійного до душпастирства.
Виправа англійска до полудневого полюсу. Всї кольоніи австральскі разом з Тасманією і Новою Зеляндією порїшили на вспільний кошт вислати виправу до полудневого полюсу. Кошти обчислені на 75.000 фунтів штерлингів; агент генеральний кольоній має виєднати правительственний патронат для сеї виправи. Зівзгляду наукового може принести ся виправа великі користи для метеорольогіи, геольогіи і магнетизму земного; розслїдити мають такожь гору Террор, покриту вічним снїгом і вулкан Еребус, досягаючій 3600 метрів висоти. Не обійдеся в тій виправі і без матеріяльних користей, бо на однім острові в околици сего полюсу відкрили великі лави ґуана і сегорічна ловля китів має бути дуже обильна.
Чого треба учити наші доньки ? Одна американьска газета в сей спосіб відповідає на се питанє : Дати им порядну шкільну просвіту. Учити їх порядно варити, прати, прасувати, сукнї і білье самим собі шити. Учити їх добрий хлїб печи і пересвідчити їх, що добра і здорова їда се наше здоровлье. Учити, що кождий гульден має сто крейцарїв і що той лише щадить, що менше видає, як заробляє і що всї ті, що більше видають, мусять збіднїти. Заплачена вовняна сукня єсть красша, анїжь шовкова, коли маєся довги. Повновиде, здорове лице більше варте, як пятьдесять анемичних красавиць. Учїть їх, що чоловік сотворений на подобу Бога, нидїє, коли надто шнуруєся. Учїть їх, самим купувати на містї, і научїть їх довірія у власні сили, опрятности і працї. Пересвідчїть їх, що честний ремісник в фартусї, хоть не богатий, більше варт, як копа пристроєних дармоїдів; що щастье супруже не лежить у внїшнім блеску і маєтку мужчини, але зависить від єго характеру. Учїть їх гордити зверхним бліхтром, любити правду, і слово „так“ або „нї“ лишь тогдї говорити, коли справдї так єсть. Як матери вивчать сего всего своїх доньок, то можуть бути спокійними о їх будущу долю; они самі найдуть собі родинне щастье і пристанище. 