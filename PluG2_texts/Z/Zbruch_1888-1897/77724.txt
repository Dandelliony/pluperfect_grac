◦ ◦ ◦ ◦ ◦ ◦ ◦ ◦ ◦ ◦

Огнї. В Николаєві згоріла стодола міщанина Ив. Чеканьского, вартости 150 зр., обезпечена на 60 зр. — В Ланах в пов. станиславівскім згорів дім Гриня Худяка, в котрім була коршма; хтось, кажуть, підпалив єї. — В Медведівцях в повітї бучацкім на обшарі двірскім знївечив огонь 6 стайнь і одну стодолу зі збіжем і знарядами рільничими. Шкода виносить около 30.000 зр., а була в части обезпечена. Причиною огню була мабуть неосторожність.
Пригоди на провінції. В Унинї в брідскім повітї повісив ся господар Гнат Боярчук; мав 42 роки. Причина самоубійства незнана. — У Волчківцях в Снятинщинї повісив ся пяниця господар Микола Шпичка; мав лїт 50. — В Нагачеві в яворівскім повітї недалеко коршми Йойни Вірта, помер нагло пяниця Максим Жолинець. Ті випадки самоубійств кидають дуже сумне світло на степень просвіти в декотрих сторонах. — В каменоломі Жуковичі коло Нижнева засипала опока Степана Ляцкого і забила єго.
Смілу крадїж сповнено на лінії зелїзничій поміж Бродами і Львовом. Туди переїзджав один подорожний з Кіїва враз з родиною в віддїлї другої кляси. Перед стацією Красне украв єму якійсь злодїй футро з тхірів з видровим ковніром вартости 350 зр. Приїхавши до стації Красне, вийшов пошкодований на перон в надїї, що побачить злодїя з футром, коли в тім замітив, що єму украдено і гроші які мав з собою, а именно 400 рублїв і 40 зр. Подорожний мусїв остатись в Краснім і телєґрафічно зажадати з Россії грошей, а вість о злодїю пропала.
Шкільні книжки для бідних. В шкільнім роцї 1892/3 роздано в Галичинї бідній шкільній молодежи книжок на суму 26.970 зр. 72 кр. В тім взглядї перевисшає Галичину лише одна Чехія, де в тім самім роцї шкільнім роздано шкільних книжок за 35.376 зр.
Конґрес реліґійний відбуде ся в Чікаґо в часї вистави на днях від 11—27 вересня с. р., на котрім мають явитись теольоґи всїх країв і віроисповідань. Засїданя будуть відбуватись в сали Колюмба. Надїють ся, що на конґрес прибудуть представителї Буддизму, исповідники Конфуція, гіндуісти, парсісти, члени віроисповіданя жидівского і Исляму, а також богослови церкви христіяньскої.
Константин Бобчиньскій, посол на сойм краєвий умер в Голоднї коло Динова. Покійний належав в соймі до членів партії консервативної.
Смерть від загару. В лїску лат. священика, що зовесь "Григорів" чверть милї від Кривча, загорів на смерть побережник з жінкою перед Йорданом. Их доперва найдено в дві недїлї в побережниківцї і то закостенїлих. Мороз і снїг покрили і сцїпили неживі тїла. Але цїкаве, що кіт був в хатї, з голоду поїв кури, а на трупів не кинув ся, мабуть длятого, що любив небіщиків. Трупи були би ще довше лежали, але случайно жандарм патролюючи, відкрив их.
О. Ом. Ваньо, докторанд богословія у Відни, просить нас оповістити що в подорож до Америки тепер зовсїм не вибираєсь і хто знає чи она в загалї коли небудь наступить.
Дрібні вісти. В Окоцимі помер Иван Ґец, властитель славнозвістного бровару, переживши 78 лїт. 