Видїл товариства "Просвіти"

зараз по Загальних Зборах товариства в Коломиї зажадав від уряду почтового розслїдженя, чи письмо видїлу "Просвіти", надане на філії ІІ-ій львівсвого уряду почтового дня 12 н. ст. серпня (нумер рецепісу 185) дійшло до дня 28 н. ст. серпня до рук ц. к. староства в Коломиї. Уряд почтовий львівскій зажадав справозданя від уряду почтового в Коломиї, а той прислав урядове сконстатованє, що письмо від видїлу товариства "Просвіта", надане у Львові дня 12 н. ст. серпня під ч. 185 відобрало ц. к. коломийске староство зараз дня 14 н. ст. серпня, свідчить о тім рецепіс ч. 1657.
Отже маємо вже урядове сконстатованє, що донесенє про маючі відбути ся Загальні Збори товариства "Просвіти" на дни 28 н. ст. серпня ц. к. староство коломийске одержало ще 14 н. ст. серпня, отже аж на 14 днїв наперед.
Питаємось тепер: яку цїль мало ц. к. староство коломийске, розвязуючи Збори, і то під загрозою, що, єсли зараз зібрані не розійдуть ся, то розжене их збройна сила? — бо, як сказав прилюдно конципіст Пшебиславскій на Зборах, а потому в старостві депутації комісар Крушиньскій, ц. к. староство коломийске нїби-то не дістало повідомленя від видїлу "Просвіти"?! Єсть же прецїнь уже урядовий доказ від ц. к. уряду почтового, що староство повідомленє одержало, і того оно чей же вже не заперечить!
Може бути, що між тисячію зібраних участників Зборів "Просвіти" в Коломиї були й такі, що може й усомнили ся, чи справдї староство одержало донесенє від видїлу "Просвіти", — нинї-ж мають уже документний урядовий доказ, що розвязанє леґального збору тисяча людей — було актом нелеґальним, бо поданий мотив розвязаня Зборів був неправдивий.
На скілько ми памятаємо і на скілько памятають старші люде — єсть се від часу, як обовязує закон о товариствах, першій в Австрії випадок, що правительственний комісар розвязує збори нїби за те, що не донесено о зборах власти політичній, хоч донесенє власть політична має у себе. І ми дуже цїкаві, які наслїдки буде мати тота незвичайно характеристична справа, на котру за-для єї характеристичности звернула увагу вся праса австрійска, не тілько нотуючи єї але і коментуючи. Так Neue freie Presse, подавши факт про розвязанє комісарем правительственним Зборів "Просвіти" і про загрозу розігнаня Зборів збройною силою, додав такі слова: "А 800 зібраних на зборі зі всїх околиць Галичини селян ждали по розвязаню Зборів неспокійно на улици — і можна було чути вискази огірченя і жалоб на неоправдане поступованє з руским народом..."
Так єсть, наочні свідки не можуть нарозказуватись о тім огірченю розігнаного из салї Зборів народу, а що таке огірченє не може виходити на користь правительству і державі, — о тім чей же не потребуємо і говорити, а думаємо, що і намістник Галичини ґр. Бадені, і президент міністрів та міністер дїл внутрішних ґр. Таффе будуть в тій річи одної з нами гадки.
Тож дожидаємо слїдства в тій справі і надїємо ся, що Зборам товариства "Просвіти", розвязаним неправно, буде дана сатисфакція. Жиємо в державі конституційній і маємо повне право жадати, щоби як горожан держави, так само і урядників державних обовязували закони.
П. Шмідт, маючи в руках Dziennik Pol., з пімсти на референтах видїлу краєвого, мав — після Kurjer-a Lw. — викликати цїлу справу пор. Закревского і в сей спосіб заатакувати д-ра Гошарда, котрий по-при справи шпитальні має в краєвім видїлї і справи театральні. Розуміє ся, що справа пор. Закревского не може бути вияснена нї вістями Dziennik-a Pol., нї запереченями Kurjer-a Lw., а хиба лиш оголошенєм урядового справозданя зі сторони комісії видїлу краєвого. 