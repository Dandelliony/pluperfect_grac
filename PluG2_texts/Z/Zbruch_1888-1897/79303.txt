Дар Русинів для папи.

Львівскі Русини мали вчера нагоду бачити оправу Євангелія і адреси та й саму адресу, що повезе руска депутація в дарі для папи.
Окладинка і хребет Євангелія виконані після мотивів Шкрибляка, з котрих і одного там не хибує: плоскорізьба в дереві, вкладки тисини, грушевого дерева, сандалини, рога, мосяжи і пацьорків зложені в таку гармонійну цїлість, що мимоволї око спочиває на тій окладцї з любостію. Поміж плоскорізьбою уложені на чотирох рогах Євангелисти а по серединї Спаситель, виконаний знаменито в дереві букшпановім. Долїшна оправка держана в стилю випалюваної орнаментики гуцульскої, якої они вживають на посудах деревяних; а поля дерева між випаленєм змодернізовані відповідними красками. По серединї образ на емалії представляє св. Кирила і Методія, котрі передають папі Миколаєви ХІІ. Євангеліє переложене на славяньску мову. Євангеліє збанене з боків чепрагами золотими, виконаними на взорах мосяжництва гуцульского. Чотири ленти до вкладаня між картки Євангелія і спинаючій их у горі ґердан, виконаний артистично панями з "Клюбу Русинок", довершують сю незвичайно гарну цїлість, ухоплену з нашого народного смаку і артизму.
Горішна окладка на адресу представляє плоскорізьбу Шкрибляка зі всїми єї мотивами, посеред котрої на підвисшеню лежить тисовий великій трираменний хрест. Долїшна окладка виконана після гуцульских взорів Бахминьского, уживаних Гуцулами при орнаментицї майоліковій. І ся цїлість не менче гарна як попередна, своєродна, взята з чисто народного поля.
Адреса сама виконана на перґаминї. Напись виднїюча на першім плянї: "Єго Святости Папі Льву XIII в пятьдесять-літний ювилей Епископства — Русини". Напись сама виконана красками гармонійними: иніціял Л. (Льву) вірна копія такого иніціялу, якій находить ся в одній старинній Євангелії в Ставропигійскім музею. Около тої написи ґрупує ся композиція представляюча нарід рускій, идучій в різнородних прегарних народних строях до церкви поставленої в горі адреси; коло церкви свяченє паски, а побіч майдан, де дївчата виводять гагілки. Поміж народом, спішучим до церкви легко впізнати типи з тернопільскої вистави, які артист представив після кольорованих фотоґрафій, що находять ся в музею "Просвіти". Над церквою яснїє золота папска тіяра з Петровими хрестами; при иніціялї Л. уміщений герб папи Льва XIII, роду Печчих, а в долї з обох боків ґрупи народу, герби Руси і Галичини. При артистичнім виконаню цїлість виходить прегарна.
Як ми вже в своїм часї згадували, проєкт до тих композицій подав проф. В. Шухевич, а виконанєм єго занялись професори тутешної промислової школи пп. Жаак і Белтовскій та артист маляр п. Дембицкій. Праця цїла приносить честь артистам. Русини повезуть у Рим своєрідну штуку, котра зложена в Ватиканьскім музею певно буде народною своєю оріґінальностію визначитись посеред инших.
Из сих праць мають зняти ся з дозволу Є. Е. митрополита фотодруки [яко образи на стїну] в фотоґрафічній робітни Тшемеского величини піваркуша ґазети більшого формату а цїна их обох разом не буде більша як 50 кр. Чистий дохід з розпродажи тих образів призначив митрополит на дївочій институт Василіянок у Львові. Аби люде з провінції могли бачити Євангеліє і адресу, постарав ся комітет балю "Львівского Бояна", щоб они підчас цїлого балю бути виставлені в сали "Народного Дому". 