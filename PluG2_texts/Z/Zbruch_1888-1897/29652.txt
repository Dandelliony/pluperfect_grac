Відозва.

Товариші Академики-Русини!
З кождим днем збільшаюче-ся число академиків-Русинів і що раз більше зростаюче почутє своїх національних прав спонукало нас покликати Вас, Товариші на спільну нараду над справою уживаня нашого язика на университетї. Помимо поважного числа слухачів нашої народности помимо самостійної катедри нашого язика і исторії литератури ми доси уважані за польских студентів, за слухачів польского университету, на котрім урядованє з нами відбуваєся не відповідно до наших очевидних прав на нашім язиці, але на язиці польскім. Правда, що инколи уживаєся також і руского язика, але се не виходить з конечности права а з доброї волї Сенату.
Таке невідрадне положенє, не відповідаюче нашим правам, було причиною, що ми рїшилися справу нашого язика на университетї поставити ясно і отверто перед Вами, знаючи, що в Вас національне почутє розгорїло вже на стілько, щоби Ви змогли порозуміти наші кривди і пійти разом з нами.
Ми маємо пока-що лише дві справи на думці: домагатися урядованя на рускі письма по руски і заведеня побіч польских також руских друків.
Ми відчуваємо, як минимальні, невистарчаючі суть наші домаганя; але за те ми тим певнїйші, що наше прошенє знайде послух у людей, котрі вже з самого почутя справедливости мусять признати нам те, о що ми просимо.
Віче, на котре Вас скликуємо і на котре Ви певно явитеся в великім числї, відбудеся дня 1-го грудня с. р. на университетї. Точнїйші звістки подамо опісля.
У Львові дня 25 падолиста 1889
Гамчикевич Р. слухач филорофії, Ганкевич Микола сл. филос., Левоцкій Евгеній сл. филос., Ропицкій В. слух. прав. 