◦ ◦ ◦ ◦ ◦ ◦ ◦ ◦ ◦ ◦

Про реформу духовної семинарії львівскої ходять вісти, що з зміною ректора наступлять також зміни деяких прочих настоятелїв. Один з віце-ректорів, о. Тороньскій, має стати крилошанином станиславівскої капітули, а єго місце, кажуть, займе о. Юрик, один з теперішних префектів. Також деякі инші префекти, осягнувши инші місця, уступлять, а будуть покликані инші, — хто, годї знати. Теперішний ректор о. Бачиньскій, уступаючи місце крил. Туркевичеви, перейде на крилошанина капітули, найимовірнїйше львівскої.
Имматрикуляція учеників ново-принятих на університет львівскій відбуде ся в авли того-ж університету в понедїлок дня 19 н. ст. грудня с. р. о 10-ій годинї перед полуднем.
Рабін чудотворний з Вижницї на Буковинї, Борух Гаґер помер — як ми вже доносили дня 11 н. ст. грудня у Відни в 49-ім роцї житя. Він лишив 11 синів, 2 дочки, около 30 внуків і 61 тисячів довгу. Все роздавати мав бідним.
Паспорти до Румунії. Правительство буковиньске повідомило львівске намістництво, що власти румуньскі жадають від робітників галицких при переходї границї безусловно правильних паспортів, бо книжки службові, які сі робітники мають, не можуть уважати ся за важні до подорожі документи.
В справі еміґрації до Россії селян з Яворівщини пишуть "Гал. Руси", що иніціятором сего руху має бути якійсь мазур-колоніст з Рогозна, котрий нїби заохочував людей до еміґрації до Россії. Коли вість о тім дійшла до Яворова, взяли ся власти енерґічно до дїла і поки що горячку придушено. Подрібностей о тім фактї нема нїяких, бо все держить ся в строгій тайнї, звістно лише, що кількох аґітаторів мазурів арештовано. Кілько би то було шуму, єсли би підмавляючим був Русин, кілько би то було крику о московских аґітаціях. Між тим самі "пани" хотячи "цивілізувати" чисто-рускій повіт, поселили кількадесять мазурских родин на землях, куплених у руских селян за банкові довги і думали, що зробили дуже важну річ. Однако в тім рахунку похибили, бо "заволока" не привязаний нїчим до землї, на котрій поселив ся. Отже не дивно, що наші пани сидять тепер тихо і за-для сорому хотять цїлу справу затерети.
Дирекція руху зелїзниць державних оповіщує: Від дня 15 н. ст. грудня почавши, задержувати ся буде безусловно 1 мінуту — крім поїздів ч. 1211, 1217 і 1218 — також поїзд ч. 1216 на приставку Клєнчани при шляху Новий Санч-Суха, а именно: Клєнчани приїзд о 11-ій годинї 8 мін., відїзд о 11-ій годинї 9 мін. в ночи. — Дотеперішний спосіб писаня назвища пристанку зелїзницї державної в Истріи "С. Вінценті" змінює ся від 1 н. ст. сїчня 1893 р. на назвище "Санвінценті." 