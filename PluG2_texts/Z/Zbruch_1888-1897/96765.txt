◦ ◦ ◦ ◦ ◦ ◦ ◦ ◦ ◦ ◦

Депутація міста Чорткова і околицї, зложена з шляхти, міщан і одного селянина, прибула сими днями до Відня, щоби просити о заснованє окружного суду в Чорткові. Депутація — як пишуть з Відня — була принята за вставленєм посла ґр. Адама Голуховского на авдієнції цїсарем, а відтак міністрами ґр. Шенборном, д-ром Плєнером і Яворским. Міністер судівництва обіцяв займити ся сею справою; д-р Плєнер заявив, що отворенє окружного суду в Чорткові зависить головно від представленя міністра судівництва, а міністер Яворскій обіцяв підпирати справу. Вкінци від презеса польского кола п. Залеского одержала депутація відповідь, що треба полишити справу природному ходови орґанізації судівництва, якої будуть вимагати закони о новім карнім кодексї і новій цивільній процедурі.   П. Евгеній Гушалевич заанґажований тепер до опери нїмецкої в Празї. Про єго виступи згадує найновійше (13-те) число Neue musicalishe Presse, "Пан Гушалевич — пише она — виступивши з Ґунода "Марґаретї", виявив дзвінкій у всїх реєстрах одностайно вишколений голос, якій найкрасше надає ся до партій италіяньских і француских опер".   В справі святкованя 1 мая робітниками видало вже міністерство торговлї розпорядженє до підвластних орґанів, щоби они вже заздалегідь повідомили робітників, що против святкуючих поступить ся з цїлою строгостію. Сей обіжник переслано також і торговельним палатам, щоби і приватні заведеня примінили ся до него.   Про вчасну весну доносять з охрестности Залїщик. В Иваню над Днїстром сїють вже господинї цебулю по огородах а на иваньскім фільварку на ланах по-над Днїстром сїють горох і овес. Ті щасливі відносини кліматичні мають лише Иванє, Низечка і Залїщики, а вже о кілька кільометрів по за границями тих місцевостей лежать снїги, подібно впрочім як в цїлім краю. Якій дивний клімат в Иваню, видко з того, що сего року зацвили там в сїчни фіялки.   Стара здайна монета. В наслїдок безнастанних жалоб, що податкові уряди, приймаючи старі двацятаки і 4-крейцарові штуки при плаченю податків, не хотять их вимінювати на теперішну монету, оповістила віденьска краєва дирекція скарбу, що згадані уряди не мають до сего обовязку, а можуть старі гроші вимінювати на нові лише тогдї, єсли мають в касах досить готівки. Мимо того візвало міністерство скарбу всї податкові уряди, щоби не робили сторонам трудностей та щоби о скілько можна вимінювали згадані монети на нові.   Самоубийства. В Ярославі відобрав собі житє вистрілом з карабіна Вячеслав Вебер, поручник краєвої оборони. Причиною самоубійства був страх перед карою за спроневіренє на шкоду войскового скарбу. — В коршмі в Сушици великій, староміского повіта, повісив ся перед кількома днями мужчина, котрий після найдених при нїм паперів, мав називати ся Игнатій Калиновскій і походити з Россії. — У Львові при ул. Клепарівскій повісив ся 17-лїтний Хаїм Шрайбер, син властителя реальности. Причина самоубійства незвістна.   Біль зубів причиною смерти. Перед кількома днями найдено в Парижи на помостї спальнї ґр. де Шазейль, урядника міністерства скарбу, неживого. Прикликаний лїкар по огляненю трупа сказав, що причиною смерти було запаленє горла і ясен, котре недужого задушило. Ґраф терпів вже від кількох днїв на сильний біль зубів. Постійний єго дентист не хотїв виривати болючого зуба, бо бояв ся надтинати запалені ясна. Однако Шазейль, не могучи перенести болю, пійшов очевидячки до якогось иншого дентиста, котрого тепер глядає поліція — і сей вирвав єму зуб. На хвилю помогло єму се. Однако в ночи стало имовірно єго душити, вийшов з ліжка, щоби кликати о поміч, но не міг видати голосу і упав неживий на землю.   Дрібні вісти. В справах громади міста Львова виїхав до Відня презідент міста п. Мохнацкій. — Конґрес медичний в Монахії висказав велике признанє антідіфтеричній сировици Берінґа і піднїс успішність лїченя діфтерії сим средством.   Дѣло   