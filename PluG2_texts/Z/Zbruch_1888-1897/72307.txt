Презідія краєвої ради шкільної

оголосила під днем 15 н. ст. жовтня до ч. 617 конкурс на обсаду пятнацятьох посад окружних инспекторів шкільних, а то на слїдуючі округи шкільні: 1) Бібрка-Перемишляни з осїдком в Бібрцї, 2) Броди, 3) Горлицї і Грибів з осїдком в Горлицях, 4) Ярослав, 5) Калуш і Долина з осїдком в Калуши, 6) Коломия і Косів з осїдком в Коломиї, 7) Ланьцут, 8) Мисленицї і Диманова з осїдком в Мисленицях, 9) Мілець і Домброва з осїдком в Мілци, 10) Нисько і Тарнобжеґ з осїдком в Ниську, 11) Новий Торг, 12) Сянік і Березів з осїдком в Сяноцї, 13) Скалат і Збараж з осїдком в Скалатї, 14) Сокаль та 15) Турка і Старемісто з осїдком в Турцї.
Евентуально розписує ся також конкурс і на посади инспекторів окружних в инших округах, могучих опорожнити ся перед 1 сїчня 1893.
З тими посадами получені після закона державного з дня 8 червня 1892 [В. з. д. н-р 92] права і побори урядників державних IX кляси дієт, також можливість перейти до VIII кляси дієт в границях, вказаних в §.1 закона державного з дня 8 червня 1892.
Осібно буде кождому инспекторови окружному признанє павшалє дієт і подорожей, котрого висота буде в кождім поодинокім случаю вимірена в відношеню до скількости шкіл і кляс, а також в відношеню до простору і льокальних обставин кождого округа.
Від кандидатів зголошуючих ся о одну з тих посад, вимагають ся слїдуючі условя:
1) Або кваліфікація учительска до шкіл середних і бодай 3-лїтна практика в учительстві;
2) або кваліфікація учительска до шкіл видїлових і бодай 6-лїтна практика в званю учительскім.
3) Виїмково можуть бути сим разом допущені до конкурсу компетенти, що не маючи патенту учительского, предложать докази окінчених студій університетских і бодай 6 лїтної практики в званю учительскім.
Кандидати компетуючі о посаду в округах з населенєм польским і руским мають виказати ся знанєм обох тих язиків.
Кандидати займаючі посади дїйстних учителїв шкіл середних або учителїв головних в семинаріях учительских мають крім того додати виразне заявленє, чи на случай именованя хотять що-до виміру платнї і що-до додатків пятилїтних примінити ся до норм обовязуючих учителїв шкіл середних після уступу II §.1. закона державного з дня 8 червня 1892, чи згодять ся, щоби их піддати під постанови І уступу §.1. тогож закона.
Именованє може бути після §.2. закона зараз дїйстне, або відповідно до гадки міністра віроисповідань і просвіти найдальше на 3 роки провізоричне.
Поданя заосмотрені потрібними документами службовими і виповненою як належить табелею службовою, виготовленою на приписанім формуляри урядовім (Competententabelle), треба вносити на руки безпосередних настоятелїв до презідії краєвої ради шкільної найдальше до 15 н. ст. падолиста 1892.
В поданях можна просити або о одну з посад, згаданих в сїм оголошеню, або також взагалї відкликати ся до нинїшного конкурсу без подаваня місця.
Рівночасно оголошує ся конкурс, на дійстне обсадженє всїх посад учителїв в школах вправ при мужеских семинаріях учительских, могучих опорожнити ся чи то в наслїдок стабілізації дотеперішних провізоричних инспекторів окружних, для котрих були они зарезервовані, чи також в наслїдок дїйстного именованя инспекторами таких учителїв шкіл вправ, котрі внесуть поданя о посади окружних инспекторів на основі нинїшного оголошеня конкурсового.
О посади учителїв шкіл вправ можуть компетувати кандидати маючі патент учительскій до шкіл народних і докази достаточної практики в званю учительскім.
При рівних услівях будуть мати першеньство кандидати з кваліфікацією учительскою до шкіл видїлових, або також такі, що відбули з добрим успіхом науки на курсах рахункових або на курсах науки зручности, або вкінци ті, що можуть виказати ся спеціяльним успособленєм удїляти науку музики і співу, або науку ґімнастики.
Доданя о посади учителїв шкіл вправ, осмотрені документами службовими, треба вносити на руки дотичних властей до презідії краєвої ради шкільної найдальше до 15 н. ст. падолиста 1892.
Будуть також приймати ся поданя о посади инспекторів окружних а евентуально о посади учителїв в школах вправ. 