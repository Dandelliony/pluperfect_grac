◦ ◦ ◦ ◦

Возьного телєґрафу Мизулевого поховано передвчера. Обдукція тіла виказала, що він помер не від кулї, бо тая трафила єго в щоку. Причиною смерти було тяжке потовченє. Тої самої ночи, коли Маріян єго пострілив, напали єго вже раненого якісь незнані львівскі волоцюги та мабуть скинули єго з високого горба в цитаделї на подвірє одного дому. Маріяна суд випустив, переслухавши єго, на волю, бо він стрілив з перестраху, думаючи, що злодїй добуває ся до хати.
Зварились у котлї. В фабрицї сукна Фірстера і синів в Бялій лучилась сумна пригода, що позбавила житя нараз трех людей. Они чистили середину парового котла. Нараз пукла тонка кляпа, що вдержувала приплив пари з сусїдних кітлів і робітники зовсїм зварились. Четвертий робітник, що був найблизше отвору, в час вискочив з кітла, але й він так попарив ся, що готов померти. Против виновників веде ся слїдство.
Зміна властителїв. Фільварок в Залучу купив п. Антін Ольшевскій від полковника Міка.
Фальшівники грошей. В Слободї-Комарештіє на Буковинї розширено в послїдних часах велике число підроблених ґульденів срібних. Жандармерії удало ся зловити одного фальшівника в особі Давида Костінера. В купі гною на подвірю єго дому найдено зелїзну прасу до витисканя гульденів і богато готових ґульденів, зроблених з цини.
Вистава рож, цвітів і напоїв овочевих відбуде ся ві Львові в ботанічнім огородї заходом гал. товариства для огородництва і пчільництка. Тревати буде лише три днї, а то 29 і 30 с. м. і 1 липня. Вступ 20 кр. Кождий може притім виграти на льос оден вазон цвітів.
Весїлє на — кладовищи. Річ очевидна, що щось такого може стати ся хиба лиш в Америцї. Отже там, в містї Бальтіморе, відбуло ся сими днями вінчанє полковника Гендріка Стампа, бувшого даньского посла при правительстві Сполучених держав, з панною Мільдред Гаммонд, донькою помершого ґенерала Гаммонда, на кладовищи тамошнім. Молодий і молода стояли на могилах родичів молодої, котра уперла ся була, щоби вінчанє конче відбуло ся на могилах єї родичів, котрі двацять лїт тому, як померли. 