◦ ◦ ◦ ◦ ◦ ◦ ◦ ◦ ◦ ◦

О мандат посольскій з міст Бережани-Тернопіль убігають ся крім згаданого вже нами п. Віктора Рамского, президента бережаньского суду окружного, ще совітник двора п. Лукіян Криницкій, презідент суду в Тернополи і посол на сойм з міста Тернополя та п. Іос. Соколовскій з Иваня. Після информацій Przegląd-a найбільші вигляди на успіх має кандидатура п. Криницкого.   Цїсар найвисшою постановою з дня 27 н. ст. падолиста затвердив вибір Ґр. Кароля Дїдушицкого з Сїхова на маршалка ради повітової в Стрию.   Краєва рада зелїзнича. На візванє видїлу краєвого предложили корпорації фінансові отсих 7 кандидатів на членів краєвої ради зелїзничої: І. Фальтера з Кракова; І. Ґлянца, бувшого директора домен і лїсів у Львові; д-ра Зд. Мархвицкого, віцепрезідента міста Львова; О. Салю, маршалка брідского і посла на сойм краєвий; кн. Ад. Сапігу; В. Струшкевича, посла і инспектора культури і Л. Тшецєского, властителя копальнї нафти в Коросненьскім. — Крім тих 7 членів покликав видїл краєвий до тої-ж ради від себе ще пп.: Колішера, властителя фабрики паперу в Черлянах; д-pa I. Лєа, професора університету в Кракові; д-pa Т. Пілята, проф. університету у Львові; д-ра Ґ. Ромера, посла і маршалка новосандецкого; д-ра Скалковского, посла і адвоката у Львові; К. Скибиньского, проф. політехніки у Львові і посла Стан. Щепановского. Отже краєва рада зелїзнича складає ся з 14 членів покликаних на 3 роки. Проводить їй маршалок краєвий або той з членів видїлу краєвого, котрого маршалок до сего визначить. Рада має збирати ся на візванє видїлу краєвого відповідно до потреби, бодай два рази до року. Рада зелїзнича має видавати своє мнїнє на жаданє видїлу краєвого в справах переведеня законів ухвалених соймом відповідно до закона о зелїзницях льокальних, як також в справах зелїзничих взагалї. Рішає більшість голосів. До важности ухвал потрібна присутність бодай 8 членів і предсїдателя. Всї члени видїлу краєвого мають право посередничити в засїданях і нарадах та забирати голос кождого часу, але не можуть голосувати. Уряд члена краєвої ради зелїзничої єсть почетний, а лише члени замісцеві одержують дієти і зворот коштів подорожі.   Зелїзнича конференція. Полученє шляхів зелїзничих Чернівцї-Новоселиця і Новоселиця-Жмеринка (по сторонї россійскій) вже скінчене і небавом, здаєть ся 13 н. ст. грудня, буде устроєний правильний рух поїздів через границю. Для управильненя сего руху відбуває ся в Чернівцях від 8 грудня конференція представителїв зелїзниць австрійских і россійских. Зі сторони австрійских зелїзниць державних взяли участь в нарадах: совітник ґенеральної дирекції Рель, директор руху Дейма, діріґент ваґонів инспектор Кемпнер, шеф руху инспектор Керекіярто, аґент комерціяльний инспектор Штенцель та ревіденти: Макух, Айзельт і Олінґер. З россійскої сторони прибули: аґент комерціяльний Едвард Витиньскій, старшій контрольор зелїзницї полудневої Юліян Трончевскій, шеф віддїлу тарифового Арон Мотшан, властитель більшої посїлости Иванов і старшій инжинєр Николай Перцов.   Театр станиславівскій. Kurjer Stanisławowski доносить: Директор театру станиславівского, п. Квіциньскій рішив ся покинути дирекцію тутешного театру і то вже дня 1 н. ст. цвітня 1894 р. і перенести ся до Львова. Що буде з трупою артистичною, чи дирекцію обійме хто иншій, чи трупа розібє ся цїлком, доси не можемо ще нїчого рішучо сказати. Артист п. Милевскій виїхав вже до Кракова, де вступив до тамошного театру.   Рада міска в Чернівцях підвисшила платню старшим учителям тамошних шкіл народних на 800 зр., а молодшим на 400 і 500 зр. Рівночасно побільшила рада міска число системізованих посад о 11.   Новий уряд телєґрафічний війде в житє дня 16 н. ст. грудня в Нижневі повіта товмацкого. Сей уряд отворить ся при уряді почтовім, буде призначений до загального ужитку і буде мати ограничену службу денну.   Нещастна пригода лучила ся перед кількома днями вечером в Жовкви на передмістю львівскім. Жертвою катастрофи став один візник, котрого роздавив спадаючій з воза, кілька сяжнїв довгій бальок. Помоч лїкарска не була можлива, бо нещастний умер по кількох мінутах. До сего нещастя причинила ся немало недостача освітленя в Жовкви.   Нову копальню нафти отворено сими днями в громадї Штайнфельс, нїмецкій кольонії, коло Устрік долїшних. Копальня єсть власностію Ив. Крижановского і С-ки. Першій закіп пробний, 150 метрів глубокій, дає денно кілька бочок ропи; другій закіп, котрого верченє ще не скінчене, єсть тепер на 380 метрів глубокій. Верченє відбуває ся способом канадійским. При роботї заняті виключно мазури.   При галицкій сторожі скарбовій єсть до обсадженя 100 посад стражників скарбових. Стражник скарбовий одержує: 1 зр. 10 кр. платнї денної, 60 зр. річного додатку на одїж, 1 зр. 50 кр. річно на амуніцію і 8 зр. додатку річного на постїль. Поданя треба вносити до краєвої дирекції скарбу у Львові.   Холєра. Ґазета урядова доносить, що дня 9 і 10 н. ст. грудня не було з Галичинї нїякого случаю занедужаня на холєру, виздоровіла-ж в Залізцях повіта брідского 1 особа. В лїченю остає 7 недужих.   Дѣло 