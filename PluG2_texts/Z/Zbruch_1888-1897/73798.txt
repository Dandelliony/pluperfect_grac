◦ ◦ ◦ ◦ ◦ ◦ ◦ ◦ ◦ ◦

Ц. к. староство золочівске перевело з порученя ц. к. намістництва ревізію у господаря з Нестюків під Поморянами Ивана Ляховича і увязнено єго перед двома недїлями. Суд по переслуханю Ляховича не згодив ся був на предложенє прокуратора, аби увязненого задержати в арештї, але прокураторія відкликалась до апеляції — і Ляхович сидить під замітом, що бунтував до еміґрації.
Трамвай з Товмача до Грушки. Міністерство торговлї удїлило цукроварни в Товмачи концесію на 30 лїт на вибудованє і уживанє шляху кінного трамваю, призначеного для перевозу бураків з цукроварнї в Товмачи через теріторію села Грушки аж до границї громади Озерян.
Сегорічна зима зачала ся досить сильними морозами. У Львові дійшли они в недїлю і понедїлок до 15° а в Кракові доходили при кінци минувшого тижня до 11 и 12°. В Станиславові показував термометер в понедїлок 12—15° а в Перегиньску 16°. Як на початок зими морози ті досить сильні, а здає ся дійдуть до кульмінаційної точки в сїчни і лютім.
Про напад на о. А. Завадского в Пістини пишуть з самого Пістиня до "Посланника", що о. Завадскій упав жертвою свого званя. Дня 13 листопада в ночи вертав він з празника від о. декана Тимяка зъ Шешор. Попереду їхав почтмайстер пістиньскій п. Нітман, а за ним о. Завадскій. Перед самою почтою здержано з криком віз п. Нітмана, але коли він обізвав ся, пущено єго з словами: "Пусти! то наш почтмайстер". Надїхав о. Завадскій, а коли здержано єго віз, він злїз і запитав: чи то варта здержує? Нараз из заду дістав у голову колом так сильно, що зараз упав на землю. По часї піднїсъ ся і заволїк ся на почту. Злочинця увязне1но і віддано судови. Дописуватель "Посланника" твердить рішучо, що се був напад з мести за те, що о. А. Завадскій з Микитинець виголосив в Пістини на св. Димитрія проповідь на темат "згубних засад радикалів і безхосенного их волокитства по вічах". Дописуватель каже, що Иван Атаманюк з Пістиня сказав явно перед жандармом: "То ся єму належало за то, що говорив напротив віча". Більше дописуватель не пише о цїлій справі з огляду на судове слїдство.
Селяньскі пявки. В Золочевs скінчив ся дня 24 н. ст. падолиста процес о обманьство против Чорни Шапіри, Савла Штібера, Мошка Лєцтера, Ив. Басладиньского і Якова та Исаака Ґроскопфів. Обжаловані видали доохрестним селянам 19 фальшивих пашпортів, щоб улекшити им виїзд до Бразилії. За ті пашпорти витуманили они від селян по-над 300 зр. По переслуханю свідків і відчитаню переписки місцевої і заграничної признав суд присяжнихъ виновними сихъ добродїїв селяньства, а трибунал засудив яко головну провідничку спілки обманників Чорну Шапіру на 1½ року, єї зятя Мошка Лєцтера на 14 а Савла Штібера на 10 місяцїв тяжкої вязницї заостреної постом. (Басладиньского і Ґроскопфів увільнено).
Виділ краєвий ухвалив дня 18 н. ст. падолиста на основі прислугуючого єму права увільнити фабрику виробів глиняно-камінних на Ратї і Раві рускій, власність кн. Адама Сапіги, від всїх додатків до податків з виїмкою державних на час від 1 липня 1890 до 30 червня 1900 року.
Знесенє десінфекції. З Підволочиск доносять, що зі сторони россійскої знесено зарядженя що-до десінфекції заграничних подорожних.
В Борислави погибли дня 22 н. ст. падолиста два робітники в копальни. Около 11-ої години того дня в закопі ч. 4404, що належить до спілки Діямантштайна і Айзика Грушовского на ниві званій "Дучки", працював 21-лїтний жид Майлех Зандман з Волянки коло Тустанович. Нараз зі щілин покладових бухнуло тілько ропи, що ґази запоморочили і убили Зандмана. — Того самого дня около 2-ої години в ночи в копальни спілки Гавптман, Шуцман і Шайнфельд упав до закопу 40 метрів глубокого робітник Мих. Врублевскій з Борислава і убив ся. Причиною нещастя було зле устроєнє закопа. 