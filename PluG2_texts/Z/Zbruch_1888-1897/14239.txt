Перегляд политичний

В понедїлок зібрався францускій парлямент на засїданя, а першим предметом наради був проект ревизії конституційї. Фльоке, предкладаючи сей проєкт, зазначив зараз, що тим способом хоче він дати републиці оружіє против стремленя завести монархію або проклямувати диктатуру. Позаяк лїве центрум виступило против ревизії, заявляючи, що край не домагаєся єї зовсїм, то Фльоке поставив справу вотум довірія разом з внесенєм, щоби проект єго передати истнуючій вже комисії. Внесенє принято 307 голосами против 180. Умірені републикане заявили при тім, що голосують за кабинетом лиш з патріотизму. Проєкт ревизії домагався, щоби як сенат так і палата послів відновлялися в третій части що два роки. Власть сенату має бути значно зменшена, именно віднимаєся єму право розвязуваня парляменту, а полишаєся лиш право контролї і спротивленя аж до часткового відновленя. Министри мають бути именовані на час обмежений, а парлямент має мати право поставити их в стан обжалованя. Рада державна, вибирана палатою послів, мав заниматися приготовлюванєм проєктів до законів. Результат голосованя скріпив значно теперішний кабинет в Франції; то признають як радикали так і монархисти. Після погляду радикальної праси становище министерства скріпилося тепер так значно, що кабинет останеся при своїй власти имовірно аж до хвилї виборів. В подібний спосіб висказуються також і монархичні газети і додають, що консерватисти не мають тепер нїчого перед собою, як лиш радикалів. Умірена праса републиканьска жалуєсь знов на безсильність центра і на необачність кабинету, котрий робить перелом в републицї.
Характеристичним єсть, що підчас голосованя над внесенєм Фльокета, 7 булянжистів голосувало з монархистами против него. Перед відкритєм засїданя парляменту порозлїплювано по коридорах і дверях парляменту плякати з написею: „Прочь з злодїями!” Думають загально, що то зробили булянжисти.
Король румуньскій має по виборах до парляменту, котрі розпочнуться дня 24 с. м., виїхати до Молдави і буде там гостити в більших містах. Подорож ся стоить мабуть з рухом революційним, котрий проявився в Молдаві в користь кн. Кузи, а котрий також сильно підпирає Россія. Сими днями відбувся там навіть зїзд прихильників кн. Кузи, на котрім був також і россійскій посол Хитрово.
До “Pol. Corr.” доносять з Румунії, що дотеперішні приписи що-до паспортів і легитимацій австро-угорских підданих не змінено зовсїм. То, що говорено о якійсь змінї, відноситься лиш до комуникації на Дунаю між Болгарією а Румунією, а правительство румуньске хоче мати через те добрий перегляд тих що приїздять з Болгарії до Румунії. Розпорядженє се викликало в Болгарії велике невдоволенє.  