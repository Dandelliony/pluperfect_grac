◦ ◦ ◦ ◦ ◦ ◦ ◦ ◦ ◦ ◦

Вибори до львівскої ради міскої мають, як звістно, відбути ся в місяци жовтни, однако вже тепер починає ся передвиборчій рух і аґітація. Сими днями завязав ся один комітет, до котрого входять: д-р Пєнтак, Каєт. Яновскій, Едм. Дуневич, Тад. Романович, д-р Грек, д-р Стройновскій, Ст. Маркевич, Як. Піпес, д-р Петро Стебельскій, Вардаш, Зима, д-р Ант. Малецкій, д-р Малаховскій, професор Равер, д-р Дзендзелевич, проф. Захарієвич, Ив. Климович, Мих. Сембратович, Ив. Сливиньскій, Сирочиньскій, Ант. Керекіярто, Едв. Фрідріх, д-р Радзишевскій, Лукавскій і Ив. Левицкій. Як зачуваємо, думають і рускі виборцї міста Львова порозумітись, щоби при виборах солідарно виступити.
Професор Юліян Медвецкій именований віце-презесом, а д-р Стефан Нїментовскій членом комісії для ІІ-го испиту державного на видїлї хемії технічної в школї політехнічній у Львові.
Адміністрація податків у Львові видала оповіщенє, котрим візвано властителїв домів, положених в окрузї міста Львова, щоби складали свої фасії на рік 1893 найпізнїйше до кінця серпня 1892. При тім оповіщеню єсть і инструкція, як треба фасії виготовляти.
Самоубійства. В пятницю по півночи застрілив ся у Львові на т. зв. валах ґубернаторских Станислав Коваль, син стражника міского. Причиною самоубійства був ймовірно брак занятя. — Дня 23 н. ст. липня о 5 годинї по полудни застрілив ся у Львові 22-лїтний син шинкаря Банка, з причини незложеня испиту технічного.
Глупий закид. Звістна зі своєї ненависти до всего, що руске, Gazeta Narodowa, помістила довшу новинку в справі маючого відбути ся концерту "Львівского Бояна" в Самборі. Подаючи проґраму вечерка, редактор "Narodówki" звістний Плятон Костецкій, чіпає ся "Бояна": чому, співаючи композицію "Народні имни славяньскі" Остапа Нижанківского не буде співати "Jeszcze Polska nie zginęła", але "Z dymem pożarów". Чи не глупа напасть?! Насамперед "Боян" співає композицію, то й не може співати того, чого в композиції нема. Та й до чого би то дійшло, коли-б кождий зачав жадати чого иншого, нїж містить ся в композиції? П. Плятон хоче, аби замість Z dymem pożarów співати Jeszcze Polska nie zginęła, a якійсь Москаль знов схоче, щоби замість "Вниз по матушкі по Волгі" співати "Боже царя храни..."
У Відни від 1 н. ст. жовтня с. р. отвирає ся реставрація для студентів віденьского університету під назвою "mensa academica". Кухня буде стояти під зарядом ректора, деканів всїх трех факультетів світских і видїлів запомагаючих товариств віденьского університету. Оплата за обід, зложений з трох страв, і за мясну вечеру буде виносити 10 зр. місячно. З огляду, що віденьскій університет числить 6.000 студентів а що найменше третя часть з того буде побирати харч в сїй реставрації, можна надїятись, що страви будуть могли кождого вдоволити. Єсть також надїя, що mensa academica приспорить віденьскому університетови немало нових студентів, котрі до-тепер, з огляду на дорожню у Відни, не мали відваги туда пуститись. Льокаль для реставрації ще не означений. — З—н. 