◦ ◦ ◦ ◦ ◦ ◦ ◦ ◦ ◦ ◦

Нещастна пригода лучила ся оногди у Львові. Коли зарібник Франц Ярош вибирав глину з ями лежачої на ґрунтї реальности під ч. 73 при улици Зеленій, обірвала ся земля і живцем єго присипала. Яроша добуто вже неживого з під привалившої єго землї.
Вовки появили ся в великім числї в повітї грибівскім, в околици густо заселеній а то коло сїл: Липинки, Либуша, Криг і Войтова. Нема майже дня, щоби вовки не зробили якої шкоди. Мешканцї тих околиць надїють ся, що староство грибівске зарядить облаву, щоби винищити тую язву.
Обманьство аґента. В околицї Коростенка крутив ся якійсь аґент, котрий туманив, що він єсть аґентом фірми Борковского в Кракові та виманював завдатки на машини рільничі і до шитя. Від зелїзничого стражника в Берегах вилудив 2 зр. 50 кр. на машину до шитя, від робітника Гутого в Коростенци 2 зр., від п. Ґрайнер 3 зр. і т. д. Від того часу минуло вже кілька місяцїв, аґент щез а машин нема і мабуть не буде.
Новий крах банковий лучив ся сими днями в Берлинї. Сим разом збанкротовала фірма банкова братів Зоммерфельдів. Оба братя покінчили дуже сумно. Коли в суботу 7 н. ст. падолиста мала відбути ся у них ревізія судова замкнули ся они в своїм мешканю і, поперетинавши собі жили, постріляли ся оба одним револьвером. Надбігши на ратунок слуги, найшли их вже конаючих. Причиною краху фірми було марнотравне житє банкирів і гри на биржи. Дефіцит виносить більше як 4 міліони марок. Між пошкодованими, що потратили свої маєтки через се банкротство суть, так само як при банкротстві Гіршфельда і Вольфа, члени найвисшої аристократії нїмецкої як: княжна Шварцбурґ-Рудольштадт, кн. Путбус, кн. Бліхер і богато инших а також многі писателї, співаки і актори, що потратили цїлі свої ощадности. — Банкротства ті викликали в берлиньских кругах банкових великій переполох. З початку хотїли банки нїмецкі покрити дефіцит обох фірм сумою 3 міліонів марок, коли однакож пересвідчили ся, що дефіцити виносять по-над 10 міліонів, понехали свій намір. Видно, що в "краю боязни божої і добрих обичаїв", як Нїмцї люблять свій край називати, не все иде обичайно.
Господарка жидівска в Бориславі. Недавно доносили ми о банкротстві бориславского Креза, Лібермана. Через банкротство се потерпіли різні институції а між ними і братска каса робітників. Від часу отвореня кас братских побирав Ліберман гроші пливучі до тої каси сам і видавав их на свої личні потреби а ряд гірничій в Дрогобичи, котрий має вести нагляд над тими-ж касами, не звертав на се нїякої уваги, навіть тогдї, коли вже всї в Дрогобичи і Бориславі голосно говорили о грозячім Ліберманови банкротстві. Аж коли староство гірниче в Кракові наказало урядови гірничому в Дрогобичи вглянути в тую справу, зажадав той-же від Лібермана зложеня рахунків з каси. Тогдї зложив Ліберман в урядї трохи готівки а на решту дав сумнївної вартости папери. — До Now. Ref. пишуть, що се одинокій случай і що подібно дїє ся з касами братскими і в инших предприємствах як в т. зв. "жидівскім банку" Ґартенберґа, Лібермана і Ваґмана та що аж тепер крутять ся там, щоби забезпечити гроші каси братскої, як того вимагає закон.
Про земляка нашого Евгенія Гушалевича, співака оперового, виступаючого тепер в театрі пресбурскім, пише між иншими Pressburger Ztg. в н-рі 307 з 8 н. ст. листопада що слїдує: "Пан Гушалевич удержує ся яко Raol (він єсть найлїпшій, якого ми тут доси чули) до послїдної ноти в своїм голосї. Єго приятний, свіжо молодечій теноровий голос звучить мягко. Він знає співати, гарно виголошувати, лиш не може ще зовсїм свобідно цїлої сили свого голосу використати. Хотїв би я властиво знати, що то за люде, що п. Гушалевичеви радять. Єсли би они знали, що в Пресбурзї подобає ся, то они одушевили би чудовим тенором молодого, совістного і добре вишколеного співака тутешню публику до екстази. Сим разом при першій вчерашній виставі Гуґенотів викликувано п. Гушалевича по великім дуетї лиш чотири рази. На другій раз мусить се число збільшитись, єсли до справдї чудного виведеня Raoul-a прилучить ся повний огонь пориваючої пристрасти... Про цїлу виставу Гуґенотів можна сказати, що була славна. Так не представлено тут Гуґенотів ще нїколи.
Природні громозводи. Загально звістно, що огнї, повстаючі від ударів грому, нищать нераз цїлі загороди і села. Причиною сего єсть брак громозводів. Тимчасом досвід научає, що в тополї і вязи ударяють громи найрідше а то длятого, бо дерева ті суть добрими провідниками елєктричности. Отже один Росіянин, Уваров, опираючи ся на тих спостереженях, внїс до россійского міністерства справ внутрішних проєкт, щоби правительство наказало селянам по селах садити коло хат тополї, котрі цїлковито заступають громозводи і хоронять доми від удару громів. Після Уварова треба ондак в долїшнім кінци дня дати зелїзний перстень і получити єго дротом з ґрунтовою водою, а то длятого, щоби грім перебігши часть дня, не звернув в бік і не ударив в хату, що особливо тогдї можливе, коли дім стоїть на вогкім місци. Там де ґрунтова вода єсть не глубоко і не далеко дерева, то там після Уварова не треба давати нїяких перстенїв.
Дрібні вісти. Цїсар дарував громадї Лани в повітї каменецкім 50 зр. на відновленє церкви. — Архикнязь Леопольд Сальватор виїхав на 14 днїв зі Львова до Відня. 