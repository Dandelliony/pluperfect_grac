Лихо з ворожбитом.

З Пійла (в Калущинї).
Нераз то лучає ся читати в часописях, як то в тій або иншій громадї по різних сумних і прикрих хвилях приходить до лїпшого, — як люде отверезили ся, закладають читальнї і горнуть ся до них радо, старають ся о свій добробит і моральний і матеріяльний, а так заводять свої рускі крамницї, шпихлїрі громадскі та каси позичкові, і ті институції розвивають ся. Коли довідуємо ся о таких поступах наших братів, то радує ся серце наше, як і певно кождого щирого Русина.
Але й то певна річ, що кожде добре дїло стрічає ся нераз з многими трудностями. А щоби довести до чого доброго, треба звернути ся також против одного дуже великого зла, против одної язви, що спиняє загальне добро, а навіть просто убиває. У нас, хоч хвалити Бога є читальня, котра немало вже добра принесла і дасть Бог ще більше принесе, находить ся також тота язва: в нашій громадї запустив глубоко корінь один, не назвемо єго инакше, лиш як єго всї звуть: дурисвіт, баламут, славний для неславних — ворожбит. Той чоловік не має очевидно чести, бо инакше для марної мамони не служив би так низькій і темній справі. Але він і штудерний собі, уміє і стричи і голити. Єму представляє: "Чому ти чоловіче не покинеш сего поганого, безбожного ремісла?" — а він відкаже: "Та-ж я не хочу сам того, я відправляю всїх, що до мене приходять, але менї не дають спокою... а врештї чому ж слабому не дати лїку? на то є прецїнь зело і инше лїкарство..." Кінець-кінцем він таки ворожить! Що ж поможе добра рада, коли і грозьба і кара для него не дуже страшна? Кару грошеву заплатить, а ворожить дальше та сміє ся. А хоть свої люде з ним майже не мають дїла, то чужі, з инших сел не дають єму упасти, добре єго відвідують. Отсими часами то вже справдї для него жнива настали, а хотяй из сторони зверхности громадскої все робить ся, щоби лиху запобігти і необачним отворити очи, — то ледви з одними скінчить ся а вже нові путники спішать як по свячену до свого чудотворця, і так нема тому кінця". Видно, имя cего дурисвіта широко знане, та й то певне, що він знаєсь на реміслї: і сам добре годує ся за людску кервавицю, і ще другим дає проценти из своих доходів, утримуючи собі цїлу громаду аґентів, факторів з-помежи любого єму племени.
Така то язва вкоренилась у нас і анї руш єї викорчувати! Се справдї нечесть, але нехай світ довідає ся, в чім лежить трудність позбути ся такої погани. Бажаючи причинити ся до викоріненя суєвірія, звертаємо ся з просьбою до Впр. отців духовних, до Чч. зверхностей громадских, членів читалень і до всїх милих читателїв "Дѣла", щоби нам допомогли в нашім щирім дїлї; най зволять публичним оголошенєм і приватним остереженєм повідомити всїх легковірних, що хто би важив ся удаватись до тутешного ворожбита Данила Журика, буде відповідно укараний, як то вже неодних подибало, а тепер ще тим більше, що і власти висші остро взялись до тої справи і тим самим громадї дають поміч. Чей діждемо ся хвилї, коли почуємо, що в Пійлї вже нема ворожбита!
Ю. К. і З. С., громадяне пійлянські. 