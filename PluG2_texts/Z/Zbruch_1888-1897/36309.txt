Як стоїть у нас з конституцією?! — З Станіславівского Підгіря. — Зі Сморжа (в Скільщинї).

Як стоїть у нас з конституцією?!
В послїднім числї "Дѣла" подали ми в статьї "Маршалок краєвий а руске письмо" характеристичний факт, як п. маршалок, ґр. Тарновскій, приймаючи депутацію селян з одного руского села в повітї стрийскім, учинив депутації заміт, чому єї поданє не написане łacińskimi literami, а письмо руске назвав — rossyjskiem.
Нинї-ж маємо подати до відомости наших Вп. Читателїв другій, не менче характеристичний факт.
Митрополить д-р Сильвестер Сембратович внїс до львівского ц. к. намістництва дня 15 лютого 1890 ч. 11.780 власноручне поданє в язицї рускім і написане руским письмом. Ha поданє се відповіло ц. к. намістництво рескриптом з дня 26. цвітня 1890 ч. 22,400 в язицї нїмецкім, а не рускім, як того вимагають закони.
Сміємо отже спитати Єго Ексц. п. на містника ґр. Казимира Баденього:
Чи згідне то з дотичними розпорядженями міністерскими і з обовязуючими законами основними?
Особливо кладемо вагу на основні закони державні, бо ґр. Казимир Бадені, обіймаючи уряд намістника Галичини, заявив і взагалї, і Русинам з-окрема, що в єго урядованю і дїланю міродайними будуть основні закони державні...
Як же повисшій факт погодити з тими заявленями ґр. Казимира Баденього?
Не знаємо, що з тою відповідею ц. к. намістництва учинить митрополит галицкої Руси. Святим народним обовязком єго було би — звернути ц. к. намістництву відповідь нїмецку, а зажадати рускої. Но, будь-як будь, сей факт, як і поданий нами по-перед факт з поступку маршалка краєвого ґр. Тарновского — мусять насунути Русинам важкі думи на темат питаня: як стоїть у нас з конституцією?... З Станіславівского Підгіря.
[Ч. господар Федь Остапяк — фундатор нової церкви в Радчи.]
Колись на Руси князї, бояре та вельможні пани фундували та будували нові церкви, монастирі, школи та бурси. Нинї князї минулись, а панами на Руси — жидова, котрій не в голові рускі церкви. Тож нарід наш любий, приходячи з кождим днем до лучшого самопізнаня, просвіти і науки, здвигає своїми власними накладати величаві святинї Божі, артистично приукрашує их і гордить ся тим, що хоть неодно Руси забороняють, видирають, то чей тої твердинї віри і надїї на щаслившу будучність нїяка вража сила нам не видре.
Яко відрадний факт можемо піднести, що в послїднім десятилїтю на нашій галицкій Руси нарід здвигнув много нових церквей. Именно на Підгірю, де не так тяжко за матеріял, збудували громади нові церкви в Перегиньску, Небилові, Ясени, Ракові, Хотїни, Вістові, Грабівцї, повіту калуского, а дальше в богородчаньскім повітї в Иваниківцї, Богородчанах старих, Грабівци, Саджаві, в Нивочинї,— у всїх тих селах будували громадяне чи то в дорозї конкуренційній, чи власними силами без помочи патрона та без примусових средств, як секвестрації та ліцітації. Також і громада Глебівка, прилучена до парохії Саджава, повіту богородчаньского, будує від цвітня 1890 р. власними коштами, без по мочи патрона, нову, крижеву з пятьма верхами святиню Божу. Но щоби оден господар грунтовий сам підняв ся пофундувати нову церков, — то в нинїшних тяжких та незавидних часах небувалий факт, годен всякого признаня, чести і слави.
Ото в Радчи, селї станіславівского повіту, знайшов ся так великодушний і жертволюбивий господар, честний і благородний Федь Остапяк (півець церковний). Ще за часів бувшого там пароха бл. п. Мих. Колянковского прийшов він, за наукою того-ж, через працю, тверезість, ощадність і мудрі та щасливі обороти грошеві, до значнїйшого маєтку. "Прибудь щастє, розум буде", каже приповідка, — тож і наш ґазда-меценат взяв в аренду сусїдне село Иваниківку, а коли на арендї повело ся, взяв в посесію і село Радче, де щасливо і розумно господарує. Коли по смерти бувшого там пароха дістав той приход зять єго Всч. Л. Витошиньскій, звернув він увагу на того господаря і заохотив єго до великого, красного і памятного дїла — здвигнути нову церков. Щире і жертволюбиве серце і світлий ум великодушного Федя Остапяка не дало довго ждати на той вікопомний памятник. Наш князь-фундатор закупив весь потрібний на фундаменти твердий а на будову мягкій матеріял, сам матеріял той позвозив, порізати казав, сам майстрови-будівничому за будову 1.200 зр. платить і всї инчі видатки до цїлковитого укінченя цїлої церкви радо і охотно для Божої слави підняв. Таким героєм-фундатором — щира душа в сїраку, хлїбороб, ґазда ч. Федь Остапяк! Коли нинї для будови тої церкви така єго щирість, жертволюбивість, великодушність, — то можна вповнї надїяти ся, що і для внутрішного урядженя і артистичного викінченя сего памятника він не відкаже щедрих дарів, а таким чином запише своє имя золотими буквами в памяти громадян, котрі звдячности переказувати будуть имя світлого фундатора Федя Остапяка от рода в род! Зі Сморжа (в Скільщинї).
[Пригода селян-вівчарів з Вислока.]
Сумна пригода лучила ся у нас. Селяне-вівчарі з Вислова гонили сего року з Сигота накуплені там вівцї числом звиш 700 вартости 2,500—3.000 зр., як і попередними роками, домів, в надїї помогти своїй нуждї за позичені гроші. Несподївано придибав их поліціян Чех і запитав, куда гонять отару. Подорожні, не догадуючись нїчого злого і незаконного, відповіли: А тобі що до того!? Обурив ся тим поліціян і попровадив их до міского війта жида; — бо в Сморжи єсть два війти: хлопскій-рускій і міщаньскій-жидівскій для осївших в серединї села жидів, кількох ремісників і робітників з тартаку. Війт Мендель поспитав за пашпортом, а довідавшись з пашпорту, що се вівцї з Угорщини, прикликав зараз жандарма, що припадково пересиджував в ратуши-шинку, а сей з обовязку, що худоби з угорскої границї до нас переганяти не вільно, спинив вівчарів.
Стало ся се 1 н. ст. мая с. р. Заклопотані мужики спровадили своїм коштом ветеринара зі Сколього (5 миль), а той оглянувши вівцї, узнав их здоровими. Вівчарі удавались і до ц к. намістництва і до ц. к. староства в Стрию, щоби им вівцї випущено, але надармо. Они переступили заборону! Дві недїлї тулились вівчарі, як могли, пасли то на громадскім пасовиску, то винаймали паші, думаючи, що будуть их держати в контумації лише 14 днїв. Но на их нещастє надійшла дня 14 мая відомість з ц. к. староства, що вівцї их будуть ліцитувати дня 20 мая. Горем прибиті, мов неживі, попадали на землю, а очунявши трохи, повандрували домів. Один з них ще 1-ого мая заслаб, чи з ума зійшов. Кажуть, що вівцї будуть ліцитувати на річ скарбу!
Имена декотрих потерпівших такі: Єфрем Капелюх, Андрій Рьобка, Стефан Кулик, Валько Блажейовскій — усї з Вислова, суд Буківско, староство Сянік. Они присягають ся, що о заборонї нїчого не знали. Впрочім богато і перед ними і по них гонили так само вівцї та их у нас не придержано, хиба де инде. 