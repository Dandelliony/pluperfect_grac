Розбій в Кукизові – Як каламутиться чисту справу. – Відпочинок недїльний на провинції. 

Розбій в Кукизові єсть теперь найважнїйшим предметом дня у Львові: а рїч то дїйстно сензаційна. Слїдство в сїй справі вправдї ще не скінчене, але викрило вже доси важний і досить богатий матеріял для суду. Кукизів, місточко а радше село при дорозї зо Львова до Яричева єсть власностею родини Стшелецких, котра однакож єсть дуже задовжена. В дворї в Кукизові проживала однакож лиш сама Марія Стшелецка, рідна сестра посла Поляновского а син єї, Александер, чоловік гулящій, мешкав на фільварку в Бовшові. У Стшелецкої в Кукизові проживав отже в официнах кс. Тхуржницкій, 80-лїтний старик, котрий через 45 лїт був парохом в Кукизові. Єсть то чоловік богатий, бо як показуєсь має село десь в Самбірскім а крім того мав богато грошей готівкою, котрі ховав то під шуфлядою в комодї, то в звиненім образї, то в старім цилиндрї і т. п. Тхуржницкого уважали всї за якогось дивака, хоч він впрочїм був чоловік людяний. Дня 29 липня випив Тхуржницкій вечером гербату в городї в товаристві п-ї Стшелецкої і положився спати. Того дня була у Александра Стшелецкого забава, на котрій були зі Львова официри і урядники. На другій день найшов двірскій паробок кс. Тхуржницкого на постели в крови і дав знати п-і Стшелецкій а та каже, що повідомила о тім зараз сина Александра листовно. Того листу однакож доси не найдено. Александер приїхав, післав зараз по д-ра Шмидта і дав знати до прокураторії, додаючи, що кс. Тхуржницкій страдає на падавицю і що имовірно сам покалїчився. З'їхала заразь комисія і арештовано паробків Кравєского, Меруновича і Луля. Тимчасом ревизор полиційний Шпанґ вів дальше слїдство. В печи в помешканю у кс. Трхужницкого найшов він попалені папери і банкноти, в маштарни одїж ксендза, у селян побачив покервавлені грошї і т. д. О тім всїм дав він знати до прокураторії, котра вислала судію п. Ковнацкого і практиканта судового Папару. Ті зробили ревизію і найшли в помешканю у ксендза Тхуржницкого в шафі 60.000 зр., паперами, талярами і дукатами голендерскими, в дуже старім образї 600 зр., в цилиндрї 300 зр. і т. д. Опісля приїхав ще заступник прокуратора п. Сумнер, зроблено ревизію у Александра Стшелецкого в Бовшові і там найдено на єго обуви і на помостї слїди крови. Єго зараз арештовано і відставлено жандармами до Львова.В два днї пізнійше зложила п-нї Стшелецка на руки судії слїдчого 80.000 зр. паперами і 600 талярами і дукатами і казала, що Тхуржницкій дав їй ті гроші до депозиту. Єї арештовано також і, хоч четвернею, відставлено до Львова. В понеділок знов арештовано ще одного свояка  Стшелецких, урядника при шпитали у Львові.
Як каламутиться чисту справу. Нема нїчого лекшого як за-для политичного антагонизму каламутити при помочи газет і найчистїйшу справу. Подаєся до якоїсь газети, не познакомленої з справою, якусь вість, котру она бере за добру монету і поміщає. З тої газети беруть відтак всї политичні противники ту вість яко з певного і достовірного жерела і подають єї вже за певний факт, на підставі котрого доказують відтак, що чорне єсть білим а біле чорним. Щось подібного лучилося славному знатокови славяньских язиків, проф. Ягичеви у Відни. В ч. 28 петербургскої газети „Kraj“ з сего року появилась була слїдуюча допись з Відня : „В министерстві ведуться наради над проєктом зміни рускої правописи в Галичинї і Буковинї, предложеним перед кільканацяти лїтами Чехом Їречком, а теперь відновленим і справленим знаменитим лингвистом руским, професором С. См. Стоцким. Щоби безсторонно і науково залагодити ту справу, завізвало министерство професора Ягича видати суд о сїм проєктї зі становища лингвистики славяньскої. Перестудіовавши сей проєкт, пересвідчився проф. Ягич, „що мотиви і проєкт проф. Смаль-Стоцкого суть цїлком оправдані, але не можна від разу зірвати з традицією“ і тому радить він вибрати посередну дорогу. Після єго погляду відрубна народність руска може розвиватись лише в Австрії. В Россії мусить звільна наступити цїлковита ассимиляція Малоросів з Великоросами : „Скоро лише поселиться кількох Великоросов в якім селї малорускім, сейчас цїле населенє стаєсь від них зависиме, а що за-для спільної віри і подібности язика україньскій нарід не має майже нїякої внутрїшної сили відпорної, як пр. Чехи або Серби, тому мусить він з часом цїлком злитися з Великоросами.“ Так написав „Kraj“. Теперь же помістив в тій справі в ч. 33 „Kraj-у“ А. Брикнер, професор язиків славяньских на берлиньскім университетї, ось яке письмо : „Вичиташи в однім з липневих чисел „Kraj-y“ в дописи з Відня згадку про реферат проф. Ягича о реформі малорускої правописи, о єго заключенях що-до будучности народу малоруского, поспитав я єго о те все листовно. Проф. Ягич уповноміцнив мене в відповіди заявити, що зміст сеї дописи, о скілько дотикає єго, єсть цїлком видуманий ; нїхто не завзивав єго до такого реферату, не мав отже нїякої причини в цїлій тій справі в якійнебудь спосіб брати участи.“ Коментарїв до того рода крутих доріг чейже не потреба.
Відпочинок недїльний на провинції. Ухвалено закон о відпочинку недїльнім і декуда він виконуєся дуже точно. Не так дїєсь в Городенцї. Там виїхав барон Ромашкан в недїлю 12 н. ст. серпня на поле сїяти рїпак. Дві машини сїярки і десять валків до валкованя засїяного рїпаку робили як найлїпше, а нарід, що ишов, хрестився та сплювавь з досади. На лихо не докінчив сеї славної роботи п. барон, бо найшла буря і град сипався через дві години. Ся недїльна робота мовь-би доповняла звичай в Городенцї, що ярмарки відбуваються тут в недїлї. Якось соромно і гидко, давати такій примір непошанованя Божих і людских законів. 