Реставрація гробів родини Потоцких.

Видатками ґр. Адамової Потоцкої реставрують ся тепер в костелї Бернардинів в Кристинополи підземні крипти, де спочивають мертві тїла родини Потоцких. Реставрація відбуває ся в тім напрямі, що білять ся крипти, помости викладають ся цементом, збирають ся порозкидані чашки і кости людскі в криптах та вкладають ся в домовини.
По свідоцтві перехованих актів вибудував Фелікс Казимир Потоцкій, воєвода краківскій, гетьман коронний, воєнний товариш і друг короля Ивана Собіского, деревяний костел в Кристинополи з підземними криптами, в котрих він і єго родина почали хоронитись. На місци деревяного, вимуровано 1703 р. новий обширний костел, побільшено крипти, і сей костел стоїть доси.
До чотирох високих, овальних підземних крипт, освітлених закратованими віконцями, входить ся від входових дверей костела по вигідних дубових сходах. Заким забрано ся до реставрації та зроблено в криптах лад, можна було бачити в першій криптї богато чашок та костей из старших людей та дїтей, змішаних з розпавшими ся деревисками соснових і дубових домовин, на яких переховали ся ще малюнки из знаками хреста. Спорохнавілі деревиска з тої крипти винесено на двір, щоби их опісля спалити, а зібрані людскі чашки з костями уміщено в двох нових домовинах. Хто в тій криптї похороняв ся, трудно з актів дослїдити, але мабуть двораки з родинами, проживаючі в замку кристинопільскім для услуги можної родини Потоцких, у котрої було гучно як би в королївских палатах у Варшаві. Війшовши в другу, обширнїйшу крипту, підперту грубим округлим з цегол вимурованим стовпом, впадає в око припираючій до стїни квадратовий мурований саркофаґ, в котрого серединї спочивають побіч себе мертві тїла гордого воєводи Франца Салезія Потоцкого і єго другої жени Анни з роду Лащів. По обох боках саркофаґу стояли на підмурованях домовини, — як свідчать написи: Теофілї з Цетнерів Потоцкої, матери Салезія, помершої в Ропчицях д. 8 цвітня 1742, Софії з Ржечицких Потоцкої, першої жени Салезії, помершої д. 8 червня 1741, Марії Брільової, дочки Салезія, помершої в Хоросткові 1778, та ще другі домовини на земли, з порозкиданими костями. В третій криптї було більше домовин в лихім станї. Деякі домовини стояли на підмурованю, другі на земли, та й з ніши стїнної висторчали спорохнавілі деревиска з кістьми. Здаєсь, що в сїй криптї, судячи по аналізї деревиск і костей, похоронялись перші члени родини Потоцких. До сеї крипти припирає в лївого боку четверта, де имовірно хоронено монахів-Бернардинів. Нагромаджені в тій криптї чашки і кости закопано тепер в тій самій криптї в землю, бо в нїй нема помосту і она стоїть порожна. Всї домовини з другої крипти внесено в третю крипту і уміщено их то на давних підмурованях; то поскладано одну на другу, і замуровано крипту, а при замурованій стїнї ставиться служебний престол. Згадані же дві нові домовини з чашками і кістьми зібраними в першій криптї, уміщено по обох сторонах саркофаґу Салезія і Анни Потоцких.
Переглянувши всї домовини з бальсамованими мерцями, по котрих полишились тілько кости; найлїпше переховалась домовина Софії Потоцкої, на котрій можна бачити червоний оксаміт з густими позолоченими цвяхами, а на єї костях довгі білі рукавички на руках, біле шовкове одїнє ніг та дорогоцїнну шату в такім станї, що не дасть ся рукою роздерти. На верху шати лежав на два пальцї широкій чорний ремінчик, на котрім постирала ся позолочена напись, але ремінець виглядав свіжо, як би недавно був вложений у домовину. Як на Софії, так і на Текли Потоцкій і Марії Брільовій переховались верхні дорогоцїнні шати добре, у всїх же других домовинах я бачив лише кости з плїснію из знищеної одежи.
Я натякнув в моїй Лїтописи монастиря оо. Василіян в Кристинополи, печатаній сего року в фейлетонах "Дѣла", що злобна рука бушувала в підземних криптах костела Бернардинів. Що оно так єсть, свідчать повідчиняні домовини, порозкидані кости та домовини обдерті з орнаментики, по котрих знайдено лише дві антаби срібні і одну ширшу бляху. В мурованих постументах, на яких стояли домовини, верчено свердлом дїри, чи в серединї постументів не переховують ся домовини з мерцями, яких би можна з дорогоцїнностей обдерти. І саркофаґ Салезія і Анни Потоцких не полишено в спокою. Виломані из саркофаґа цегли свідчать, що і там бушувала злобна рука та забрала все, що взяти далось, і полишивши в неладѣ порозкидані кости. З прикрим вражінєм лишав я підземні крипти, а що бачив, те й описав.
В. з С. 