Де що з исторії монастиря Василіянок. — Фундація Гаєвского.

З Яворова.
Монастир Василіянок в Яворові заложила міщанка яворівска Маргарита Грицківна мабуть в р. 1636, бо в грамотї з року 1637, підписаній власноручно королем польским Владиславом, стоїть така згадка о тім: "Do tego z osobna daię Consens moi... do zawarcia Contractu y zapisu z Nowofundowanym obok tei cerkwi (гірної) przez Vcciwą Małgorzatę Hryckownę, Siostrę ich, Manasterem Czernic zakonnych" і т. д. Монастир сей був з початку деревляний і в нїм проживало по кілька черниць. В році 1702 збудовано церковцю деревляну, котра 24-го грудня 1848 р. згорїла. Між тим в лїтах 1828—1831 вимуровано монастир з твердого матеріялу за гроші, зложені духовеньством перемискої епархії. Але не було кому жити в тім монастири, — черниць не було. В р. 1832 була лиш одна старенька черниця Атанасія Кречковска, а коли 1839 р. померла, то монастир був пустий. Подібне сталося було і давно, ще в часах Хмельницкого, коли молодші черниці зі страху поутїкали, лишивши в монастири дві старенькі черниці, котрі небавом померли.
Аж в році 1841 вступила до монастиря Евгенія Качковска, а по нїй вступили ще чотири черниці, так що в році 1854 всїх черниць було пять. В тім-же 1854 році почали они утримувати конвикт у себе. В конвиктї було 14 дївчат, а всїх ходило до школи 60 дївчат, — то значить, що инші дївчата доходили з міста. Учили там тогдї предметів III ої кляси, початків географії, нїмецкої граматики, женьских робіт і відповідно до духа часу вчили дорослих дївчат, також — гри на ґітарї... Тогдї зголошувалося до монастиря більше кандидаток на инокинї, але що фонд був малий, то не принято их, і від того то 1854 року до недавна утримували монахинї і конвикт в школу для доходячих міщанок.
Тепер єсть инокинь шість, а институт, як перше був більше школою для міщанок, так тепер став школою для дївчат з интелигенції, а міщанки ходять до жіночої школи місцевої.
Був в Яворові перед лїтами великій добродїй міста, Людвик Гаєвскій, котрий свій значний маєток записав в більшій части на різні добродїйні ціли; поосновував значні стипендії для вдів, сиріт, убогих міста Яворова і для молодежи, "бідних студентів яворівских". О пок. Гаєвскім не стрїчав я нїгде в часописях згадки, а тимчасом годиться згадати єго добрим словом і пригадати тим, що завідують єго леґатами, щоби точно сповняли єго волю.
Коли се говорю, то маю на гадці стипендію для учеників. Пок. Гаєвскій призначив сю стипендію, котра річно виносить тепер около 350 зр., именно для правників, що покінчили права і мають здавати испити. "Знаю — каже покійник в завіщаню — прикре положенє бідного студента в такім случаю, бо сам я був в такім положеню." А єсли-би правників не було, то мають бідні студенти середних шкіл, походячі з Яворова, льосовати сю стипендію. Яворівці-Русини не дуже квапляться на права, а лиш на теольогію, і тому через шість лїт, як стипендія истнує, шість разів льосовали ученики. Отже иде о то, кого комисія стипендійна допускає до льосованя? В завіщаню сказано, що допускати треба бідних студентів.
В тім ціла біда, що трудно означити, кого вчислити між бідних, а кого між богатих. і урядник, і дїдич малий, коли порівняє себе з банкірами, може сказати, що він бідний. Але міщанин скаже на сего урядника і дїдича, що они коли не богачі, то бодай добре маються. Отож комисія — після нашої гадки — блудила в тім, що допускала до льосованя по-при дїйстно бідних учениках також паничів, що вигідно жиють і можуть собі три роки ходити без журби на права а потім на медицину, як тут було з одним, що витягнув льос. Справдї, лише два рази витягнули льос ученики правдиво потребуючі, а чотири рази відтягнув льос то син урядника громадского, то лїкаря, то син инспектора податкового і син малого дїдича. Таких "бідних" учеників не мав певно покійник на думці, коли писав завіщанє. Комисія повинна застановитися добре над тим, кого припускати до льосованя, і не зважати на свідоцтва убожества, о котрі не трудно постаратись, а котрі неоден може сміло уважати свідоцтвами заможности.
З прочими леґатами дїєсь правильно. За тих шість лїт 12 дївчат-сиріт (що року по дві) витягнули льоси стипендійні по 150 зр., котрі для них нераз суть єдиним посагом і видобувають их з крайної нужди. Також дві вдови побирають по 150 зр. річно на своє удержанє. 