◦ ◦ ◦ ◦ ◦ ◦ ◦ ◦ ◦ ◦

Рада міста Львова відбула вчера одно з важнїйших засїдань. На початку засїданя повідомив презідент міста радних про рішенє спору міста з трамваєм, відтак ухвалено вибрати мішану комісію з членів ради міскої і маґістрату що-до зміни статута ординації виборчої і реґуляміну ради міскої, увзглядняючи подані радою вказівки. Дальше ухвалено реґуляміново трактувати внесенє проф. Шараневича такого змісту: Коло гори Високого замку єсть у Львові гора т. зв. піскова, звана давнїйше горою Льва. Гору тую розкопують властителї вже від кількох лїт і єсли так дальше пійде то за яких 5 лїт гору розкопають. Отже проф. Шараневич внїс, щоби рада міска поручила маґістратови розпочати правні кроки против властителїв гори, щоби они заперестали розкопувати гору та щоби місто старало ся гору викупити на свою власність. Проф. Шараневич мотивував свое внесенє тим, що гора Піскова має историчне значінє з огляду на єї назву "Гора Льва" з огляду на се, що від давних вже лїт всї зображеня міста Львова представляють Високій Замок з тою горою та що в старих лїтописях суть о нїй згадки. Вкінци приступила рада до обради над будовою елєктричного трамваю у Львові. Радний Кендзерскій відчитав внесенє комісії в тій справі (щоби місто вибудувало трамвай на свій рахунок і щоби на сю цїль затягнути 860.000 зр. позички), представив, що будова трамваю принесе місту великі користи і просив, щоби рада прихилила ся до внесень комісії як найскорше, бо міністерство торговлї візвало вже на суботу делєґатів міста до Відня на нараду в справі будови того трамваю. Против внесень комісії повстала сильна опозиція. Против промовляв д-р Вайґель і проф. бар. Ґостковскій. Бесїда проф. Ґостковского була дуже основна і фахова. Він виказав. що обчисленя комісії хибні, що трамвай принесе для міста страту і що елєктричний трамвай можна заступити ґазовим, тим більше, що місто за 5 лїт переймає на себе фабрику ґазу, з котрої буде мати 120.000 зр. чистого зиску. За внесенями комісії промовив проф. Радзишевскій яко референт комісії елєктричної і відпирав закиди д-ра Вайґля і проф. Ґостковского. Остаточно на внесенє д-ра Бика ухвалено удати ся телєґрафічно до міністерства, щоби відстрочити суботнїшну конференцію а рішенє цїлої справи відложити до нинїшного і завтрішнього засїданя.   "Днїстер" товариство взаїмних убезпечень у Львові, переносить свої бюра з днем 1 н. ст. червня з дотеперішного льокалю [ул. Театральна ч. 8] на улицю Валову ч. 11. на I. поверсї [повисше торговлї К. Балабана]. — Мило нам подїлити ся при тім звісткою, що вчеpa дня 25 мая с. р. переступило вже число поліс виставлених з "Днїстра" цифру 5.000, а також, що в послїдних днях обезпечив в "Днїстрі" Впреосв. митрополит реальність у Львові і монастир ЧЧ. Сестриць чина Св. Василія Вел. в Словитї, церков і будинки економічні. — Дирекція "Днїстра" товариства взаїмних обезпечень.   Пільги для учеників на зелїзницях державних. Доси удержували ученики зниженя на державних зелїзницях коли дотична дирекція ґімназіяльна потвердила, що ученики вільні від оплати шкільної. Від тепер, після розпорядженя ґенеральної дирекції зелїзниць з дня 18 н. ст. марта с. р. ч. 23.394 мають дирекції шкіл потверджувати лише те, що ученик, котрий просить о знижку цїни, єсть справдї учеником, а свідоцтво убожества має потвердити власть політична.   Санкціонованій закон. Цїсар санкціонував ухвалений соймом галицким закон про реґуляцію Золотої Липи.   Дѣло   