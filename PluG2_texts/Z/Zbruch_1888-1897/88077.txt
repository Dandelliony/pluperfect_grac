◦ ◦ ◦ ◦ ◦ ◦ ◦ ◦ ◦ ◦

Митрополича консисторія оповіщує: З причини, що в тутешній митрополичій консисторії відбувають ся в четвер кождого тиждня засїданя, на котрих рішають ся справи цїлої архидіецезії, длятого повідомляє ся Всч. духовеньство, щоби в сказаний день нїхто як для одержаня канонічної институції на парохії, так і в инших справах не являв ся в митрополичій консисторії, лише в других днях тиждня.   На віденьском всеучилищи було в послїднім зимовім семестрі 6625 слухачів, між тими 4529 звичайних, а 2096 надзвичайних. З того числа припадає на Галичину 3 теологів, 156 правників, 244 медиків і 37 фільософів звичайних, а 6 правників, 120 медиків і 24 фільософів надзвичайних. Значить ся, число слухачів послїдного семестру в порівнаню з попередним значно побільшилось. Зі спису заповіджених на сей семестер викладів подаємо лиш виклади з обсягу славяньскої филології. Проф. д-р В. Ягич буде викладати в лїтнім семестрі поодинокі питаня з граматики южно-славяньских язиків (чотири години в тиждень) і исторію великорускої літератури XVIII до XIX. в. (дві год. в тиждень). Сей другій виклад буде публичний і безплатний, та, сподїватись, буде обіймати також исторію україньскої літератури відповіднои доби. Проф. д-р Й. Йіречек заповів другим наворотом вже свій виклад з попередного року про держави і народи балканьского півострова ХІІІ—XV в. поряд з читанєм сербских лїтописцїв. Про творенє глагольних пнїв у славяньских мовах буде читати приватний доцент д-р Штрекель, про основи ческої граматики прив. доц д-р Вондрак, а болгарску граматику викладати буде прив. доц. д-р Пастрнек. На кінци додати треба, що проф. Ягич, котрого покликували недавно на посаду предсїдателя Загребскої академії, не думає вибиратись туди і лишає ся на дальше у Відни. — На місци покійного д-ра Більрота буде професором д-р Черни з Гайдельберґа.   Зміна властителїв. Совітник двора ґр. Володим. Лось купив маєтність Домажир і Ставище зелевске в повітї городецкім за 245.000 кор. від п. Еми Кравзе.   Дирекцію львівского театру обіймив вчера п. Жигмунт Пшибильскій, звістний польскій комедіописатель і буде єго вести спільно з д-ром Генр. Шидловским, дотеперішним спільником п. Шмідта.   Огнї. Дня 10 н. ст. марта погоріли в громадї Біле перемишляньского повіта 3 загороди селяньскі вартости 3600 зр. Лише один з погорілцїв був обезпечений на 350 зр. — В Яворові на передмістю Наконечнім знищив огонь одну загороду і зробив шкоди на 130 зр. Огонь був підложений. — В Княжі повіта снятиньского повстав огонь дня 9 н. ст. марта в стайни війта Грицька Винничука. В огни погибло пятеро рогатої худоби і 9 безрог. Шкода виносить 600 зр. а була обезпечена лише на 200 зр. Огонь був имовірно підложений.   Проч з спідницею і шнурівкою! — отсе найновійшій оклик американьских жінок. Американки пересвідчені, що теперішний стрій більше, чим всякі недуги, убиває жінки. Задля того они працюють над радикальним переворотом в области жіночого одягу. Вже на виставі в Чікаґо декотрі міс убрали на себе зреформований стрій. Єсть се так званий: divided skirt, роздїлена спідниця, а радше широкі ногавицї, котрих одна половина має метр обводу. Той стрій доповнює збирана блюзка в родї жуавки, перевязана поясом в станї; на ногах черевики, з котрими лучать ся ногавицї при помочи шкіряних камашів. Так отже жінки стремлять, щоби і одягом не різнитись від мущин. Ще трохи, а гарний пол накине на себе стрій бридкого пола, і тогдї, имовірно еманципація добє ся найвисшого верха.   Удари громів. Викази статистичні Нїмеччини доказують, що від 1838 року удари громів потроїли ся. Після Карстена походить се: 1) з винищеня лїсів, 2) витворюваня великих скількостей диму і пороху в околицях промислових, 3) з численнїйших будівель зелїзних, а вкінци після Бецольда з причини сонїшних пятен.   Дѣло 