Про вандрівки галицких селян до Россії.

У Львові, дня 12 н. ст. мая 1892.
Понад австрійско-россійскою границею в Галичинї від часу яких десятьох лїт — а з кождим роком що-раз більше — виступають по один і по другій бік кордону прояви, котрих мислячій чоловік легковажити не може, а мусить звернути на них свою увагу і застановитись над ними глубше.
Такі прояви з найновійших часів читателям нашим звістні. На Волини россійскій готовить ся велика маніфестація церкви православної, а аранжери єї числять і на участь Галичан в тій маніфестації. Судячи після того, як бувало попередними роками при нагодах того рода маніфестацій, можна уявити собі, як може бути сим разом.
В маніфестації може взяти участь громадка москвофілів з интеліґенції, як се було в кіївскім торжестві ювілею хрещеня Руси [того рода участники безплатно їхали до Кїїва зелїзницями россійскими, а там побирали дієти].
Дальше може в тій маніфестації взяти участь якась часть селян з повітів близьких до кордону, ведена туди чи то аґітацією, чи цїкавостію, чи й богомільством. Позаяк такі вандрівки галицких селян за кордон лежать очевидячки в интересї Россії, то переходови галицких селян через границю перешкоди не буде. Австрійскі власти, розумієсь, предприймуть всї міри, щоби галицкі селяне за кордон не дістались, — але що того допильнувати годї, о тім поучив досвід. Свіжо нам ще в памяти, як ц. к. староство золочівске позасуджувало богато селян на високі навіть кари грошеві за вандрівку до Почаєва...
Однакож, як з одної сторони наслїдки таких вандрівок зачинають проявляти ся в досить яркій спосіб так з другої сторони мабуть і самі австрійскі власти політичні міркують і розуміють, що карами не вдїє ся нїчого, — а ще тим більше, що власти мусять опирати ся на передконституційнім патентї з року 1854-го. Сим разом Є. Е. митрополит Сильвестер виїхав в сторони граничачі з тереном российскої маніфестації і буде обїздити села та укріплювати свою пастку в руско-католицкій вірі.
Наслїдки вандрівок галицких селян до Россії — сказали ми — зачинають проявляти ся в досить яркій спосіб. Як відомо, в остатних роках переходять з нашого краю за кордон не лише знані аґітатори-селяне, — як Мурини, Книші, — осїдають там і переходять на православіє, але за ними починають уже виходити також селяне певно й не свідомі тої "політики", яка руководить Муринами та Книшами, творять при протекції россійских адміністративних властей окремі осади "галицких крестян" на Волини і громадно приймають православіє. Відомо-ж нашим читателям, що от недавно сїмдесять і кілька душ "галицких крестян" з одної осади на Волини приняли віру православну, а відомо також з уміщеної в "Дѣлї" перед кількома днями дописи, що деякі селяне в більше селах повіта брідского спродують свої господарства, щоби переселитись за кордон.
Отсе факти. А тепер два питаня: по перше: чи причиною факту що-раз більше змагаючого ся переходу галицких селян за кордон і всїх потім наслїдків єсть аґітація москвофільска і тілько тая аґітація? а по друге: чи ті способи, які предприймає правительство, аби запобігати тому переходови, суть відповідні, а взглядно, яких способів має австрійске правительство ужити, щоби навіть при аґітації москвофільскій не тягнуло селян галицких за кордон.
Що москвофільска аґітація веде ся між селянами, особливо в сторонах близьких і недалеких кордону, того нїхто не заперечить, як рівно-ж не заперечить, що тій аґітації удаєсь продукувати навіть між самими селянами свідомих москвофілів. Коли такій москвофіл селянин єсть матеріяльно незаможним, — як Мурин, Книш, — він може пуститись і на аґітатора москвофільства, а як уже станесь в Австрії — так сказати-б — "неможливим", виходить за кордон, там осїдає і приймає православіє, до котрого зїхав уже з-давна в своїм краю, але міг хиба лиш заявляти єму свою симпатію вандрівками до Почаєва.
Так стоїть дїло з свідомими москвофілами, з аґітаторами. Але чи так само дїєсь оно зі всїми галицкими селянами? Чи можна сказати, що загал селяни, переходячих на поселенє за кордон, послухав аґітаторів і спродує тут свої господарства та переходить туда за-для того, що там зможе вернути — як казав Книш на своїм золочівскім процесї — "до віри своїх предків?" Нам здаєсь, що того сказати не можна, — а навіть факт, що переселені на волиньских осадах "галицкії крестяне" приняли православіє, того ще не доказує, бо коли вже чужинець поселить ся в Россії а хоче жити без клопотів, мусить приймати тамошну віру державну, — чи він Русин, чи він Чех... В краю-ж своїм як Чех стоїть при своїй римо-католицкій церкві, — так і Русин при своїй руско-католицкій.
Отже мимохіть насуваєсь гадка, що треба би глядати за якимись причинами повисше згаданих проявів. А розглянувшись у відносинах в нашім краю, спеціяльно-ж у всхідній єго части в галицкій Руси, побачить ся богато річей, поясняючих то питанє дразливе, і для Русинів галицких, і для краю, і для держави некористне.
Постараємо ся в слїдуючім числї сю річ розібрати, а з того вийде і відповідь на друге питанє, дотикаюче становища австрійского правительства до тої справи. 