◦ ◦ ◦ ◦ ◦ ◦ ◦ ◦ ◦ ◦

    Комітет заснований з иніціятиви ґімнастичного товариства "Сокіл" пригадує, що 25-ого с. м. кінчить ся речинець до вписуваня в участники прогульки до Праги на виставу етноґрафічну. Наш прихильник Вп. Франтішек Ржегорж заявив, що постарає ся о приміщенє в Празї для всїх участників прогульки. З Кралевого Градця і з Праги вибирають ся наші прихильники нам на стрічу на ческо-моравську границю. Зголошуватись просимо на адресу Володимира Лаврівского господаря в товаристві ґімнастичнім "Сокіл" улица Підвалє ч. 7.   204-та читальня "Просвіти" завязує ся в Боську повіта сяніцкого заходами о. Александра Зубрицкого. Статути вже внесено до ц. к. намістництва. Єсть се вже друга читальня "Просвіти" в тім повітї [перша в Одреховій] та дай Боже, щоби в их слїд пійшло більше сел і почав ся живійшій рух просвітний в глухій Сяніччинї!   Д-р Іосиф Олеськів, професор львівскої мужескої учительскої семинарії, виїздить 24-ого с. м. в товаристві двох селян до Канади. Д-р Олеськів має на цїли, кромі наукових студій, також близше розглянути і дослїдити услівя, під якими наші селяне, приневолені еміґрувати, могли би переселяти ся, замість в убійчу Бразилію, до Канади, кліматом і услівями відповіднїйшої.   Панна Саломея Крушельницка виступає тепер гостинно в опері в Кракові. До тепер дала ся чути Краковянам в партії Леонори в "Трубадурі" і в титуловій партії в "Аїдї". Зараз по перших виступах рецензенти краківских часописій піднесли прекрасний голос нашої артистки і повний темпераменту спосіб интерпретації. Всї годять ся в тім, що панна Крушельницка справдїшний артистичний талант та що она трактує штуку для штуки. Підчас представленя "Аіди" всї білєти були розкуплені, а публика нагородила п-ну Крушельницку невмовкаючими оплесками, букетами і кошами цвітів. Дирекція театру заключила була контракт з панною Крушельницкою на пять гостинних висгупів, а тепер старає ся приєднати єї ще на кілька виступів.   П. Олександер Мишуга — як подає кієвска часопись "Жизнь і искусство" — приняв предложене єму дирекцією опери кієвскої услівє, що в часї виступів з сезонї 1895/96 року виконає в язицї россійскім чотири партії, именно в операх "Русалка", "Онегин", "Демон" і одну партію з дотеперішного свого репертуару.   Самоубійства у Львові. Вчера о годині 3-ій пополудни позбавив себе житя вистрілом з револьверу 33-лїтний лїкар і писатель д-р Теодор Єндель у власнім мешканю при улици Сокола. Небіщик перед доконанєм самоубійства ще рано ординував в касї хорих, відтак прийшов до дому, написав листи і "Quasi testament", в котрім ґенеральною спадкоємницею установив сестру свою замужну за доктором Лушкевичем в Сокали, убрав ся в фрак, білу краватку та рукавички і сївши в сальонї на канапу стрілив в само серце під ґорс сорочки, так що на зверх не дісталась і капля крови. На столї при небіщику найдено також карточку, на котрій здаєть ся в послїдній хвили написав оловцем слова: "Дуже бою ся болю фізичного, не смерти". Причиною самоубійства, як написав в полишенім листї, було зденервованє. Замітнїйшою літературною працею небіщика єсть розвідка о найновійшім руху в літературі францускій і о писателю Полю Бурже. — Вчера рано листонос Иван Хомин [44-лїтний, отець четверо дїтей] принїсши по 8-ій годинї листи до будинку Банку гіпотечного, зложив торбу з листами на коридорі І-ого поверху, отворив вікно і кинув ся з того вікна на подвірє. Тяжко пораненого і вже без памяти взяла стація ратункова. Причиною самоубійства мало бути се, що Хомин не одержав спадку, якого надїяв ся по однім свояку помершім в Россії.   Дрібні вісти. Директор почт і телеєґрафів радник двору Ив. Сеферович виїхав на 6-тиждневу відпустку а управу дирекції обняв старшій радник почтовий Ел. Габерлє. — Третій баталіон 24-ого полку піхоти, котрий через 14 лїт стояв в Коломиї, приходить 30-ого с. м. до Львова. — Презідент зелїзниць державних Билиньскій перебував вчера і нинї в Буську у намістника ґр. Баденього; нинї вечером приїздить до Львова а в ночи відїздить до Відня.   Дѣло 