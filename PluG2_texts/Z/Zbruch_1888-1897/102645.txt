◦ ◦ ◦ ◦ ◦ ◦ ◦ ◦ ◦ ◦

Єго Ем. кардинал Сильвестер Сембратович жертвував для бідної рускої молодежи шкільної в своїй дієцезії 1000 зр. Суму тую роздїлено в той спосіб, що товариство "Руслан" у Львові [при рускій ґімназії] одержало 300 зр., товариство "Шкільна Поміч" у Львові [для руских людових шкіл] 200 зр., а пять бурс: в Тернополи, Бродах, Золочеві, Бережанах і Стрию по 100 зр. Оба львівскі товариства "Руслан" і "Шкільна Поміч" зложили оногди через своїх делєґатів подяку за сей красний дар, а Єго Еміненція заявив при тім, що знаючи нужду многих дїтей шкільних буде о них і на дальше памятати. — Довідуємо ся, що видїл "Шкільної Помочи" ухвалив на вчерашнім засїданю утворити з одержаних грошей коренний фонд имени Єго Еміненції.   Проти вибору посла в Тернопільщинї — як нам з-відтам пишуть — внесено протест на руки видїлу краєвого ще 20-ого жовтня с. р. на одинацятьох аркушах. В протестї тім виборцї голосувавші на Павла Думку представили докладно способи якими ґр. Юлія Коритовского перефорсовано на посла.   Товариство Руских Женщин в Станиславові устроює музикально-декляматорскі вечерницї з відчитом "на Маланки" с. є. в навечеріє Нового року в комнатах Руского Клюбу і Банку звязкового. Вступ 30 кр. від особи. Початок о годинї 7-ій вечером. Вп. Земляків Видїл товариства сам запрошує. При сїй нагодї подає Видїл товариства до відомости, що чистий прихід з свято-Миколаївских вечерниць виносив 21 зр. 7 кр. і придїлено єго до фонду на рускій институт дївочій в Станиславові. — В члени товариства вступили: пп. Онуцка з Тисьменицї, Струтиньска з Ямницї і Крушельницка з Станиславова. — Від видїлу.   Обжалованого о шпігуньство в користь Россії фаєрверкера артілєрії Ив. Граділя засудив суд війсковий в Кракові на 5 лїт тяжкої вязницї [твердинї]. Розправа карна против єго цивільних спільняків Войтїха Козеркого і товаришів зачне ся 12 сїчня с. р. а буде тревати мабуть довше як тиждень за-для обширного матеріялу.   Одно-риньскові ноти паперові з нинїшним днем перестають вже ходити. До 31 червня с. р. будуть их приймати лише всї каси державні, а до 31 грудня 1896 р. лише головні каси державні.   На холєру занедужала 30 грудня 1895 р. одна особа в Брикули новій пов. теребовельского і тая особа остала в лїченю.   Пп. проф. Петра і Марію Огоновских навістило вчера горе — помер им в 8-ім роцї житя синок Володимир, ученик II. кляси рускої школи взірцевої. Похорон відбудесь в четвер о годинї 3-ій з полудня з дому ч. 2 ул. Зиморовича.   Найбільшій чоловік на світї явив ся недавно тому в редакції парискої ґазети "Фіґаро". Він називає ся Вількінс, походить з Сан Павльов в державі Міннесота в Америцї і єсть високій на два метри а 45 цм.! Він хоче з своєї величини зробити "ґешефт", бо хоче вступити до якогось театру особливостій. Найцїкавійше, що Вількінс числить тепер лише 21 лїт, він має надїю, що піде ще більше "в гору".   Дрібні вісти. Консекрація кс. Вебера на епископа суфраґана архідієцезії львівскої відбула ся в недїлю в костелї катедральнім у Львові; консекрації довершив архіеп. Моравскій в асистенції архіеп. Исаковича і еп. Гриневецкого. — В честь ґр. Каз. Баденього, котрий в другій половинї сїчня прибуде до Львова на сесію сойму, має місто Львів устроїти дня 20 сїчня бенькет.   Дѣло 