◦ ◦ ◦ ◦ ◦ ◦ ◦ ◦ ◦ ◦

Вибір посла до ради державної з міст Станіславова і Тисьменицї відбув ся вчера а скінчив ся побідою совітника Гофмокля, одержавшого 835 голосів. Єго контркандидат, Мілєвскій, упав діставши 510 голосів. Побіду на сторону сов. Гофмокля переважили жиди, що майже всї за ним голосували. Вибір відбув ся спокійно і безі нїякої пресії зі сторони правительства, хоч передвиборча аґітація була так сильна, що навіть дала виборцям тисьменицким повід до жалоби на правительственного комісаря Попеля. В тій справі одержала була Nowa Reforma таку телєґраму з Відня: "Виборцї з Тисьменицї звернули ся телєґрафічно до посла Соколовского, просячи єго о интервенцію у правительства против комісаря Попеля, роблячого на виборцїв пресію за кандидатурою Мілєвского. Соколовскій сповнив просьбу. Правительство приобіцяло зарядити що треба щоби на виборцїв не роблено нїякої пресії." Видко, що правительство додержало своєї обітницї.
На Поділю перебуває від Великодних свят в цїли студій етноґрафічних в селї Денисові у о. Витошиньского п. Франтішек Ржегорж. Прибувши з апаратами фотоґрафічними знимав вид при свяченю пасок, церкви і частей села. З Денисова прибув до Настасова, де відфотоґрафував лиш саму церкву, з причини, що був тогдї хмарний день. З Настасова удав ся до Струсова, гарного своєю околицею, а з-відтам до Застїноча на звидженє каменолому, найславнїйшого в нашій Галичинї, званого теребовельским. З-відтам огляне і колишний княжій город наш, Теребовлю. П. Ф. Ржегоржа всюда витають братним: Na zdar!
В справі поєдинку ґр. Пачого і бар. Мустацци доносять з Черновець до нїмецких часописей, що прокураторія зарядила була слїдство против ґр. Пачого і бар. Мустацци, але на приказ цїсаря застановлено се слїдство.
В процесї д-ра Медвея скінчило ся вже слїдство. Розправа має відбути ся з кінцем мая перед судом присяжних.
Нова спілка шевцїв оснувала ся сими днями у Львові, щоби вистаратись о доставу обуви для войска. Приступило до неї 72 львівских шевцїв. Достави шкіри для нової спілки підняв ся Лаврентій Висневскій, швець і властитель реальности у Львові, в ринку під ч. 10. Під тою адресою можуть зголошувати ся шевцї з провінції, котрі хотять приступити до нової спілки.
Карти вступу на перон і до вижидальнї. Ґенеральна дирекція зелїзниць державних оголошує: "Зі взглядів службових, як також з огляду на вигоду і безпечність подорожних заборонює ся від 14 н. ст. мая вільний вступ на перон і до льокаїв зелїзничих, призначених для подорожних. Особи без лєґітимації до їзди, що мимо того хотять дістати ся на перон або до вижидальнї, будуть мусїти купувати 10-крейцарові білєти вступу і показати их портієрови, стоячому у входових дверях."
Сила грому. Перед кількома днями ударив грім в околици Кремсу в грушку маючу в окрузї 3½ метра, і розбив єї на тисячі кусників. На сто кроків довкола засїяне було поле меншими і більшими трісками. З самого дерева полишив ся ледво пень на пів метра високій. Удар грому був такій сильний що навіть корінє дерева вирвало з землї до глубини 2 метрів. Куснї дерева такі великі, що двох людей не змогло их піднести відкинуло на 70 кроків, а менші кусники находжено навіть в віддаленю 200 метрів.
Користь з елєктричности. Инжинір Джексон в Пітсбурзї в Америцї відкрив, що елєктричність дуже добре розганяє мраку. Джексон робив дослїди в портї Бостону підчас великої мраки і пересвідчив ся, що сильне світло елєктричне розганяє єї цїлковито на просторі двох акрів. Під впливом світла елєктричного, мрака скроплює ся в кількох мінутах і спадає як дощ, по котрім воздух стає цїлком чистий.
Дрібні вісти. Цїсар дарував громадї Воля висоцка, в повітї жовківскім, 100 зр. на будову школи. — Цїсар затвердив вибір д-ра Бобжиньского на члена академії наук в Празї. — Князь Людв. Віндішґрець, командант львівского корпуса, повернув з Абації до Львова. — В Одесї відбуло ся 28 цвітня с. р. вінчанє д-ра філ. Романа Яросевича, студента медицини в Кракові, бувшого голови "Сїчи" і одного з основателїв радикальної партії, з панною Катрею Біціллі. — Велику панораму при Пратерштрассе у Відни, представляючу розпятє Христа, знищив оногди огонь. 