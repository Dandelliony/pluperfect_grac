Вечерок вокально музичний в другі роковини смерти Осипа Федьковича.

Вечерок вокально музичний, устроєний дня 4 н. ст. марта в другі роковини смерти Осипа Федьковича в сали ради міскої, не випав так, як повинен був випасти. З широкої проґрами відпав відчит п. заг. "Молоде поколїнє", заборонений за-для змісту ц. к. намістництвом, і гра на скрипцї (з причини не до оправданя), а замість відчиту п. Е. Левицкій повитав гостей коротенько фразами про Федьковича, не всюди згодними з дїйстностію. Виконано артистично лише три нумери, именно: другу рапсодію Лисенкову, Ліста польонес ч. II і баритоновий сольо-спів Павфлера "Сон". Обі рапсодії відограла на фортепянї п-на Вербицка з точностію, совістно, спокійно, з добрим фразованєм, з нїжностію і хорошою технікою. До заслужених оплесків, якими зібрана публика приняла гру молодої артистки, можемо їй щиро пожелати, і надїємось, що п-на Вербицка нераз ще участію своєю прикрасить рускі концерти. "Сон" Павфлера відспівав п. Шиманьскій коректно і з чувством. Голос єго приятний, интонація чиста, деклямація відповідна. Хори, аранжовані п. Сїчиньским (Вербицкого "До місяця" та "Все утихло", Нижанковского "З окрушків", Лаврівского "До річки", Лисенка "На прю", і надпроґрамове "Ой по горі" — замість продукції скрипкової), випали дуже слабо, а місцями розлїтались. Ми винесли немиле вражінє, мов би аранжери вечерка легковажили собі публику. Хиб тих не поправила анї деклямація п. Лопатиньского, котрий виголосив (не конче вірно з текстом) стишок П. Колеси В память Федьковича, анї сольо-спів п. М. Левицкого, котрий досить удачно відспівав Лисенкове "Менї однаково" і другу надпроґрамову пісеньку. Комічною стороною вечерка був текст думки Шевченкової: "Менї однаково", сцензурований радикально львівскою поліцією. Вийшло в того таке, що Тарас не вирос "у неволи на чужинї" і не плакав "у неволи", а ріс і плакав "на воли"(!!). Заслугу коло скореґованя невинної і зовсїм неполітичної думки Тараса положив сим разом урядник поліції п. Котовскій. З яких мотивів, не хочемо судити. Неудалість сего вечерка повинна бути пересторогою на будуче. Русини, а тим менше молодїж руска, повна сили, духа і енерґії, не повинні компромітуватись перед публикою, хоч-би й не широкою... На вечерок прибуло кілька телеграм і письм привітних: з Тернополя від філії "Просвіти" і від молодежи ґімназіяльної з Кракова від "Академічної Громади"; зі Львова від молодежи рускої ґімназії і від питомцїв дух. семинарії; з Станіславова від молодежи ґімназії і від "Рускої Бесїди"; наконець из Стрия від молодежи. — По вечерку відбув ся комерс у Штадтмілєра. На комерс пійшов в слїд за молодежію також урядник поліції п. Котовскій і коли академик Евг. Левицкій забрав слово і сказав: "Я в имени поступової молодежи хочу висказати думки молодого поколїня, п. Котовскій з обуренєм заявив, що "жадних думок висказувати не вільно, хиба лише в родї товарискої забави, як тоасти і т. п., бо инакше комерс розвяже..." Зібрані численно академики заявили, що поступованє п. Котовского уважають неправним і рішили зараз розійти ся. 