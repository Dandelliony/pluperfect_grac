◦ ◦ ◦ ◦ ◦ ◦ ◦ ◦ ◦ ◦

Оповістка важна для руского жіноцтва. В короткім часї появлять ся готові книжочки руского виданя, обнимаючі нашу орнаментику, а именно рускі букви, моноґрами і різного рода взірцї до вишиваня і значеня біля і постелї — заходом і накладом панї А. з Л. Таке виданє єсть необхідно потрібне для жіночої рукодїльнї, длятого можна сподїватись, що наші Впов. Землячки радо приймуть сю вість, бо від тепер будуть могли послугуватись своїми питоменними, рускими буквами, а залишать уживати чужих. Се буде першій збірник руских букв і взірцїв, виданий в Галичинї, бо доси мали ми виданя тілько самих взірцїв. Докладнїйші оповіщеня будуть оголошені пізнїйше, а поки-що замовленя приймає о. Ант. Захаріясевич в Сасові.
Нещасна громада. Як звістно, навістив на весну громаду Риків повіта золочівского великій огонь, наносячи страшну шкоду мешканцям. По огни постигло их нове нещастє. Страшний град, величини волоского горіха, упав 10 н. ст. липня і знищив в селї і околици всї засїви до тла.
Видїл краєвий именував на предложенє краківскої академії наук д-ра Освальда Бальцера, професора права польского на львівскім університетї, директором краєвого архіва актів городских і земских у Львові. Редакцію видавництва тих актів поручено також на представленє академії наук д-рови А. Прохазцї.
Динаміт на службі науки. Сими днями зроблено случайно важне відкритє в Новім Йорку. Кількох офіцирів при пробах з динамітом на пни зелїзнім, увидїло по вибуху, що лист дубовий, котрий случайно попав під динаміт, відтиснув ся на пни з найбільшою вірностію. Сей експеримент повторено в Нюпорт, де уміщено кілька листів і цвітів межи дві зелїзні плити а на горішній плитї положено троха динаміту, по котрого вибуху, образ цвітів і листя вірно в найдрібнїйших частках відбив ся на метали; навіть найменші жилки і стовпцї відбили ся. Розпочали ся експерименти на більшій розмір і всї дали той самий результат, причім завважано, що такі відбитки, роблені під водою, єще вірнїйші і красші.
Товариства жіночі в Копенгазї устроїли віче в котрім взяло участь до 12.000 женщин. З музикою та хоругвами вирушили они в походї на площу, серед котрої вибудували трибуну з написію: "Рівні права для женщин і мужчин".
Дрібні вісти. Сестра цїсаря нїмецкого Вільгельма II враз з мужем кн. Бернардом Саксоньско-Майнинґеньским звиджували в недїлю Краків і виїхали в понедїлок 13 н. ст. липня до Відня. 