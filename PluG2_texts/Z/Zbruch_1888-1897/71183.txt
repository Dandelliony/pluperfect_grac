◦ ◦ ◦

Підчас головного рапорту офіцирів оборони краєвої у Львові дня 10 вересня перечитано приказ Є. Вис. Архикнязя Райнера, головного команданта оборони краєвої, в котрім Архикнязь остро виступає против злого обходженя офіцирів з вояками.
Стіпендії міскі. Львівскій маґістрат подає до відомости, що в сїм роцї шкільнім т. є. від 1 вересня будуть роздаватись стіпендії для сиріт хлопцїв і дївчат, річно по 72 зр. Стіпендїї ті можуть одержати дїти спосібні і обовязані ходити до шкіл народних в віцї від 6—12 лїт, христіяньского віросповідання, слюбні, приналежні до громади міста Львова, убогі і осиротїлі по обоїх родичах, а бодай по вітци. Стіпендію задержать сироти до 12 року житя, а коли ходять до шкіл промислових або видїлових, то до 14-го року житя. Подавати ся о ті стіпендії треба до 16 жовтня.
З салї судової. Перед звичайним трибуналом львівского суду станув вчера Кароль Маріян 19-лїтний ученик 4 кляси школи реальної у Львові, обжалований о проступок против беспечности житя. Справа мала ся так: Возьний телєґрафу Иван Мизумскій в ночи з 19 на 20 червня с. р. прийшов перед дім обжалованого з телєґрамою. А що брама була замкнена, він перелїз єї і підійшов під вікна дому. Маріян збудив ся зі сну, і думаючи, що то злодїй, схопив пістолєт та крикнув на незнакомого, хто се і чого хоче. Коли не почув відповіди, стрілив для постраху в вікно. Зараз по вистрілї Мизумскій упав. Єго стали приводити до памяти і він на стілько подужав, що без помочи відійшов. Тогож дня він і помер, бо льотка з пістолєта ударила єго в праве лице і нарушила чашку. Обжалований признав ся зовсїм до вини і толкував ся тим, що стріляв з перестраху, бо попередними ночами два рази хтось нападав дім єго, де він переховував 2.500 рублїв матери. Суд увільнив обжалованого від вини і кари.
Самоубійства. Др Дробнер, що оногди отруїв ся в львівскій цукорни, помер у шпитали. — В Камінцї волоскій, в повітї равскім, застрілила ся 20-літна донька лїсничого Альфреда Должицка. Причиною мала бути нещасна любов. — Вчера в полудне відобрав собі житє на кладовищи Личаківскім фармацевт Леонард Бронислав С. В листї, найденім при нїм, повідомив власти, що приїхав зі Станіславова до Львова з наміром убити себе, але причини до того не подав. Отець єго єсть урядником зелїзничим у Львові. Самоубійник стріляв собі три рази в околицю серця, а раз в виски.
Продаж стерва в Кракові. Лупія Козловского, котрого обжаловано о продаж стерва людям до їди, суд увільнив.
Осторога. В повітї белзкім волочить ся злодій Пугач, котрий зве себе також Иваном Жолкиньским, Рачиньским або Ив. Стелькевичем. Він покрав в червни с. р. ріжні дорогі річи вартости до 2000 зр. у Генрика Ґотлєба в Теглові, і дотепер єго ще не зловлено, хоть Ґотлєб призначив 50 зр. нагороди для того, хто єго зловить. Пугач єсть русявий, високого росту, очи має ясні, заріст малий, а лице з прищами. При собі має він книжку службову на имя Стелькевича. Єму помагає в злодїйстві паробок Илько Ивануc. Отже треба стерегти ся перед ними. 