В справі галицкого намістника подають часописи цікаві вісти.

До вчерашного числа Dziennik-a Polsk-го телеграфують з Відня:
"Вісти о димисії намістника гр. Казимира Баденього, що кружать в тутешній прасї, не мають поки-що основи. О можливости димисії можна-би говорити доперва по конференції провідників правиці, — а то, що говориться нинї, єсть довільною комбинацією. Покликанє бувшого министра Земялковского до Відня і менче, як звичайно, ясна констеляція парляментарна — обі ті справи дали похід до донесень о змінї особи намістника Галичини. Тут говорять уже навіть о наступнику: одні бачуть єго в особі посла в Букарештї гр. Голуховского, другі йдуть дальше і комбинуючи уступленє гр. Таффого з уступленєм гр. Баденього, надають посаду намістника Галичини д-ру Дунаєвскому.
"Wiener Allg. Ztg. — телеграфує дальше дописуватель Dziennik-a Polsk-ого з Відня,— оголошує в тій справі мов-то автентичну відомість, котра — о скілько сягають мої информації, єсть дуже имовірна і згідна з дїйстним станом рїчи, — що становище гр. Баденього єсть, правда, захитане, але не до тої степени, щоби єго можна назвати критичним (Прим. Ред. "Дѣла". В оригиналї: Die Krise ist nicht acut, aber sie existirt.) Правительство центральне завелося в своїх надїях, що гр. Баденьому удасться в соймі витворити сильну партію консервативну. Сильні суть також впливи за санкціонованєм, против бажаня намістника, закона о писарях громадских, а все те не може впливати на утвердженє становища гр. Баденього." (Прим. Ред. "Дѣла”. Дописуватель Dziennik-a Polsk-ого навів з статьї Wien Allg. Ztg. тілько дві точки, що мов-то мали захитати становище гр. Баденього. Wien. Allg. Ztg. говорить дальше: про становище гр. Баденього супротив Русинів, про политичні процеси у Львові і про справу розвязаня горлицкої ради повітової.)
"Однакож з другої сторони — каже дальше уже від себе дописуватель Dziennik-a — нема сумнїву, що добрі сторони (які? дописуватель виразно не каже — Прим. Ред. "Дѣла") і дотеперїшна дїяльність намістни ка рівноважать, єсли не перевисшують, то теперїшне невдоволенє, яке проявляєся в правительстві. Поголоску о евентуальнім именованю д-ра Земялковского намістником Галичини уважає Wien. Allg. Ztg. прямо неможливою. З другої сторони мушу ще в тій справі додати, що против гр. Баденього аґитують тут заїло (zaciekle) певні сфери кокетуючі з галицкими Русинами.
"Натомість — кінчить дописуватель Dziennik-a свою телеграму — єсть рїчею певною, що в судівництві галицкім зайдуть важні і численні зміни."
_____
Праска "Politik", подаючи звістку про поголоску о димисії гр. Баденього, догадуєся, що причиною кризи єсть запевне відношенє гр. Баденього до Русинів. 