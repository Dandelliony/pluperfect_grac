Телєґрами.

Відень 6. грудня. Министер Дунаєвскій відповідав на интерпеляцію Барайтера в справі підвисшеня ціни тютюну і цигар і сказав, що нема нїякого закона, котрий-би правительству того не дозволяв. Консумція тих сорт, що подорожіли, завсїм не зменшилася.
Відень 6. грудня. Мин. Шенборн заявив в комисії, що незадовго буде предложене поступованє цивильне. — Є. Вел. цісар одержав від папи по причинї свого ювилею прекрасний образ мозаїковий в дарунку.
Берлин 6 грудня. Цісар Вильгельм маєся вже лїпше і виїзджав вчера на прохід. Експедиція Висманна до Судану буде до трох недїль готова. Сам кн. Бисмарк дуже єї підпирає а Висманн має сими днями виїхати до Фридрихсруге.
Білград 6 грудня. Правибори відбулися зовсїм спокійно. Радикали узискали знов значну більшість. Найменше правиборців вибрано з партії поступової.
Петерсбург 6 грудня. Справа болгарска починає знов займати тутешні круги. "Нов. Время" доказує, що справа болгарска мусить конче бути залагоджена, а що Россія єсть тепер ще для сеї справи рівнодушна, то не доказ, що она вже відреклася Болгарії. 