Борба о посольскій мандат.

  На місце звістного Русина Евсевія Черкавского, котрий зрік ся мандату посла до ради державної з курії міст Тернопіль-Бережани, зголосили ся два кандидати: один, також звістний Русин, "гофрат" Криницкій, бувшій посол з рамени "Русскої Ради", а другій, кандидат "демократів", отже і сам "демократ", професор львівского університету д-р Балясітс. Оба сі кандидати складали на передвиборчім зібраню в Тернополи дня 21 грудня н. ст. своє політичне "Вірую".   П. Криницкій заявив, що в політичнім відношеню він консерватист, однак не буде противитись потребі поступових реформ. В відносинах національних, він буде старати ся помирити оба народні елєменти, именно Поляків і Русинів. В справі віроисповідній, він стоїть за рівноуправностью всїх віроисповідань. Вкінци заявив, що вступить до кола польского, бо признає потребу солідарности. З того видно, що гофрат Криницкій, яко політик, все і нїчо разом. Консерватист і поступовець, тут годить обі народности, там хоче замальґамуватись в колї польскім, — ну та й, щоби не зразити жидів, він заграв в сопілку віроисповідної рівноуправности. Впрочім по що було висказувати "гофратови" свою проґраму, коли єго робота була і єсть надто ясна!   Другій кандидат д-р Балясітс, "демократ", на интерпеляцію в справі відношеня до Русинів, заявив, що яко член комісії едукаційної в соймі, з нагоди проєктованого заснованя рускої ґімназії в Коломиї, він голосував за заснованєм і радив заключити згоду між Поляками і Русинами. Польскі ґазети, а в слїд за ними і рускі ґазети — жалував ся кандидат — представили в фальшивім світлї єго відносини до Русинів, але що ті вісти неправдиві, найкрасшій доказ, що він голосував за заснованєм рускої ґімназії і домагав ся рівноуправности для Русинів.   Коли би сі слова "демократа" польского містили в собі хоч крихту правди, можна би поґратулювати д-рови Балясітсови браку шовінізму супротив Русинів і руских справ. Але так, на жаль, не єсть. Д-р Балясітс, помимо свого "демократизму" заявив себе скрайним шовіністом, голосуючи разом з Альбином Райским против заснованя рускої ґімназії в Коломиї. А нинї, коли побачив, що єму потреба Русинів, відцурав ся сатани і дїл єго і став такій добрий і смирний, що хоч до рани прикладай! Та ба! Тернопіль якось не похотїв кандидатури Балясітса, лиш заявив ся за кандидатурою Криницкого. Натомість Бережани вподобали собі польского "демократа". Отже розгоріла ся борба о мандат посольскій, і цїкава річ, хто побідить?   Дѣло 