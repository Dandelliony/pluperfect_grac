◦ ◦ ◦ ◦ ◦ ◦ ◦ ◦ ◦ ◦

Загальні збори товариства ґімнастичного "Сокіл" у Львові відбудуть ся дня 4 н. ст. грудня (22 падолиста) о годинї 3-тій пополудни в великій сали "Народного Дому" зі слїдуючими порядком дневним: 1) Вибір голови і 2 заступників єго; 2) вибір 18 членів старшини і 3) вибір 3 провірників. — Володимир Лаврівскій.   На відновленє катедральної церкви в Станиславові зібрано доси з добровільних жертв 6816 зр. від руского духовеньства і вірних станиславівскої епархії. Ся сума надто мала, щоби можна з нею приступити до віднови згаданої церкви, то-ж станиславівскій епископскій ординаріят взиває знов духовеньство і вірних до дальших жертв на тую-ж цїль   Підмоги на шпиталї холєричні. Видїл краєвий ухвалив на оногдашній сесії удїлити громадї міста Березів 500 зр. на устроєнє шпиталя холєричного. На тую саму цїль удїлено громадї міста Хирова 300 зр. і видїлови повітовому в Стрию 1000 зр.   Послїдні правибори в Куликові представляли дуже сумний образ. Давнїйшими лїтами являло ся до правиборів яких 500 міщан, тепер-же зійшло ся их всего около 30, вчисляючи і тих 7, що були вибрані виборцями. В часї виборів стояв в дверях Поліціянт і роздавав картки зі списом кандидатів, а при столї сидїв о. Грушкевич і піддавав міщанам, на кого мають голосувати. Виборцями вийшли вправдї рускі міщане, але самі сторонники п. Ляникевича.   Кн. Адам Любомирскій помер передвчера нагло на удар серцевий в Мижинци. Кн. Любомирскій родив ся 1852 року, був женатий з ґр. Замойскою і полишив три дочки. Похорон відбуде ся в Мижинци.   Кандидат на посла з міста Тернопіль-Бережани д-р Вільгельм Біндеру консумент правний австро-угорского банку, заявив в отвертім письмі до виборцїв того округа, що помимо вигляду єго кандидатури не може старати ся о мандат з причин політичних.   Самоубійство арештанта. Арештант черновецкого карного суду краєвого, Иван Карпюк, котрий мав відсидіти кару довшої вязницї за участь в крадежи, повісив ся оногди на гаку від лямпи в сали нарад суду краєвого в Чернівцях.   Дѣло 