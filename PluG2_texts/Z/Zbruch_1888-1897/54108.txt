Розпорядженє міністерства справедливости

о руских вписах до книг грунтових
викликало на засїданю кола польского з 12 с. м. — як се ми вже коротко доносили — обширну дискусію, котру ми тепер подаєно після урядового комунікату кола польского.
Пос. Рутовскій [демократ польскій] представив, що після єго гадки розпорядженє міністра справедливости, щоби в ипотечних книгах робити вписи в тім язицї, в якім єсть поданє, нарушує рескрипт цїсарскій з 1869 р., в котрім постановлено, що язиком урядовим в Галичинї єсть язик польскій. Длятого Рутовскій зажадав, щоби сю справу порушити і представити міністрови справедливости, як "коло" глядить на се розпорядженє.
Предсїдатель Яворскій заявив, що вже в тій справі говорив з міністром справедливости, а єсли "коло" вискаже свої згадки в тій справі, то він після них поступить.
Пос. Мадейскій сказав, що рішаючим в справі вписів до гіпотечних книг єсть питанє: Чи язик тих вписів має уважатись за язик "внутрішної служби судової" [des inneren Dienstes], чи за язик "відносин суду з сторонами" [Verkehr mit den Parteien]? В р. 1879 лучило ся першій раз, що суд в Бялій поручив, щоби на основі нїмецкого поданя уряд гіпотечний доконав впису в нїмецкім язицї. Тогдї пок. Ґрохольскій, пос. Ридзовскій і він [Мадейскій] заняли ся тою справою і виготовили меморіял, в котрім представили свій погляд, що институція гіпотечна в Галичинї повинна бути польскою, бо позаяк язиком урядовим в Галичинї єсть язик польскій, вписи гіпотечні повинні виконуватись виключно в урядовім язицї польскім, а лише резолюції гіпотечні, призначені для сторін, повинні видавати ся в тім язицї, в якім внесено поданє. Але нї тогдїшний міністер справедливости, ні ґр. Таффе не приняли того жаданя. Правительство стояло тогдї на становищи, що після теперішного правного стану річи, язика вписів гіпотечних не можна уважати за язик внутрішної служби судової, бо институція гіпотечна служить для сторін, а не для суду. Дальше покликувалось правительство на припис ипотечного закона, після котрого в гіпотецї мусить бути вписана судова резолюція дословно, а що судова резолюція западає в тім язицї, в якім сторона жадає впису, тож, — по гадцї правительства,— впис гіпотечний буде лиш тогдї дословний, єсли буде доконаний в тім язицї, в якім сторона внесла поданє. Хоч, після гадки Грохольского, Ридзовского і Мадейского, сей вивід не був вповни умотивований, то не було тогдї надїї на переведенє того жаданя краю [?], щоби институція гіпотечна була чисто польска, і они не підносили тої справи в колї. Так і тепер поc. Мадейскій єсть тої гадки, що пора не відповідна, щоби "коло" зачало тепер акцію політичну в тім напрямі. Край має перевести богато важних задач, з котрими треба здержати ся аж до пригідної пори. Длятого Мадейскій противить ся, щоби при розправах буджетових підносити тую справу.
Пос. Хшановскій висказав гадку, що рішенє суду в гіпотечних справах повинно западати все в язицї урядовім, с. є. в язицї внутрішної служби суду в язицї польскім, і в тім язицї повинно записуватись в гіпотечній книзї, а єсли сторони внесли поданє в иншім язицї, а не в польскім, то в такім случаю резолюція судова повинна им доручитесь в перекладї на той язик, в якім внесли поданє. Длятого повинно коло заявити, що розпорядженє міністерске противить ся рескриптови цїсарскому з 1869 р., котрий признав польскій язик урядовим в судах і адміністраційних властях в Галичинї. В тім напрямі повинен презес кола зробити рішуче представленє міністрови справедливости.
Пос. Рутовскій ще раз забрав слово і заявив, що в розпорядженю міністерскім що-до вписів гіпотечних бачить небезпечність. Се розпорядженє обиджає краєві права що-до урядового язика, признані рескриптом з 1869 р., а гадка правительства, мов-би вписи гіпотечні були лише для сторін, єсть хибна, бо ті вписи суть для всеї публики, а гіпотека не єсть приватною справою. Длятого пос. Рутовскій стоїть при своїм внесеню. Польске "коло" повинно заявити, що розпорядженє міністерске оно мусить уважати за укороченє краєвих [?] прав.
Пос. Пининьскій виповів також гадку, що вписи гіпотечні повинні робити ся в Галичинї в урядовім язицї с. є. польскім, а сторонам лише відповідати в тім язицї, в якім було поданє.
Пос. Мадейскій закінчив дискусію повторним заявленєм, що вже в 1879 р. був гадки, що вписи гіпотечні повинні виконуватись в урядовім язицї польскім, — але гадає, що тепер не відповідно порушати тую справу в палатї при буджетовій дискусії, бо, крім нїмецкої лївицї, всї инші сторонництва були би, з огляду на свої краї за засадою висказаною в міністерскім розпорядженю. "Наше жаданє — кінчив пос. Mадейскій — буде можна єго перевести в приміненю лише до нашого краю. Тепер же сю справу повинен лише презес представити міністрови справедливости".
Презес Яворскій заявив, що зробить міністрови справедливости що-до язика при вписах ипотечних ще раз представленє в тім дусї, як тепер всї в "колї" висказались, а именно, що відповідно (?) розпорядженю з 1869 року вписи повинні робитись в язицї польскім. 