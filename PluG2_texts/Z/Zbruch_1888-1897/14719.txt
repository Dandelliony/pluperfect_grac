Перегляд политичний.

З Риму доносять, що послїдна бесїда папи, виголошена до неапольских путників, викликала там велику сензацію, тим більше, що одна часть єї, котрої телеграми не подали, була вимірена просто до нїмецкого цісаря. Упущений уступ в телеграмах звучить: "Хоч-би не знати кілько могучих володїтелїв змовлялося против церкви, то папство нїколи не уступить."
Ходить поголоска, що папа думає покликати до Риму нїмецких епископів, щоби з ними обговорити маючу розпочатися политичну акцію центра.
Треба признати, що король Милан взявся дуже зручно до дїла, коли, щоби затерти враженє в народї, яке викликав єго розвід і ослабити невдоволенє, приступив до внутрїшної реформи і занявся ревизією конституції. В довгім манифестї до народу нагадує король роковини того сумного дня, в котрім Сербія стратила була свою свободу і независимість і каже, що і тогдї: лиш внутрїшні роздори були причиною того упадку. Длятого кличе король: Помирїмся! І відтак питає: Чи грозить Сербії яка небезпечність з заграницї? і відповідає: "Нї, нїяка; то каже вам ваш володїтель з найглубшого свого переконаня. Всї европейскі держави бажають лиш спокою і мира і не хотять нїчого, як лиш, щоби оставити їх в спокою. Политика в дружних відносинах до сусїдних держав і їх монархів до Є. Вел. цісаря Франц-Іосифа і султана Абдул-Гамида опираєсь в цілім своїм обємі на потребі мира для Европи і на потребі мирного і спокійного розвою Сербії. Але у нас розгорїлася до найвисшого степеня борба партійна. Народе сербскій! твоїм як і моїм обовязком єсть усунути то зло. Того зла однакож не усунеся, доки не стануть зовсїм ясні основні закони державні, доки не буде змінена конституція. Нинїшна конституція не моє дїло, хоч я єї завсїгди вірно держався. Сербскій народе! кличу тебе на свідка і взиваю всї партії краю до виготовленя проєкту конституції, щоби тим способом розширити политичні і горожаньскі права в краю. Назначую отже на день 20 падолиста (2. грудня) вибори до великої скупштини і скликую єї на день 1 (13) грудня с. р. Свободу вибору запоручаю моїм королевским словом."
Так отже відозвався король Милан до народу і кажуть загально, що манифест сей зробив в краю добре враженє, ба навїть викликав до певної міри радість. Білград лагодиться навіть зробити королеви велику овацію. Чи дїйстно так, побачимо. Король именував вже членів комисії для ревизії конституції і заявив, що буде від часу до часу сам президувати, а своїми заступниками именував Іована Ристича, Милютина Гарашанина і ген. Саву Груича. На членів комисії покликано людей зо всїх партій, а именно: митрополита, президента державного совіта; бувших президентів министрів: Филина Христича, Радивоя Милойковича і т. д., кількох совітників державних, еп. Мойсея, богато генералів і бувших миністрів, 6 професорів университету і 31 обивателїв з різних станів і партій.
Серед великого торжества і при вистрїлах пушок відкрив кн. Фердинанд в суботу народне собраніє. В престольній бесїдї зазначив князь, що справа болгарска скрїпляєся з кождим днем; згадав про відкритє зелїзниці Цариброд-Софія-Вакарель, будова котрої сталася найлїпшим доказом болгарскої независимости, і подякував народови за єго прихильність для своєї особи, о чім мав нагоду пересвідчитися, обїзджаючи край. При тім піднїс і то, що переконався, що нарід вернув всюди до мирної праці. На послїдок заповїв князь слїдуючі предложеня правительства: 1) Проєкт закона о будові зелїзниці Ямболі-Бургас; 2) закон о организації служби санитарної в Болгарії; 3) уложенє кодексу карного; 4) закон о наслїдстві, і 5) закон о мірах і вагах. О відносинах Болгарії до Туреччини і до других держав не згадав. 