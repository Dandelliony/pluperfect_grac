 ◦ ◦ ◦ ◦ ◦ ◦ ◦ ◦ ◦ ◦ 

Вежа Айфеля, се правдиве чудо новочасної штуки будівництва, може змістити на плятформі першого поверха 6000 людей, на другій 1500, ана третій 500. Дочисливши до сего число служби і тих людей, що за кождий раз будуть підниматися в гору або спускатися в долину, то число всїх людей розміщених в різних частях вежі може виносити 10.000 людей. Ціна за вступ на першу плятформу буде виносити 2 франки, на другу 3, а на трету 5 франків.
Гр. Гартенав (кн. Александер Баттенбергскій), як доносять з Грацу, має бути присутним на сегорічних маневрах III. корпусу. Також мав просити команданта корпуса генерала бар. Шенфельда, щоби міг разом з ним удатись на найблизшу єго подорож инспекційну. З того факту заключають, що бувшій князь болгарскій загадує дїйстно вступити до австрійскої армії за службового полковника.
Дрібні вісти. Цісар удїлив комитетови парохіяльному в Мартинові в повітї рогатиньскім 100 зр. запомоги на будову церкви. — Співачка Сиґрид Арнольдсон виступить у Львові з одним концертом дня 1 н. ст. мая. — Маляр Генрик Семирадскій именований надетатовим членом академії штук красних в Петербурзї. — На Великдень в селї Тершакові, пов. рудецкого, так неосторожно стрїляли з моздїрів, що убили 6-лїтного Федька Соха. — Баронова Вечера, мати молодої баронівни, згадуваної так часто послїдними часами, продала свою палату у Відни і переноситься на сталий осїдок до Англії. — Місто Вісконзен в Сполучених Державах згорїло до тла; пятьнацять тисяч людей лишилось без даху і кусника хлїба. 