◦ ◦ ◦ ◦ ◦ ◦ ◦ ◦ ◦ ◦

  Політичне товариство "Руская Рада в Сокали". З иниціятиви видатнїйших селян з охрестности сокальскої, зібрала ся була в грудни мин. року анкета в Сокали, зложена з 4 духовних і 27 селян, і уложила під проводом о. Вас. Чернецкого з Сїлця статут для основатись маючого політичного товариства "Руская Рада в Сокали". Статут списаний в пяти примірниках і підписаний власноручно через десять членів основателїв, передано до відомости намістництва у Львові.   Передвиборчі збори товариства "Просвіта" відбудуть ся в четвер д. 1 н. ст. лютого с. р. о годинї 7-ій вечером в комнатах сего товариства.   Радикальне товариство політичне "Народна Воля" в Коломиї поставило своїм кандидатом на посла до сойму з округа бродского п. Михайла Павлика, редактора "Народа" і "Хлібороба" з Коломиї.   Рускій віддїл в музею ческого королївства у Празї. В справозданю з загальних зборів Spolecnosti musea kralovstvi ceskeho читаємо на стор. 12 таку звістку: "Рускій віддїл збогатив ся щедро особливо бібліотекою [понад 2000 томів], що єї дарував до музею писатель п. Франт. Ржегорж, котрий, перебувши богато лїт між Русинами в Галичинї, зібрав майже всю их новійшу літературу, а крім того велике число малоруских друків, виданих в Россії перед 1876 роком. Найповнїйшій є віддїл часописей, потім літератури людової; також красна література численно заступлена. При нахилї п. Ржегоржа до етноґрафічних студій легко зрозуміти, що така народописна література є заступлена в щедрій мірі у бібліотецї, котру він дарував. Той то патріотичний дар справдї заслугує на горячу вдяку, а Бог дасть найде також щедрого наслїдувателя".   Промоція д-pa медицини Осипа Брилиньского, члена основателя і бувшого голови товариства "Академична Громада" в Кракові, відбуде ся в пятницю дня 2 н. ст. лютого на краківскім університетї.   Від Устрік долїшних доносять, що властителька Угерець мінеральних п. Анна Свейковска хоче розпарцелювати часть свого маєтку, а то до 200 морґів рілї і около 100 морґів лїса і продати мазурам, або кому иншому, хто зголосить ся. Може бути, що й між рускими селянами найшлись би такі, що схотїли би купити землю, для того звертаємо увагу на сю вість. Услівя купна мають бути приступні, а в околици можна найти добрий заробок, в тартаках, Фабрицї бочок, в каменоломах, копальнях нафти, при воженю ріни на дороги і т. д. Земля положена до сонця; при гостинця і спосібна під управу жита, пшеницї і т. ин. Цїна за морг 200 зр. Близші вісти подає син властительки п. Стан. Свейковскій в Угерцях мінеральних, почта Вільшаниця коло Устрік.   Рись в Галичинї. Дня 26 н. ст. сїчня застрілено в лїсах пациківских під Станиславовом гарного рися, котрого вислїдили пси. Рись, самиця, мав 58 цм. висоти а 110 довжини. Єсть се вже пятий шкідник, якого убито в сїм роцї в тамтих сторонах, а то: два застрілено в пациківских лїсах, два отроєно в лїсах лисецких а одного застрілено. Як кажуть, бачено там ще три рисї, за котрими дальше слїдять, щоби их цїлковито вигубити. Взагалї сей рік був в Галичинї богатий на рисї. Як ми свого часу мали нагоду доносити, убито их кілька штук, а то в повітї: косівскім, надвірняньскім, богородчаньскім, станиславівскім, турчаньскім і в горах західної Галичини (не пригадуємо собі, в котрім повітї). Як з того видко, то рисї в Галичинї ще не перевели ся і хоч рідко, але все таки попадають ся по лїсах наших Карпат.   Чорна віспа появила ся в Ясени на граници галицкій і прибрала епідемічний характер. З уваги, що тепер підчас будови зелїзницї богато робітників переходить з Угорщини до Галичини і на відворот, було би порадно, щоби правительство звернуло на се увагу, бо инакше може ся пошесть, так як холєра в лїтї дістати ся до Галичини і прибрати грізні розміри.   Огнї. В Печенїжинї повстав в пятницю о 5-ій годинї рано огонь. Згоріла праса парафіни. Шкода значна, бо огонь ушкодив внутрішнє устроєнє фабрики.   Тиф плямистий вибух у Львові. В мужескім притулку при ул. Клепарівскій занедужало 36 осіб. Недужих перевезено до шпиталю а притулок здесинфекціоновано.   Новий стрільний порох винайшов священик Шнебель у Франції і назва в єго "шнебелітом". Куля викинена тим порохом пробиває 7 міліметрів грубі бляшані плити як листок паперу. Новий вибуховий матеріял єсть ще й з тої сторони добрий, що не легко експльодує. Єго можна товчи, а навіть огрівати; вибухає лише запалений.   Дѣло 