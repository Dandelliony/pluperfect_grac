◦ ◦ ◦ ◦ ◦ ◦ ◦ ◦ ◦ ◦

Презідія вистави краєвої, зложена з кн. Адама Сапіги, ґр. Стан. Баденього, Авг. Горайского і д-ра Здисл. Мархвицкого, була вчера о 11-ій годинї перед полуднем на авдієнції у цїсаря. Цїсар приймив депутацію дуже ласкаво і дозволив, щоби вистава була отворена дня 31 н. ст. мая в присутности одного з архикнязїв. Цїсар сам прибуде на виставу при кінци серпня.   Люстрації староств. Совітник двора Гільд переводив сими днями люстрацію староств в Грибові і Горлицях. Совітник двора ґр. Лось розпочав оногди люстрацію староства в Станиславові.   Моноґрафія повітів в Галичинї. З нагоди сегорічної вистави краєвої оголосив був заряд музея им. Дїдушицких конкурс на ґеоґрафічно-историчний спис якого небудь повіта в Галичинї. За три найлїпші працї має удїлити згаданий заряд премії. Конкурс не пролунав безслїдно бо до половини лютого с. р. надійшло до заряду музея 16 праць, описуючих 14 повітів, бо один повіт, новоторгскій, найшов аж трех любителїв, котрі прислали три описи єго. Крім повіта новоторгского надіслано моноґрафії отсих повітів: Хшанів, Чешанів, Городок, Камінка Струмилова, Коросно, Лиманова, Ланьцут, Надвірна, Новий Торг, Снятин, Сокаль, Старемісто, Теребовля, Турка. Майже всї моноґрафії досить обширні, з картами, рисунками, деякі й з фотоґрафіями. Сей відрадний обяв дає доказ, що в нашім краю будить ся замилуванє до пізнаня рідної землї.   "Людове лїчництво". Під таким заголовком виголосив вчера професор львівского університету, д-р Володислав Немилович, в львівскій сали ратушевій відчит на дохід товариства учительок. В гарнім викладї, обговорював прелєґент понятє недуг у люду і способи, в якій люд старає ся им зарадити. Зазначив, що після пересвідчень люду, мають всї недуги початок демонічний. Их викликують або добрі духи, або злі демони, а дуже мало недуг має природний початок. Лїків на ті недуги глядав люд в найрізнїйших средствах, котрих дїланє лежить головно в гіпнотизмі або маґнетизмі, а лише мала их часть дїлає лїчничо природним способом. Дальше доказував прелєґент, що богато людових лїків увійшло до медицини та що богато ще уживаних людом лїків могла би уживати медицина з успіхом. Також піднїс прелєґент, що й віра має велику вагу в людовій медицинї. Вкінци візвав присутних, щоби схотїли підпирати завязуюче ся у Львові товариство етноґрафічне.   Товариство етноґрафічне завязало ся у Львові за почином М. Рибовского. Задачею сего товариства має бути науковий розслїд люду, що мешкає на просторах давної Польщі. Статути подано вже до намістництва, а підписали их між иншими: проф. університету Володисл. Немилович, М. Рибовскій, д-р Ив. Франко, д-р Клим. Ганкевич і Едмунд Кольбушовскій.   Огнї. Дня 10 н. ст. цвітня повстав огонь в Сухорічах, повіта львівского і знищив три загороди селяньскі. Шкода 1500 зр. була обезпечена на 900 зр.   В заведеню карнім для мужчин у Львові відбудуть ся дня 23 і 25 н. ст. цвітня піврічні испити, а то в понедїлок дня 23 цвітня в ІІ-ій і ІІІ-ій клясї, а в середу дня 25 цвітня в І-ій клясї. Перед испитом в понедїлок о годинї 8½ відбуде ся в каплици заведеня тиха служба божа, підчас котрої будуть співати і грати на инструментах ті з вязнїв, що учили ся співу і музики.   Дрібні вісти. Копальні нафти в Ванькові, повіта лїского, дотеперішну власність Іос. Віктора і С-ки, купив Перкінс, Англичанин, за 350.000 зр. — В Градци стирійскім помер митрополит Митрофан, голова чорногорскої церкви. Тїло буде перевезене через Трієст до Чорногори. — Рада міска Судової Вишнї надала перенесеному з Мостиск до Старого міста старостї Ант. Пуницкому почетне горожаньство.   Дѣло 