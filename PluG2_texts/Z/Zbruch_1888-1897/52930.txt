Вистава рогатої худоби в Калуши.

Дня 13. с. м відбула ся в Калуши вистава рогатої худоби a найважнїйшою характеристикою тої вистави було, що селяне з цїлого майже повіта брали в нїй участь дуже численну. Мимо несприяючої погоди і незвичайної в ту пору студени видно було из великого числа (около 200) штук худоби як і з численного відвиджуваня тої вистави, що замилуванє до піднесеня хову худоби у селян наших значно поступає на перед.
В устроєню самої вистави, в заинтересованю нею і в веденю порядку показав теперішний предсїдатель калуского віддїлу товариства господарского п. Ройовскій з Туманова великій талант орґанізаторскій, тим більше, що визначенє для кождого села з окрема иншого відрубного віддїлу позволило зрітелям мати дуже добрий перегляд, якою худобою котре село може похвалити ся. До того просторий огород, де містила ся вистава, украшений був хоругвами рускими, польскими і австрийскими.
Перед семома роками мав я нагоду бачити подібну виставу повітову в Войнилові і мушу зазначити, що при звиджуваню теперішної вистави спостеріг я дуже великій поступ, як що-до самої годівлї худоби так і що-до живого заинтересованя наших селян тою справою.
Треба признати, що до піднесеня годівлї товару найбільше причиняють ся стації субвенціонованих расових бугаїв, — се особливо легко сконстатувати в тих селах, де такі стації від довшого часу истнують, а де при тім нема богатших дворів. Давнїйше бувало верховодила по наших ярмарках чужа худоба; ґазди і тогди величали ся худобою, але були то або угорскі воли з величезними рогами, або сива волоска худоба. Наша худібка домашна — хоч впрочім і добра й молочна, але змізерована і іскарловатїла — ишла в кут — чому? — бо не було змислу і замилуваня до плеканя єї. Нинї вже то змінило ся; нинї величають ся вже й селяне красною худобою, виплеканою з телятка трудом і доглядом своїм, і старають ся дорівнати аристократичним формам худоби двірскої. Нинї вже годї у нас побачити рогатого угорского вола, за те бачимо прекрасні штуки волів на-пів швайцарских, вихованих таки в галицкій Швайцарії. Добрий приклад і заохота дуже причиняють ся до поступу рільництва, а особливо до поступу в годівли худоби. Раціональна і поступова господарка в дворі, а ще більше у священика, суть примерами живими, з котрих можуть учити ся розумнїйші селяне а за собою потягати, знов силою приміру, цїлі села і околицї. Що рускі священики радо беруть участь в тім поступовім економічнім руху нашого краю на котрім-небудь поли, най свідчить між иншим і той факт, що й виставу калуску звидїло дуже много священиків, чимало з них висилали на виставу свою худобу і на тую виставу прибули два священики аж з околицї Бродів.
На виставі відзначила ся передовсїм расова худоба обшарів двірских, як пп. Ройовского з Гуменова, Коморницкого з Завадки, а також двірска худоба з Бабина і Перевізця. Відзначила ся також худоба нїмецких кольоній з Новицї (Landestreu), Сївки (Ugersthal) і Нового Калуша. Але й наші селяне не потребували встидати ся своєю худобою, а коли зважити, що ми, селяне, робимо лиш початок, що исторія систематичного улучшеня худоби не сягає по за 5—6 лїт, то мусить нам по правдї заимпонувати той поступ бідного руского хлїбороба, котрий, хоч гнетений темнотою і всякою журбою, відважуєсь гордо підносити своє чоло, ступаючи на дорогу поступу, і рук своїх не опускає. Вже з того, що побачено у міщан з Калуша і селян з Новицї, Бережницї, Угринова, Петранки Верхної, Довпотова, Перекіс, можна пізнати, що в руках самих же селян єсть богато добірного матеріялу, що має стати розсадником до дальшого систематично-уплянованого постуду на поли годівлї товару.
За-для недостатку місця, котрого й так в Вашій цїнній часописи надуживаю [Прим. Ред. Ми з найбільшою приятностію містимо нинїшну цїнну допись], не стану запускати ся в подрібнїйшій опис вистави, однак не можу мовчки поминути, що пальму першеньства між коровами здобула собі корова власности старости калуского, п. Дроздовского; маєстичною поставою, формами тїла і красою передував на виставі бугай берненьско-сіментальскої породи з субвенціонованої стації в Старім Угринові, а між волами приковували увагу до себе воли незвичайної, сказати б баєчної величини, виховані селянином з Слободи небилівскої [имени я не затямив].
Роздано премії між селян в сумі 300 чи 400 зр. Яко судья з рамени комітету центрального товариства господарского при роздаваню премій був на виставі краєвий инспектор хову худоби п. Адам Конопка. Половину з суми на премії жертвувала калуска рада повітова, а решту товариство господарске у Львові з фондів призначених міністерством рільництва на піднесенє годівлї товару в Галичинї.
При звиджуваню вистави здавало ся зрітелеви, що находить ся в швайцарскій долинї, де підчас кількагодинного єго побуту пересувала ся перед очима образки красної лагідної худібки, виступаючої ґрупами, а спокійне і любязне поводженє людей з своєю худобою мило вражало чувство гуманности. Аж зливний і студений дощ та ще голоси долїтаючі до ушей наших Purez! Verkoift" — пробудили нас з милого просоня і нагадали нам, що ми знаходимо ся в галицкім місточку.
Позаяк ми, хоч нарід виключно рільничій, не маємо часописи господарскої, де можна би подавати здобутки нашого поступу і досвіду на поли рільництва, тож дайте Ви Впов. пане редакторе, місця в Вашій многоцїнній часописи отсему короткому справозданю.
Вл. Гл. 