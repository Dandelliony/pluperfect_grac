Ще про окружне віче стрийске.

  У Львові, дня 2 н. ст. жовтня 1893.   В попереднім числї "Дѣла" подали ми хід окружного віча стрийского і всї резолюції в шістьох справах, що стояли на порядку дневнім того віча, — нинї-ж уважаємо за потрібне сказати про се віче кілька слів від себе.   Що віче стрийске було не так численне, як бували окружні віча, устроювані давнїйшими роками — в Станиславові, Бережанах і т. д., — причина сего була вже у нас подана нашим справоздавцем [головно припізнені роботи в поли] і річ певна, що як би не ті перешкоди, віче було би значно численнїйше. А лиш хиба не численности віча припишемо ми появу, що просьба відкриваючого віче д-ра Олесницкого, звернена до селян, щоб они висказували свої погляди на резолюції, бо их голос найбільше важкій в обговорюваних на вічу справах, — осталась несповненою, бо, кромі двох селян-референтів, селяне не забирали слова і не висказували своїх поглядів. Розумієсь се не уймає великої ваги віча, котре пояснило селянам богато важних справ стоячих нинї на порядку дневнім, і щиро бажати би, щоби за приміром стрийских патріотів пійшли і другі скрізь по нашім краю і устроювали такі віча окружні а хоч би й повітові.   Ми ще в червни сего року [паралельно з "Батьківщиною"] накликували Русинів на провінції, щоби збирали ся скрізь на віча окружні або й повітові для обговореня трех важних на порі справ: реформи виборчої, реформи громадскої і закона ловецкого, уважаючи ті три справи за найпильнїйші. [Всї ті справи й обговорено на вічу стрийскім, особливо-ж справу реформи громадскої обробив д-р Олесницкій дуже старанно і основно. Віча окружні [як отсе в Стрию] взглядно повітові уважаємо ми за найлучше відповідаючі цїли освічуваня народу в того рода справах і вияви поглядів самого народу, длятого ми й не прилучимось до докору висказаного відкриваючим віче д-ром Олесницким, що в тих справах початок акції повинен був вийти від когось більше до того покликаного. [Виразно д-р Олесницкій не сказав від кого.] На наш погляд — покликані до того именно Русини-патріоти в краю, — они скликуванєм віч окружних чи повітових можуть найкрасше "підперти могучим своїм голосом опінію представителїв народу", — що сам голова "Підгірскої Ради" в своїй промові і поставив за одну з цїлей віча стрийского.   "Підперти гадку представителїв народу" — се одна з найважнїйших цїлей віч окружних та повітових — і віче стрийске взяло собі се за задачу. Однакож мусимо звернути увагу на деякі діссонанси в тім взглядї проявивші ся на тім вічу.   Насамперед зараз першій референт о. Давидяк, ставлячи резолюції зовсїм такі, за якими стоять рускі посли, нї з сего нї з того зробив докір послови Романчукови, що він в радї державній поставив "лиш так малі домаганя". Єсть се докір анї дрібки неоправданий, бо по перше звістно, що пос. Романчук в радї державній аж надто ярко заманіфестував ся за розширенєм права голосованя в тім дусї, як хоче й віче стрийске, а по друге — не хто-ж иншій, як пос. Романчук першій в радї державній поставив внесенє о збільшенє числа послів з курії сельскої в Галичинї. О що-ж властиво ходило о. Давидякови? На всякій спосіб такими зовсїм безпідставними докорами чейже не "підпираєсь" представителїв народу, але хиба ослаблюєсь у них охоту і енерґію трудити ся для справи народної. Отже се один був великій діссонанс.   Другій більшій діссонанс вийшов з того проявляючого ся досить часто способу укладаня резолюцій, з котрих виходить, що ось-то референт першій вигадав якусь річ, і "взиває послів, щоби они на найблизшій сесії"... і т. д. Таке стало ся і з резолюціями сел Скоблика з Дашави, котрий реферував про зміну закона дорогового. Не він першій дійшов до потреби дотичної реформи, але ще перед кількома лїтами внїс в соймі цїлий в тім дусї проєкт реформи пос. Сїчиньскій, — отже друга половина резолюції п. Скоблика кривдить руских послів, коли в нїй читаємо: "Віче взиває руских послів сойму, щоби внесеня такої реформи вже на найблизшій сесії поставили..." замість по справедливости сказати: "Віче [поперед всего] підпирає руских послів" в тім дїлї, а потім очевидно вільно вічу й візвати их, щоби справою дальше ревно займали ся. Взагалї кожда резолюція, сухо взиваюча послів до чогось, що они вже робили, — резолюція без зазначеня заходів послів — кривдить их, бо необізнаний зі справами може з резолюцій хиба се вичитати, що ті посли нїчого нїколи не робили і о нїчім не думали.   Підносимо се в имя справедливости і з огляду на віча на будуще.   Найтруднїйшою справою на вічу стрийскім була справа нинїшного політичного положеня Русинів. Треба признати, що хоч у вічу тім брали участь різні елєменти рускої суспільности, то річ вели холодно, а звістний Алексевич з Відня не мав у Стрию для себе публики і дебют там єму не удав ся. Однакож ми мимо того стрийске віче, о скілько би йшло о якесь сконсолідованє руских сторонництв, не посунуло — на наш погляд — справи наперед [до "заиніціованя" тої справи може й найменше надає ся "всенародне віче"], а візванє послів без огляду на партії до солідарного поступованя в тїлах законодатних при загальних справах народу — відповідає вже истнуючому станови річи, бо в соймі посли обох клюбів підписують собі поспільно внесеня і интерпеляції.   Отсе кілька наших зовсїм обєктивних заміток до віча в Стрию, котре піднесло голос в кількох справах перворядної ваги для народу руского і поставило много резолюцій заслугуючих на велику увагу. За те належить ся повне признанє дїятелям зі Стрийщини, особливо-ж д-ру Е. Олесницкому, души живого руху народного в стрийскім околї.   Дѣло   