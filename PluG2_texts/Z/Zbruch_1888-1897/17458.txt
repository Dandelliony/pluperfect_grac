Наука, штука і література.

"Буковина, часопись політична і наукова для народу руского" виходити-ме в Чернівцях в 1889 році, уже пятий рік, в трохи збільшенім обємі. Появлятись буде кождого четверга (а не, як доси, двічи на місяць), отже замість 24 чисел будуть предплатники мати 26 чисел в році.
Галицко-рускої Библіографії XIX столїтія, видаваної Иваном Ем. Левицким, вийшов уже семий випуск, остатний першого тому. Випуск той містить докінченє спису авторів з рр. 1801 — 1861) і вступне слово до 1-го тому Библіографії. У вступнім слові автор пояснив ціль видавництва "Библіографії", а потім подав статистичні результати культурного руху Галицкої Руси в періодї доконституційнім. Богато мусїло коштувати автора труду, заки уложив табелї публикацій: а) після років і десятилїть, б) після місць печати, в) після письма (кирилиці, гражданки і латинки), г) після галузей наук, д) після обєму. Ціле виданє свідчить о незвичайній совістности і витревалости автора.
Пропащі, повість Нечуя, вийшла яко передрук з "Правди" в трех аркушах печатних і коштує 15 кр., з нерекомандованою пересилкою почтовою 17 кр.  