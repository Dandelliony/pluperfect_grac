Про рускі партїйні відносини.

У Львові, дня 7 н. ст. серпня 1893.   Остатним часом появили ся в кількох дневниках польских різної масти і в орґанї москвофільскім статьї на темат руских партїйних відносин, а в статьях тих наторочено тілько нїсенїтниць, що справдї шкода було би місця всї их наводити. Там знайдете таки цвітки знаня фактів, як н. пр.: що рускі партії витворила доперва т. зв. "нова ера", — що рускі народовцї нинї стратили грунт під ногами, — що посол Романчук уже абдикував з проводу народовцїв, бо нїби-то витиснув єго пос. Барвіньскій, — що тепер суспільність руска ґрупує ся в два головні табори: в радикальний і клєрикальний — і богато таких инших нїсенїтниць.   Але зі всего того тороченя виходить ясно одно, що противникам розвитку і поступу Русинів передовсїм на завадї рускі народовцї, тож видумують про них усячину, клевечуть, интриґують... що кілька місяцїв справляють им похорони... а між тим ті народовцї живуть, як жили, і без упину роблять свою всесторонну роботу на ниві народній, як доси робили. Не обходить ся, правда, без перепон і противностей, але яка честна робота обійдесь без того?   У внутрі, між Русинами, народовцї рускі стрічають противности в своїй роботї від трех фракцій: від москвофільскої, від радикальної і від т. зв. клєрикальної. [Всї три ті фракції були вже до т. зв. "нової ери".]   Фракція москвофільска, найдавнїйша з трех наведених, така як она нинї єсть, неґуюча право до розвою Русинів на основі національній, не має на грунтї галицко-рускім нїякої розумної рації биту, а виросла лише интриґою панславістичних кругів россійских з одної сторони, а політикою правительства австрійского і Поляків супротив Руси з другої сторони. Фракція тая ще держить ся штучно криком плачених ґазет, а потім тою обставиною, що захопила кілька важних институцій в свої руки. Однакож сила москвофільскої фракції очевидячки слабне і упадає, а з ходом часу тая фракція згине від власної гнили моральної. Роботи культурної для своєї народности у неї нема, та й не може бути, а роботу не в силї надоложити пусті крики та демонстрації.   Фракція радикальна зорґанізувалась ще перед т. зв. "новою ерою" — як голосила, в той цїли, щоби підносити нарід економічно. "Народовцї — мовили проводирі-радикали — бавлять ся в політику, а нарід хоче хлїба, отже ми будемо дбати о жолудок народу." Минуло вже кілька лїт від того часу, а фракція радикальна за весь той час про все инше дбала, лиш не про жолудок народу. Розумієсь, яко колишна безпощадна неґаторка політики — тепер загрузла по уха именно в політицї і перше єї нинї бажанє, щоби своїх молодих проводирів вифорсувати в посли... Замість товариства економічного — заложила в тій цїли товариство політичне... Фракція се рухлива, любить що кварталу скликуватись на конференції і зїзди для безнастанної зміни проґрами на що-раз менше радикальну, устроює віча і видає ґазетки для народу, котрі декуди знаходять симпатію тим, що пишуть против "попів". Але вся рухливість радикальної фракції на нїчо не здалась, як она не сповнила цїли, за-для якої зорґанізувала ся, т. є. як она не поставила і не пропаґує якої-небудь практичної реформи економічної. Бачать се самі радикали і починають тратити енерґю. Нинї ратують ще свою повагу в очех народу аґітацією за загальним голосованєм, голосячи народови, що народовцї нїби-то противні загальному голосованю...   Третя фракція, т. зв. клєрикальна, рівно-ж як і радикальна, слаба серед Русинів, однакож за розвитком тої партії горячо убивають ся круги польско-єзуїтскі. Фракція тая підозріває всю світску интеліґенцію руску о всякі "ізмі" і пропаґує орґанізацію духовеньства в такій цїли, щоби з часом відняти світскій интеліґенції просвітний і політичний вплив на нарід. Що-ж до справ церковних, то вже тепер наші т. зв. клєрикали відзивають ся до світскої интеліґенції: "Нїхто світскій не має права мішатись до справ церкви!" — зовсїм так само, як говорять наші радикали: "Духовні не сміють мішати ся в справи світскі!" Але дивне при тім диво, що наши клєрикали не протестують против того, що до справ рускої церкви мішають ся Поляки, не лиш Єзуїти, але і świeccy ojcowie kościoła... Річ певна, що як би противникам Руси удало ся довести до скріпленя фракції т. зв. клєрикальної, справа руска на тім дуже потерпіла би: замість згідного дїланя для народу могла би настати вражда — bellum omnium contra omnes. Але ми певні, що до того не прийде, бо віримо, що по серед руского духовеньства нема почви до такого клєрикалізму.   Так стоїть дїло з фракціями противними народовцям, котрі — після тороченя ворожих дневників — уже нїби то геть в розкладї. Другим разом ми постараємось близше сю справу розібрати.   Дѣло 