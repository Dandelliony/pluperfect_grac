◦ ◦ ◦ ◦ ◦ ◦ ◦ ◦ ◦ ◦

    Дирекція руского народного театру подає до відомости, що театр забавить в Залїщиках вже лиш дуже короткій час і дасть ще такі ось представленя: ві второк 6-ого с. м. народну драму "Дай серцю волю", — в четвер 8-ого "Учителя" д-ра Франка, — в суботу 10-ого оперету "Барон циганьскій", — в недїлю 11-ого комедію "Модний жених" а ві второк 13-ого с. м. народну оперету "Сватанє на Гончарівцї". — І при сїй нагодї ми відзиваємо ся до Р. Т. публики з міста Залїщик і з охрестности, щоби щиро підпирала рускій театр, бо він на то вповнї заслугує.   Надзвичайними професорами львівского університету именовані: ректор архіепископскої семинарії для хлопцїв у Львові кс. Блажей Яшовскій для права церковного і приватний доцент краківского університету кс. д-р Иван Фіялек для церковної исторії.   Справу основаня школи кадетів у Львові вже вкінци рішило правительство. Незадовго приїде до Львова підполковник Роц заключити угоду з громадою міста Львова.   В місточку Кристинополи — як нам з відтам доносять — отруїло ся грибами осьмеро людей; мимо лїкарскої помочи двоє померло зараз у власній хатї, а шестеро в шпитали в Сокали, куда их відставлено. З цїлої родини остали ся лише старенька бабуся, котра в часї споживаня грибів була у сусїдів, і дво-лїтна дитинка, що під той час спала. Часті випадки затроєня грибами повинні стати людям за осторогу, як то при збираню і споживаню грибів дуже треба мати ся на бачности.   Огнї. Дня 2-ого с. м. по полудни погоріло село Настасів в повітї тернопільскім. Огонь вибух по першій годинї з полудня, а причиною нещастя були — як то часто буває — дїти, що під стодолою пекли бараболю. Згоріло 32 загороди і близько 200 душ остало ся без даху і хлїба; між погорільцями було асекурованих мало. До спиненя пожару причинила ся поміч з сїл сусїдних.   Справа продажи папіросів в каварнях і реставраціях. Велику сензацію викликало у Відни арештованє там шістьох кельнерів з каварнї центральної за те, що продавали гостям папіроси неурядових фабрик. Скарбова власть — на донос [як показало ся] віддалених з тої каварнї кельнерів — зачала слїдити а вкінци арештувала кельнерів і до пізної ночи переслухувано цїлий переонал каварнї. Тимчасом богато цїкавої публики почало сходитись до каварнї, а властитель єї не мав ким обслужити навіть звичайних гостей. Доперва на интервенцію адвокатів випущено по кількох днях кельнерів на волю, а увязнено якогось Крама, котрий робив і достатчав папіросів кельнерам. Кельнери кажуть, що становиско власти скарбової в тій справі єсть безпідставне, бо папіроси були роблені з правительственного тютюну, а сли каварня або реставрація має концесію на трафіку, то продаж роблених папіросів не повинна бути нїякою провиною, тим більше, що папіроси виробів державних фабрик такі лихі, що их нїхто не хоче курити. В справу вмішало ся ґреміюм віденьских каварників та реставраторів і ухвалило: подати петицію до міністерства скарбу, щоби оно позволило кельнерам на дрібну продаж спеціяльних папіросів. А самі кельнери направили до міністра скарбу Білиньского свою депутацію в товаристві адвоката д-ра Герцберґа Френкля. Міністер обіцяв, що позволить продавати в каварнях і реставраціях спеціяльні папіроси.   Дрібні вісти. Цїсар дарував зі своїх фондів погорільцям з громади Шершеневець [повіту борщівского] 500 зр. запомоги. — В справі виборів з V. курії завязав ся у Львові соціялістичний комітет дрібних промисловцїв. — У Львові помер в 75-ім роцї житя Николай Голиньскій, емер. староста долиньскій, в Сасові помер Іос. Вельтце, секретарь львівскої палати торговельної, а в Голгочи помер в 27-ім роцї житя тамошний дїдич Іосиф Торосевич.   Дѣло 