Перед трибуналом львівскім.

Перед трибуналом львівскім ставав перед кількома днями Валерій Кочай, котрий прибравши собі прозвища: Новачиньскій, Совиньскій, гр. Морскій і много инших, волочився по Галичинї та видурював гроші. В своїй вандрівці попавсь він кілька разів до Иванової хати. Коли остатним разом видістався з вязниці в Тернополи, зайшов Кочай піхотою аж до Городка і тут надав слїдуючій телеграм: "До канцелярії нотаря Вольского у Львові. Єсмь в дорозї, не стало менї гроша, прошу отця прислати менї телеграфично 200 зр. до готелю Герштока; вижидаю, коли-б не було вітця, то прошу о се єго заступника; коли поверну, відішлю. Франц Вольскій". І справдї телеграм не застав дома нотаря Вольского а єго заступник п. В. Маєр, котрому якось все те видалось підозрїлим, зателеграфовав до Бережан, де проживав п. Франц Вольскій і поспитав, де він тепер проживає. З Бережан відповїли, що Фр. Вольскій нїгде не виїздив з Бережан. П. Маєр вибрався зараз до Городка, щоби пізнатись з тим дотепним підшиванцем і там довідався, що сей чоловік сидить вже в вязници. Сталося се все случайно; коли фальшивий Вольскій, вижидаючій нетерпеливо грошей, явився в урядї телеграфичнім і питався, чи гроші надійшли, був там п. Іос. Свитальскій, котрий лично знав цілу родину Вольских. Трибунал львівскій засудив Кочая за обманьство на 18 місяців тяжкої вязниці а відтак має мати нагляд над ним полиція. 