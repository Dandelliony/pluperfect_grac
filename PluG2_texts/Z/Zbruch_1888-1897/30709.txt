Нова такса аптекарска. — Стипендії артистичні. — Питомці институту руского товариства педагогичного обходили свято свого покровителя.

Нова такса аптекарска. Wiener Ztg. оголошує розпорядженє министерства справ внутрішних що-до такси медикаментів на р. 1890, а попри се подає ще деякі приписи, котрі обходять не лиш аптикарїв і лїкарїв, але і ширшу публику. І так: рецепти мають бути писані виразно і четко, єсли-ж рецепта не досить четка, то аптикар має порозумітись зі ординуючим лїкарем; на рецептї має лїкар подати і прозвище і помешканє недужого; рецепти зі заміткою лїкаря ne repetatur не можна виготовляти в-друге без дозволу лїкаря; аптикар виготовивши лїк має подати на рецептї докладні ціни не лиш поодиноких складових частей але також і манипуляцій при виготовленю сеї рецепти та прозвище виготовляючого; лїки можна продавати понизше такси але на рецептї треба подати і ціну означену таксою.
Стипендії артистичні. В краєвім буджетї на р. 1890 визначив сойм 3000 зр. до розпорядимости краєвого видїлу на підпомоги для молодежи образуючої-ся в науках і штуках, та передав заразом видїлови всї петиції подані до сойму о підпомогу. Видїл краєвий роздїлив такі одноразові підпомоги: на образованє в малярстві: Ант. Гужковскому 500 зр., Стан. Бжостовскому 150 зр. і Брун. Тепі 100 зр.; — на образованє в рїзьбарстві Max. Тарчиньскому у Львові 150 і Людв. Кожановскому у Відни 100 зр. а на образованє в рисунках: Ользі Модзелевскій, учительці при школї св. Анни і Леоп. Закршевскій по 100 зр., — на образованє в музиці: Юл. Теодоровичеви і Єл. Оржеховскій по 150 зр. а Людв. Гарасимовичеви 100 зр.; — на образованє в співі: М. Сидоровичевій, Герм. Паткевичевій, Фр. Кариховій, Винк. Беляньскій, Ел. Електоровичевій, Ользї Лозиньскій, Єл. Марецкій, Ядв. Опатовичевій, Герм. Ассинговій і Вол. Домбровскій по 150 зр., а М. Стебницкій, Кар. Ебербаховій, Стан. Вайдовскій і Розалії Швабльовій по 100 зр.
Питомці институту руского товариства педагогичного у Львові під покровом св. о. Николая обходили вечерком дня 17 н. ст. грудня свято свого покровителя. Настоятель институту отворив вечерок бесїдою, в котрій вказав молодежи на ціль институту а при тім і зазначив, що молодїж сего институту виховуєсь в страсї Божім і любови христіяньскій. Опісля слїдували співи і деклямації, з котрих ученики вивязались як на слабі их сили удачно, а хори під управою В.Лойка, уч. VII. кл., випали дуже добре. Подобались також деклямації Мир. Залїтача, уч. III кл., котрий довгу поезію Данила Млаки "Мурашка" виучився і віддав хорошо, та А. Лучаківского уч. VII. кляси. Вечерок сей устроєно виключно для молодежи шкільної, тож крім товаришів шкільних, що их питомці институту запросили, були тілько декотрі члени комитету і Впов. о. директор В. Ильницкій. Питомці институту запросили також свого пароха о. Василевского, але той не міг явитись за для якихсь перешкод. О. Ильницкій, сей неутомимий добродїй молодежи, що помимо своїх тяжких занятій нїколи не відмовляє молодежи своєї участи, закінчив вечерок промовою, в котрій піднїс з щирим признанєм такі стараня молодежи, загрїв єї до науки, а бачучи на стїнах св. хрест і образи святих, портрет монарха і Впрехв. митрополита, ствердив ще сильнїйше слова настоятеля о вихованю питомців. Оглянувши опісля всї комнати пересвідчився о. директор о взірцевім ладї під кождим взглядом та і о тім, що заряд в першім році зробив богато ба навіть дуже богато, бо хоч не мав нїяких фондів, двигнув дуже потрїбний і хосенний институт; в институтї учено або учиться крім предметів шкільних також язика француского, рисункову, калиґрафії, співу і гимнастики. По промові о. Ильницкого подякував найстаршій ученик институту сему Добродїєви за ласкаву опіку а членам комитету за неутомимі труди, а відтак зачалась забава відповідна вочеркови, котрий у всїх присутних лишив дуже милу згадку. 