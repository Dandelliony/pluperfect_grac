Наш народний буджет. — Генрик Шліман. — З салї судової. 

Наш народний буджет.
[Статья надіслана.]
Маємо в Галичинї кільканацять бурс, котрі рік річно виховують висше сотку молодежи. Бурси ті удержують ся виключно коштом народу руского. Отже було би річею доброю — знати статистику тих бурс від року 1860.
Ходить ту головно о виказанє: на скілько бурси сповнили свою задачу, т. є. кілько видали интеліґентних людей відданих щиро справі народній? Нинї велика часть тих людей єсть уже на всяких становищах. Треба би тілько, щоби всї бурси виготовили виказ своїх бувших питомцїв з поданєм: яку посаду кождий займає і чи служить справі народній, чи нї. Викази такі зі всїх наших бурс дали би нам спосіб переконати ся: о скілько бурси цїль намірену осягнули. Був би то рахунок народний.
При нагодї замічу, що в наших бурсах повинно ся звернути особливу увагу на виробленє сильних і честних характерів. Наша Русь бідна не длятого, що маємо мало интеліґенції, але длятого, що маємо мало людей сильних характерів. Таких людей можуть виховувати лише настоятелї одвітно образовані.
Руске товариство педаґоґічне повинно дбати о народне вихованє всеї молодежи рускої. Оно повинно вести згадану статистику і від часу до часу подавати єї до прилюдної відомости. Се товариство повинно також видати підручник, в якій спосіб належить вести взірцеву бурсу. Такій підручник повинен обіймати, кромі части строго педаґоґічної і едукаційної, також приписи гіґієнічні, що-до помешканя, харчу і розривок вихованків. Кромі того повинна кожда бурса набути знаменитші дїла педаґоґічні в нїмецкім язицї, щоби настоятелї шали можність теоретично обзнакомити ся з способом веденя молодежи.
Сі гадки подаю під розвагу особливо Руского товариства педаґоґічного. Генрик Шліман.
Передвчерашні ґазети донесли, що в Неаполи помер нагло на улици Генр. Шліман, звістний археольоґ. Вправдї ще не потверджено з Риму сеї вістки, але можна єї приняти уже за правдиву. Біоґрафія сего ученого містить справдешну борбу о житє, именно в єго перших лїтах молодости. Уроджений в 1822 р. в Мекленбурґ Шверінї, яко син пастора, по кількох літах науки вступив до торговлї за субєкта. При двиганю тягарів надпсув собі груди, став ся неспосібним до тяжкої працї і наймив ся за хлопця корабельного на корабли, відпливаючім до Венецуелї. Корабель розбив ся, а Шліман виратований перележав якійсь час в шпитали в Амстердамі, де подужавши став комісіонером. Там навчив ся по француски, анґлійски, голендерски, испаньски, италійски, портуґальски і по россійски. В р. 1846, з порученя своєї фірми, виїхав до Петербурга, де 11 лїт повнив свої обовязки. Зібравши дещо грошей, і навчивши ся ще по старо і новогрецки, подорожував по Европі, а зліквідувавши интереси в 1863 р., віддав ся виключно розслїдам археольоґічним. Разом з жінкою, Грекинею, і вправними робітниками перерив спорий кусень грецкої і малоазійскої землї. З Гомером в руках викрив давну Трою, а добутки археольоґічні зложив в дарі берлиньскому музею. Берлин надав єму почетне горожаньство, а університети в Роштоку і Оксфортї именували єго почетним доктором. Від 1871 р. проживав в Атинах. Як полємізував з своїми противниками звістно. Недавно одного критика, котрий не годив ся з єго комбінаціями що-до Трої, візвав на свій кошт до Атин, завіз на місце розкопок і пеpeсвідчив єго о правдї своїх поглядів. В покійнім тратить наука одного з найславнїйших своїх представителїв. З салї судової. 
Перед судом присяжних в Тернополи відбулась недавно досить цїкава розправа о убійство. Убитий називав ся Федько Чернець і був дороговим стражником в Деренівцях; яко обжаловані о се убійство стають арендар коршми Абрамко Преннінґер, єго жінка, донька і служниця. Підозрінє убійства впало на них на основі фальшивого доносу 13-лїтного жидка Мошка Ґутштайна, котрий служив у Преннінґера. Властивими убійниками суть селяне Василь Вовк і Иван Грик. Ті селяне разом з чотирма иншими були дня 21 червня с. р. в коршмі і пили. Василь Вовк прикликав вечером Федька Чернця до коршми, зачав з ним передиратись, а коли він вийшов з коршми, кинулись присутні за ним и, хопивши єго, звалили на землю та так довго били, доки не поломали єму ребра, по чім полишили перед коршмою. Абрамко Преннінґер прокинувшись з першого сну, почув стогни, вийшов і застав Чернця в на пів мертвім станї. Він побіг сей час до хати Чернця, віддаленої на 90 кроків від коршми, розбудив єго жінку і сина, та всї троє занесли умираючого до хати, де він на питанє: хто єго так побив, сказав лишь слово "всї" і зараз помер. Селяне, арендар, єго жінка, донька і служниця були увязнені. Дня 13. липня с. р. зголосив ся згаданий 13-лїтний жидок Мошко Ґутштайн добровільно до суду і зізнав: Покинувши службу у Абрамка Преннінґера, приневолює єго совість визнати правду. Дня 21 червня стояв він на дворі під вікном і чув, як Преннінґер питав своєї жінки о раду, яким способом можна би було позбутись Чернця. Жінка радила єму удатись до Василя Вовка і дати єму що в руку, щоби убив стражника. Коли Чернець зайшов вечером до коршми, стояли оба, Абрамко і Вовк в сїнеx а він (Ґутштайн) стояв за шафою і чув их змову о убійство. Жінка Абрамка радила убити Чернця в шинку. Коли Чернець прийшов до коршми, здерли з него платє а Вовк хопив за дошку зі стола та вдарив нею Чернця в голову. Коли Чернець повалив ся на землю, Вовк витягнув єму язик з губи, Преннінґер сїв єму на голову і бив каменем в груди, відтак сїв ще на черево і давив лївою рукою; инші селяне били Чернця кулаками в ребра. По тих побоях надягли жінка і донька Абрамка платє на трупа, при чім служниця присвічувала свічкою. Одїтого трупа винесли всї перед коршму. — Цїле се зізнанє повторив Гутшайн при розправі так сміло і з таким пересвідченєм, видержавши з великим спокоєм духа всї перехрестні питаня, що майже не можна було сумнїватись о правдї тих слів. А однак розправа виказала цїлком що иншого і родину Преннінґера увільнили судьї присяжні цїлком від провини, лиш селяне Вовк і Грик були признані виновними убійства. Вовка засуджено на 3½ роки а Грика на 2 роки тяжкої вязницї. 