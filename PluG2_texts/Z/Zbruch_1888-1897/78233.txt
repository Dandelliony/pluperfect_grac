◦ ◦ ◦ ◦ ◦ ◦ ◦ ◦ ◦ ◦

Холєра прокинула ся знов в Галичинї. В Залучи, селї повіта борщівского, положеному зараз над Збручем, лучили ся дня 26 н. ст. марта три випадки холєри, з котрих два скінчили ся того самого дня смертію, третій з навіщених пошестію виздоровів. Від того часу не було вправдї нїякого дальшого випадку занедужаня, однако дуже имовірно, що пошесть виступить знов. Длятого зарядило правительство краєве всякі средства осторожности, щоби пошесть придавити. В селї єсть лїкар вже від трех місяцїв, а сими днями вислано сюди правительственного комісаря. Такі самі средства осторожности заряджено і в сусїдних Кудринцях, де було також два випадки холєри, хоч лекших як в Залучи. З огляду на нове виступленє пошести був би час, щоби не лише власти але й цїла суспільність стала до борби з тим ворогом та заходила ся коло переведеня асанаційних заряджень, бо лише спільними силами всїх можна успішно здержувати похід пошести.
П. Александер Мишуга, звістний наш артист-співак, одержав пропозицію з Лондона, щоби удав ся там на теперішний сезон весняний. Сезон весняний єсть в Лондонї головним сезоном оперовим.
В справі уличних демонстрацій, які виправляли студенти львівского університету перед будинком Gwiazd-и і Касина міского у Львові в ночи з 1 на 2 н. ст. лютого, признав сенат академичний львівского університету 25 слухателїв винними переступу дисциплінарного з §.1 і 4 зак. з 13 жовтня 1849 р. та засудив трех на нагану при зібранім сенатї академичнім з загрозою, що єсли повторивсь би хоч би якій найменшій ще переступ, будуть видалені з універсітету; девятьох на нагану ректора при зібранім сенатї академичнім, а прочих на нагану від деканів дотичних видїлів. Против сего засуду прислугує засудженим рекурс до 14 днїв.
Арештованє. З Бродів доносять до Kurjer-a Lwów., що в Радзивилові задержали власти россійскі яко політично підозріних двох урядників банкових зі Львова Вілюша і Юл. Райнера. В тій справі удав ся до властей россійских приятель Райнера, Жигм. Леваковскій, щоби довідатись про судьбу арештованих. Консуль россійскій в Бродах сказав Леваковскому, що дотеперішне слїдство нїчого не викрило і що арештованє наступило имовірно з причини за великої ревности россійских урядників.
Шайка злодїйска. Сими днями відбувала ся перед львівским судом присяжних розправа карна против 4 злодїїв, що в осени 1892 р. крали по місточках між Кристинополем, Наролем, Чешановом і Олешичами. Шайка ся завязала ся в жовтни 1892 р. і складала ся з Арона Вольфа Друкера, Лейби Шимоновича, Пинкаса Гольцмана і Штальмайстра. Послїдною их крадежію було розбитє каси пропінаційної в Чешанові, де забрали 310 зр., срібний кубок і годинник. Утїкаючи з Чешанова переховали ся у Ґельбера в Олешичах і за се дали єму 50 зр. Однако вскорі по тім арештували жандарми цїле се товариство, не виймаючи і Ґельбера, яко такого що улекшив злодїям утечу. — При розправі признали ся всї до закиненого им злочиньства з виїмкою Ґельбера, котрий не хотїв признати, що стояв зі злодїями в звязи. Позаяк не було доказів щоби Ґельбер був в змові зі злодїями то суд увільнив єго, а засудив Друкера, Штальмайстра і Шимоновича кождого на 6 лїт тяжкої вязницї, а Пінкаса Гольцмана на два роки.
Убійство. В Раранчи на Буковинї найдено в рові придорожнім надгнилого трупа селянина Янка Штенцера. Показало ся, що ще в грудни м. р. убила єго власна жінка і тїло сховала в рові під снїгом. Убійницю арештовано.
Скляні доми. На виставі в Чікаґо буде можна оглядати доми побудовані з маси скляної, котра визначуєсь великою тревалостію і практичностію в ужитю. Сю масу можна забарвити різними красками так, що вже не треба буде малювати середини скляних домів. Цегли скляні далеко дешевші від цегол звичайних. 