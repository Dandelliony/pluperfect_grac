◦ ◦ ◦ ◦ ◦ ◦ ◦ ◦ ◦ ◦

Величавий дар. Ґр. Сїминьскій-Левицкій дарував мешканцям міста Маґерова ратуш на поміщенє місцевої школи. Жиди давали за сей ратуш 8.000 зр., але ґр. Сїминьскій-Левицкій мимо того дарував єго громадї яко фондацію в память ґр. Александра Стадницкого, бажаючи, щоби там містилась школа і щоби на нїй була руска і польска напись. За сей дар суть жителї Маґерова ґрафови дуже вдячні.
Михайло Книш, дяк з Плугова, засуджений золочівским окружним судом за панслявістичні аґітації на 6-місячну вязницю, внїс в касаційний трибунал жалобу неважности, однакож на засїданю 23 с. м. потвердив касаційний трибунал засуд золочівского суду.
Памятник. В краєвім видїлї порушили справу памятника для Аґенора Голуховского. Фонд на той памятиик вже майже весь зложений і небавком мають розписати конкурс.
Для промислових шкіл доповняючих признало міністерство просвіти на біжучій рік 3.000 зр. субвенція з державних фондів, на купно средств наукових.
Посмертні знимки фотоґрафічні з покійників заборонило міністерство справ внутрішних. Міністерство довідалось, що часами переношують тїла дїтей до фотоґрафічних заведень, або що фотоґрафи знимають портрети з померших на хороби заразливі, і тим способом ширять хороби дальше. Від тепер позволено буде знимати портрети лише в цїлях поліційних і судових заряджені відповідними властями. Фотоґрафованє тїл осіб померших на хороби не заразливі може бути допущене лише на виразне зізволенє лїкаря, що оглядав тїло.
Огонь. З Мостів великих пишуть нам: Дня 20 с. м. о годинї 11-ій перед полуднем повстав огонь в домі Груберів, що єсть одним з більших жидівских домів. Переполох межи жителями місточка був великій, бо при досить сильнім вітрі могло було цїле місточко пійти з димом. Але на щастє наше місточко має від кільканацяти лїт добре зорґанізовану охотничу сторожу огневу, котру заложив б. бурмістр п. Фединьскій і котра дала вже нераз доказ своєї зручности і вправи при ратованю. Так і при тім огни змогла она мимо густо стоячих деревляних домів зльокалізувати огонь і лише сей оден дім погорів. Помічною була при тім залога войскова, котра доставляла води, бо кождий майже улан прибув з путнею до огню. Жиди, належачі до нашої охотничої сторожи, як на вправах неправильно являють ся і лїниві суть, так знову при огни показали справдї велику відвагу і зручність. Но можемо при тій нагодї сказати кілька слів більше о нашій сторожи огневій. Головою єї єсть п. Олександер Удрицкій. В кількох лїтах свого правленя сторожею зміг він призбирати стілько фондов, що кількадесять стражників не платять вкладок, а мимо того суть добре умундуровані і мають всякі потрібні приряди ратункові. Громада віддала товариству свої 3 сикавки до ужитку, а крім того само товариство має 250 зр. готівки, зложеної в касї щадничій. Не менше дбає про товариство і П. Чавдерна, кандидат нотаріяльний, котрий весь свій вільний час посвячує так хосенній институції. Він не лише учить сторожу фахово, але дбає також про єї образованє. Своїм власним коштом заложив для сторожи бібліотеку і в недїлї та свята тримає для них поучаючі відчити. Тому люблять єго всї і слухають, як батька. І доброю радою помагає він всїм, а в потребі дїлом приходить в поміч. Так і при послїднім огни, ледви погасив єго, сей час удав ся межи людей і за годину зібрав для погорільцїв около 80 зр. Коби нам таких людей більше! И. М. 