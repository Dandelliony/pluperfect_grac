◦ ◦ ◦ ◦ ◦ ◦ ◦ ◦ ◦ ◦

У Львові почали ся вже забави — балї і вечерки. Коли-б судити з початків, то забавний гороскоп на сегорічні мясниці представивсь би ся дуже сумно. Два перші балї польскі зовсїм не удали ся. Першій баль, на дохід кольонії лїчничої в Риманові, підготовлювано дуже довго, було до сто господарїв і до сто господинь балю з між самої сметанки польскої суспільности львівскої, на баль же явило ся всего двацять і кілька танцюючих пар, а по опівночи остало ся всего 8 пар! Єсть бодай вимівка: инфлюенца... Ну, лїкарї кажуть, що инфлюенца щезне зі Львова вже незадовго, то-ж повинні би дальші балї лучше удаватись. А бажаємо особливого успіху комітетови "Академічного Братства", про котрого балї і вечерки рускі красавиці все згадують дуже любо...
Инфлюенца у Львові змогла ся остатними днями. До фізикату міского зголошених було до дня 8 н. ст. 217 случаїв, а від 8-го до 13-го прибуло 258 зголошень, разом 475 случаїв. Однакож характер тої пошести у Львові загалом досить лагідний, на инфлюенцу нїхто не умер.
Дефравдація. Львівску поліцію повідомлено передвчера о дефравдації в громадї Давидові. Тамошний писар, Сатурнин Суберлє, як донїс війт, утїк, забравши 250 до 300 зр. Гроші зібрані були на податки і премії асекураційні. Поліція глядить за дефравдантом.
Пригода на зелїзници. На зелїзничій стації в Золочеві лучила ся дня 8 н. ст. сїчня сумна пригода. Поїзд, вїздячи на стацію наїхав на кілька возів і на службу, що пересувала ті вози. При тім сїм возів розбило ся а шість осіб покалїчилось. Людям подано лїкарску поміч а рівночасно повідомлено прокураторію о цілій пригодї.
Вистава краєва в в Празї відбуде ся, як ми вже згадували, 1891. року, а Чехи почали вже порати ся, щоби вистава их випала як найвеличавійше. Комитет виставовий укінчив уже пляни і предложив цілий виріб видїлови краєвому. Місце на виставу визначив сойм в прекраснім парку королівскім побіч Праги. Вистава буде отворена для продуктів цілого світа, а особливо народів славяньских, а кожде більше місто ческе буде мати свої павільони, де міститись будуть продукти кождого повіта.
З Лїська пишуть нам: В Ветлинї помер дня 8 н. ст. сїчня селянин Дмитро Сич в 77-ім році житя. Дмитро Сич був в першій каденції послом до сойму краєвого з лїського повіту. Відтак набрав Дмитро розголосу в повітї яко повномочник громади в єї процесї з двором о лїс і сїножать. Процес закінчив ся для громади нещасливо, а за кошти виставлено лїс громадскій на лицитацію. На сїй лицитації купив двір 219 морґів сего лїса за 60 кр. а. в. В справі згаданого процесу їздив Сич, як то звичайно селяне роблять, до Відня до цісаря. Пізнїйше стратив він довірє в громадї, бо посуджували єго, що зрадив громаду, і тому до справ громадских не мішав ся вже послїдними роками.
Дрібні вісти. Дня 4 н. ст. лютого відбуде ся вінчанє п. Ивана Плешкевича, укінченого богослова, з п. Камілею Криницкою, донькою пароха в Бобятинї. — У Львові помер д. 12 н. ст. сїчня Теофіль Байлі (Ваyli), професор ґімназії, в 60 році житя. — Павлина з Хшановских Щепаньска, бувша властителька Данильча, померла в Ляшках 85 році житя. — Громада Заднишівка, пов. скалатского, одержала від цісаря 100 зр. підпомоги на будову церкви. 