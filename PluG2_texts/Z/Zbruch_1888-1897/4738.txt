З Берлина —  В Букарештї

Півурядовий мадярс. „Nemzet“ одержав — як каже — зовсїм автентичну информацію з Берлина, після котрої там ситуація политична так представляєся: Мимо всяких заперечень стан здоровля цїсаря Фридриха єсть дуже злий а особи знаючі добре, що дїєся на нїмецкім дворї, кажуть, що він довго не пожиє; на то суть приготовлені всї чинники нїмецкої политики. Доки жиють кн. Бисмарк і гр. Мольтке , не настане в нїмецкій политицї нїяка радикальна зміна. Питаня: війна чи мир ? не можна ясно поставити, бо всї держави бажають мира а навіть і царь, хочь він ледви чи буде міг не виступити активно в справі жадань Россіи. Нападу на Нїмеччину або Австрію не можна сподїватись, але за то скорше на Болгарію. В Берлинї не уважали-би того за виступленє против Нїмеччини, але доказують загально, що то було-би виступленєм Россіи против Австріи, найвірнїйшого союзника Нїмеччини а коли-б і габсбургска монархія уважала то за зачїпку, то і Нїмеччина мусїла-би з того факту витягнути для себе лишь одну консеквенцію. В Нїмеччинї не лякаються того і не бояться союза Россіи з ослабленою Францією. Нїмецка политика буде старатись всякими силами, щоби погодити всякі суперечности, і коли-б Россія хотїла боронити нїби-то своїх нарушених интересів в Болгаріи, то Нїмеччина певно старалась-би відклонити Австрію від того, щоби она піднимала кинену їй рукавицю. Коли однакожь покликані заступники австрійских интересів будуть инакше думати, як будуть звучати давані им ради, то не змінить то в нїчім провідної гадки нїмецкої политики і идентичности интересів обох держав середної Европи а з того треба буде тогдї виводити всї наслїдки.
О послїдних приключенях в Букарештї доносять так до „N. fr. Presse“ : В недїлю зібралося було кілька тисячїв найповажнїйших горожан з Букарешту на віче. Кількох бесідників обговорювало положенє краю а відтак ухвалено виступити против анархичного стремленя парляментарної меншости і висказати Браціянови довіріє народу. В понедїлок вечером мав відбутися бенкет в честь Браціяна в сали народного театру. Опозиція постановила була недопустити до сего бенкету через уличну демонстрацію. По бурливім засїданю в парляментї, на котрім правительство відповідало на интерпеляцію в справі розпорядженя полиціи, котрим заказано збиратися товпами на улицях, зібралася опозиція в орфеум і виступила вечером перед недалеку королївску палату. Посли, що вели товпу, зайшли по одному до королївскої палати нїби то вписатися при нагодї роковин оголошеня Румуніи королевством. Теперь появився ультраконсервативний посол Катарґіу і то дало нагоду товпі до голосних демонстрацій. Посли з опозиціи, котрі находились в передній комнатї палати, стали теперь голосно домагатися авдієнціи, щоби королеви заявити волю народу. Король казав сказати Катарґіови, що він не дасться змусити до авдієнціи, а авдієнція, котрої він жадав ще рано, назначена для него на другій день. Адютант короля Бароцци, просив тогдї послів, щоби они вийшли з палати. Представитель боярства Катарґіу заявив однакожь, що він мусить зараз одержати авдієнцію а другі посли сказали з криком, що не уступляться з палати хочь-би мали в нїй і ночувати, доки не одержать авдієнціи. Тимчасом зробили жандарми перед палатою порядок і тогдї і посли опозиційні видїлись змушеними вийти з палати. Сцена, яка відбулася на другій день перед парляментом, звістна вже і закінчилася смертею портієра і арештованєм кількох послів. В Букарештї міжь поряднїйшими жителями панує велике обуренє на таке поступованє опозиціи і загально припускають, що в цїлій сїй справі грає ролю чїясь чужа рука. ІІравительство видало теперь манифест до народу, з зазивом, що-би був спокійний і не слухав платних агентів. 