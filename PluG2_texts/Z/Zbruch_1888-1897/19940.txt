Завязанє руского касинового товариства в Коломиї. — Товариство "Руска Школа" в Чернівцях.

З Коломиї пишуть нам:Вчера с. є. 10 н. ст. марта зійшлося около 30 осіб з рускої интелигенції до салї засїдань ради громадскої в ціли порїшеня справи завязаня руского касинового товариства в Коломиї. Межи присутними бачили ми репрезентантів всїх наших станів — духовеньства, адвокатів, учителїв, урядників судових, скарбової дирекції, почти, зелїзниці, купців, интелигентних ремісників-промисловців. Вже давно ми не бачили так численно разом зібраних людей наших интелигентних в Коломиї. Збори отворив і проводив цілий час ними професор Грушкевич, здаючи справу з дїяльности комитету, в тій ціли попередно вибраного меншим кружком Русинів коломийских. Відтак д-р Данилович прочитував статут нового товариства, котре більшостею голосів рїшено назвати "Родина” а то після интенції комитету длятого, щоби Русини в товаристві новім жили наче одна родина в повній гармонії. Членами нового товариства можуть бути і женщини. Доси до 50 интелигентних руских людей письменно обовязалося вступити до сего нового касинового товариства.
Товариство "Руска Школа" в Чернівцях, взявши на увагу, що після нового закона о катихитах з новим роком шкільним для чотиро-і більше-клясових шкіл мають призначитись катихити, внесла меморіял до краєвої ради шкільної, щоби при обсадї православних катихитур взагалї, а особливо при школах черновецких звернули увагу і на то, щоби катихити виказалися докладним знанєм руского язика. На случай, коли-б не знайшлось тілько людей (особливо молоді священики Румуни не знають язика руского, бо ректорат семинарії збороняє им ходити на виклади язика руского), то нехай для Русинів народних шкіл в Чернівцях установлять одного окремого катихита.  