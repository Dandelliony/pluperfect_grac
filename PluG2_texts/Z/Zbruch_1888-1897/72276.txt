На скілько селяне користають з науки в краєвих школах рільничих

Комунікат видїлу краєвого в тій справі такій:
Краєва низша школа рільнича в Ягольници має на цїли передо всїм образувати і виховувати синів селяньских на спосібних господарів практичних, котрі би в будучности осїли на селяньских грунтах і могли своїм приміром причинити ся до піднесеня господарства селяньского.
Однак помимо заходів видїлу краєвого і дирекції школи доси ще дуже мало зголошує ся таких кандидатів, котрі би покінчивши школу господарили на своїх батьківщинах, бо засібнїйші селяне подільскі ще не відчувають потреби образованя своїх синів в рільничих школах.
Видїл краєвий для заохоти до посиланя синів селяньских до рільничої школи поробив так великі полекші, що сини селян, маючих власні господарства рільні, будуть прийматись до школи рільничої в Ягольници перед иншими кандидатами і дістануть, без огляду на их стан майна, безплатне удержанє (помешканє, постїль, пранє і харч), а також одяг в заведеню, на кошт краєвого фонду.
З учеників, котрі в рр. 1890 і 1891 покінчили рільничу школу в Ягольници єсть 12 при більших господарствах; ті всї ученики були синами людей менше засібних, то-ж примістили ся в двірских службах.
Нема сумнїву, що ще много лїт упливе, заки сини наших господарів грунтових будуть вступати до шкіл рільничих лиш в тій цїли, щоби набравши фахової науки, вернула на свою батьківщину та там поступово господарили, а не як доси, щоби по покінченю школи приймали обовязки на більших господарствах.
Видїл краєвий надїє ся, що буде можна вже в найблизших роках побачити зміну на лїпше в тім напрямі. Господарі грунтові приїздять до Ягольницї, щоби пізнати тамошну школу, а деякі привозять своїх синів з просьбою о принятє их до школи.
Ради повітові, що мають з своїм складї значне число селян, повинні передо всїм заняти ся щиро тою справою і старати ся витолкувати засібнїйшим господарям, що зроблять добродїйство своїм синам, а відтак і их наслїдникам, єсли будуть старати ся примістити их в краєвій низшій школї рільничій, де не лиш вивчать ся практично поступового господарства, але і морально будуть виховані та виобразовані.
Рівно-ж товариства рільничі і "кулка" рільничі могли би поучати господарів про значінє краєвих низших шкіл рільничих, призначених для селяньских синів, і причинити ся до скоршого досягненя цїли, вказаної на вступі. До сеї цїли може причинити ся також впливи вандрівних учителїв. 