Дума чи пісня?

Слівце відповіди д. Драгоманову.   В 14-му нрі "Народа" в статі "Записки Товариства ім. Шевченка", на стр. 130, подаючи замітку про мою студію п. з. "Украіньські народні пісьні в поезиях Богд. Залєського", помістив д. Драгоманів між іншими отсі слова: "д. Колесса, як і польскі писателі, а за ними й галицкі Русини не точно вживає термінів пісня і дума. Дума є спеціяльно кобзарска рапсодія з осібним нерівним складом, більше до речітатіву ніж до співу. Власне те, то д. Колесса зве на ст. 152 думою, є пісня, а те, що він на стр. 154 зве піснею, — є дума":   Не знаю, чи д. Драгоманів мав під рукою такий примірник "Записок", де було подане спростованє друкарских похибок. Наколи ні — то друкарска похибка на стр. 151, стріч. 11 згори: думка вмісто дума могла дати д. Драгоманову одиноку підставу до написаня згаданих слів, хоть і тут легко було запримітити, що се лишень друкарска похибка, бо вже в найблизшому уступі сказано: "Гарна сеся дума" і т. д. (Посилаю Хв. Ред. "Народа" для провіреня друковану картку, де спростовано сесю похибку. Замічу тут, що на стор. 127, стріч. 17 з гори, лучилась фатальна похибка друкарска: "националізму XVIII. віку" вмісто: "рационалізму XVIII. в." котроі не справлено у спростованю).   Прочитавши замітку д. Драгоманова, міг би хто подумати, що я справді не знаю, що таке дума, а що пісня, та що я про се довідуюсь доперва із слів того критика. Однак слідуючі моі слова, поміщені на стр. 151 можуть всякого переконати, що поученє д. Драгоманова було тут для мене зовсім лишнє. Ось моі слова:   "Сеся відміна єсть типовою украіньською думою, має чисто епічний характер, метрична єі будова нерівномірна, вірші не однакі, містячі в собі то більше, то менше число тонічних стіп".   В такому значіню вживаю я слова: дума всюди, — от хотьби й на стр. 142, 146, 152, 153, 154, 157, 158, 159, 160, 161, 165, 168, 169, та на стр. 175 — де номенклятуру, якоі в тому згляді вживають польскі критики та Залєский, називаю ненаукового, і відкликуюсь до висше наведеноі дефініциі.   Те, що я на стр. 152 називаю думою, є таки супроти заяви д. Драгоманова справді думою: н. пр.:   То старша сестра кониченька виводить, Середня зброю срібну виносить, Що найменша ридає, Словами промовляє, і т. д.   Коли брати річ загальнійше, то хоч не всяка пісня єсть думою, то всяку думу можна назвати піснею, — бо все таки вона співаєся, (хоть спів зближений тут більше до деклямациі). В такому розуміню річи не назвав і д. Драгоманів своі та Антоновичовоі збірки "Историческія думы и пѣсни малор. народа" — але просто "Истор. пѣсни малор. нар." — хоч у збірці бачимо майже виключно самі думи. "Опытъ собр. стар. малор. пѣсн." — хоч там поміщено самі думи — та про другі збірники. Слова пісня і дума стоять до себе в такому стосунку, як драма і трагедія. Кожда трагедія єсть драмою, т. є. належить до поезиі драматичноі; але не кожда драма єсть трагедією. Мимо того оден рід драматичноі поезиі називає ся драмою в тіснійшому значіню того слова. Так само слово пісня може обіймати й думу, але кромі того має воно і своє тіснійше значінє, а іменно означує ті твори людовоі поезиі, що мають строфову будову, котра надає ся до мельодіі.   Тож не в сьому тіснійшому, а в широкому значіню ужив я слова пісня на стр. 154.   Говориться таи іменно про одну групу пісень, що представляють той самий тип що до змісту та основних мотивів, але ріжнять ся метричною будовою. Одні з них суть дійсними піснями, що зложені із строф та правильних римованих віршів, а другі суть думами. Дословно сказано там ось як:   "Для порівнаня подаєм єще оден вариянт сеі думи, котрий єсть значно повнійший від попередного. Сей вариянт записаний М. Костомаровим в харківскій губерніі єсть доказом, як розповсюднена була по всій Украіні сеся пісня. Подаю іі із збірника Чубівського:   В неділю ранньою зорйою до Божих церков задзвонено, Як у новім дворі раніш того говорено." і т. д.    Слова дума не міг я тут ужити, бо сей тип, котрого розповсюдненє хотів я зазначити, містить в собі также пісні в тіснійшому значіню того слова.   Так отже і тут не ужив я слів: пісня та дума хибно, тим більше, що тутже таки виразно сказано, що наведена пісня єсть думою. Бачимо з сього, що замітка д. Драгоманова єсть на тій точці не вірна.   Що-ж тикаєся "Пѣсенника" з XVIII. віку, про котрий згадує Пипін у своій "Исторіи славянской этнографіи", то я не згадав його тому, що сей твір Пипіна появив ся з друку аж тоді, як я свою студію передав уже "Товариству ім. Шевченка".   Народ   