Рільнича школа в Ягольници.

Краєва висша школа рільнича в Ягольници має на цїли образованє передовсїм селянских синів на спосібних господарів практичних. У тій школї зачне ся сего року наука дня 1 липня.
Ученик, що хоче вчити ся в тій школї, мусить:
1. Найдальше до дня 15 мая с. р. внести до Дирекції школи в Ягольници, почта Ягольниця, поданє, а в поданю мають бути: а) метрика родин, котра би доказувала, то ученик не покінчив ще 16 року житя; б) свідоцтво шкільне, що скінчив народну школу з добрим поступом; в) свідоцтво моральности і дотеперішного занятя, видане священиком і зверхностію громадскою, і г) свідоцтво здоровля від лїкаря.
2. В означенім Дирекцією дни мають ученики складати вступний испит, з котрого управитель школи осудить, чи кандидат умислово досить розвинений і має потрібне образованє елєментарне, щоби міг справдї мати користь з наук у школї рільничій.
Сини селян, що мають своє господарство рільне, будуть приняті радше, як инші кандидати, і без огляду на их стан маєтковий дістануть безплатне удержанє (мешканє, постїль, пранє і вікт) і одежу в закладї на кошт фонду краєвого.
Однак кождий ученик, що вступає до закладу, повинен мати досить біля і добрі юхтові чоботи.
Звертаємо увагу на се, що першеньство мають ті кандидати, котрі справдї хотять учити ся в низшій школї рільничій на то, аби покінчивши єї стати господарями на своїй батьківщинї і так, як их учили, старати ся о піднесенє власного господарства. В школї Ягольницкій першеньство мають сини селяньскі сироти, котрі мають у спадщинї дістати більшу посїлість, бо лише о них можна бути певним, що остануть ся на своїм ґрунтї селяньскім. Всечесні священики і панове учителї, що присилають звичайно відповіднїйших кандидатів, зволять при виборі их держати ся того повисшого поясненя і роздобути відповідні документи (свідоцтво громади і священика), котрі би свідчили, що кандидат справдї може і хоче остатись по скінченю школи на батьківщинї своїй і дбати о єї піднесенє. Наука рільничої школи в Ягольници опирає ся головно на цїлковитім обробленю шкільного господарства (30 морґів) і то ученики самі мусять робити, а що то господарство має ролю тугу, мясну і зовсїм перепускаючу, то наука господарства в тій школї найвідповіднїйша буде для тих кандидатів, що походять з околицї, де така ріля находит ся. 