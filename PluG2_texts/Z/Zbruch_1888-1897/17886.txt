Сойм краєвий. — Дирекція галицких зелїзниць. — Справа достав для войска. — Товариство взаїмної помочи польских повстанців.

Сойм краєвий — як се мав заявити намістник — може радити найдовше до суботи; в суботу мусить бути рїшучо закрита та остатна сесія послїдної каденції.
Дирекція галицких зелїзниць державних подає нам до відомости, що рух поїздів на шляху Станиславів-Чортків почався знов з днем 20 н. ст. сїчня, на шляху Чортків-Гусятин почнеся имовірно з днем 23 сїчня.
Справа достав для войска єсть дла наших хлїборобів і ремісників дуже великої ваги. Товариства промислові кравців, шевців, римарїв і столярїв з різних міст помістили в Банку краєвім удїли, стараючись зібрати капитал на піднятє достав для армії — і доси правительственні власти не бачили в тім нїчо противзаконного. Аж от, коли в Перемишли д 14. н. ст. сїчня зібралися ремісники на засїданє, щоби радити в тій справі, з ц. к. староства прийшов на письмі заказ ухвалювати якіс квоти на товариство достав для армії. Заказ той викликав не тілько в Перемишли, але і в цілім краю між ремісниками велике невдоволенє. Очевидно ремісники перемискі внесуть ще рекурс до ц. к. намістняцтва.
Товариство взаїмної помочи польских повстанців з року 1863. відбуло вчера загальні свої збори у Львові. Членів зібралося до сто, а з сторони власти був конципист полиції Котовскій. Товариство числить тепер 492 членів дїйстних а 59 спомагаючих; доходу було в мин. році 2.104 а видатків 1704 зр. На провинції має товариство 12 делегатів і то в 8 містах у всхідній Галичинї а в 4 містах у західній. Из справозданя секретаря видко, що під титул повстанців мусять підшиватися також люде, котрі в 1863 р. навіть не нюхали московского пороху, бо видїл вибрав аж окрему комисію, щоби за кождий раз слїдила, чи хто справдї повстанець, чи тілько підшиванець...  