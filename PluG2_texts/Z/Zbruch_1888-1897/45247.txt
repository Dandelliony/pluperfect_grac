◦ ◦ ◦ ◦ ◦ ◦ ◦ ◦ ◦ ◦

Краєва рада шкільна на засїданю з 10 н. ст. грудня с. р. порішила: 1) затвердити вибір д-ра Фр. Каспарка, професора краківского університету, і Ив. Роттера, директора висшої школи промислової в Кракові, на репрезентантів міста Кракова до тамошної ради шкільної окружної міскої; 2) затвердити склад депутацій ґімназіяльних і краківскої школи реальної; 3) змінити ореченє орґанізаційне шкіл народних в Збаражи, увільнити монастир Бернардинів від обовязку доставляти сили учительскі і додавати відповідну запомогу з краєвого фонду шкільного; 4) приняти до відомости справозданє люстраційне инспектора шкільного д-ра Жиг. Самолевича; 5) заименувати д-ра Стан. Козловского суплентом ґімназії св. Анни в Кракові; учителем співу в тернопільскій ґімназії Сильв. Охнича, учителя вправ тамошної семінарії учительскої.
Три трупи. В Перемишли в касарни кавалерії лучила ся дня 10 н. ст. грудня страшна пригода. Три вояки 6 полку уланів поклались спати в сутеренах, запаливши собі в печи камінними вуглями. Коли углї розжаріли ся, замкнули ті вояки для тепла піч. Рано, коли ті вояки не явились до служби, пійшов иншій вояк шукати за ними. Двері від сутерен були замкнені из внутр, але що скрізь двері долїтав чад з вугля, то догадуючись нещастя скликав сей вояк людей на поміч. Вибили вікна і діставши ся внутр, винесли три мертві тіла загорівших. Всяка поміч показала ся безуспішною.
Стипендія для коваля. Видїл краєвий порішив одну стипендію, річно 400 зр., з фондації краєвої вистави в 1877 р., призначеної для ремісників і промисловцїв, що хотять образуватись за границями краю в своїм фаху, призначити на 1891 р. для челядника ковальского. Стипендія надаєсь на один рік, але може бути продовжена на дальші два роки, єсли би вимагало того образованє. Кандидати мають внести поданя до кінця сїчня 1891 на руки видїлу краєвого.
Цїсар німецкій Вільгельм говорить дуже скоро. Д-р Е. Енґель, дневникар берлиньскій, котрий вже кілька разів стеноґрафував бесїди цїсаря, подає, що цїсар викидає з уст 275 слів на мінуту, а в уступах, в котрих найбільше горячкуєсь, доходить єго бесїда до скорости 300 силяб на мінуту.
Еміґрація до Бразілії не устає, бо правительство бразілійске значними підпомогами для товариств плавби морскої старає ся збільшити число еміґрантів. І так доносять з Парижа, що бразілійскій міністер рільництва надав компанії Empreza Indastrial do Norte e Oeste do Brazil (Предприємство промислове північно і всхідно бразілійске) 450.000 гектарів державних грунтів в департаментах Амазона, Пара і Матто, щоби основати 15 нових кольоній, в котрих має приміститись 15.000 еміґрантів прибувших до Бразілії Правительство обовязало ся крім то виплатити сему товариству ось-такі премії: по 200 долярів від кождої родини, 250 долярів від кождого провізоричного будинку, 5000 долярів за кожду оселю зі 100 загородами еміґрантів, 800 долярів від кільометра кождої меншої дороги, 1500 дол. від кільометра більшого гостинця, получаючого значнійші центри людности, а вкінци ґваранцію 6-процентову на 15.000 дол. за кождий кільометр зелїзницї. Пароход німецкій Weser, котрий приплив до Бразілії 19 жовтня, привіз 1600 еміґрантів, Німцїв і Поляків. Загальне число еміґрантів за час девяти місяцїв аж до 9 вересня с. р. винесло 47.704 осіб. Стан здоровля в Бразілії загально добрий, смертельність мала.
Дрібні вісти. Староство в Перемишли наказало тамошному маґістратови замкнути 15 пекарень, бо побудовані і ведені цїлком невідповідно. — Дня 17 і 19 н. ст. грудня буде держати д-р Юліян Охорович в ратушевій сали львівскій відчит: "З тайн жрецїв египетских". — Жена пос. Апол. Яворского, презеса кола польского у Відни, померла сими днями в 60-тім роцї житя. — Бар. Адольф Бруницкій, дїдич Любіня і предсїдатель тамошної ради шк. місц., предплатив за власні гроші часопись "Учитель" для тамошної школи. 