Письмо кс. Пастора до "Дѣла"

З Радимна.   Від кс. Пастора одержала наша редакція отсе письмо яко спростованє:   "Позаяк "Дѣло" в ч. 205 з 25 вересня не радить Русинам голосувати на мене, бо я нїби "неґатор Руси", то заявляю публично, що я не лиш не неґую Руси [треба хиба не мати здорових глуздів, щоб неґувати те, що истнує], але й нїколи я не допустив ся нїчого, що вказувало би на неприхильність мою для Руси. З місцевим парохом жию в найлучшій згодї, торжества церковні [Іордан, Боже Тїло, відпусти] обходимо посполу і нїколи між нами не було непорозуміня. При пописах шкільних роздаю дїтям руским книжочки рускі, хоч язик викладовий польскій. І нїколи не сповнив я нїчо такого, що вказувало би на неприхильність; противно, все і всюди стараюсь о згоду і любов, то в парохії радимняньскій не чути навіть найменшого антаґонізму народного. Чи так поступає той, хто хоче Русь неґувати? Чи на зборах передвиборчих я все не заявляв явно, що народність руска буде мати в менї вірного союзника і що я, вже яко священик, не приложив би руки до чину несправедливого супротив народности рускої? Чи заявленя того не повторив я кілька разів перед визначними гр.-кат. священиками деканата ярославского? З-відки отже дістав ся менї титул неґатора Руси?   Думаю, що Пов. Редакція, в имя безсторонности, схоче умістити тих кілька слів — — и т. д.   Кс. Леон Пастор".   Поміщаючи, в имя безсторонности, письмо кс. Л. Пастора скажемо від себе: Поперед всего нам нїчо не відомо о яких-не-будь заявленях кс. Пастора на зборах; відомо нам лише, що на вічу в Ярославі відмовив відповіди на интерпеляцію: як глядить на справу руску? [отже немов "знеґував" Русь]. Не відомо нам також нїчо о єго заявленях при гр.-кат. священиках деканата ярославского; відомо нам лише, що всї Русини в тім повітї противні єго кандидатурі і — сказано — з тої причини, що доси не заявив своєї прихильности до Русинів. Впрочім кс. Пастор нехай памятає, що він зголосив свою кандидатуру ще в маю не против Собєня, але против руского кандидата, — на вічу-ж в Ярославі заявив, що яко посол вступить до "кола" польского і піддасть ся солідарности в "колї", а тогди мусить до всего "приложити руки"...   Дѣло   