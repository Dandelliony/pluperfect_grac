Нова руска книгарня у Львові.

Звістно, що товариство имени Т. Шевченка, котре перетворило ся недавно в товариство чисто наукове і тим поклало основу до колишної рускої академії наук, заходить ся тепер коло заснованя питомої книгарнї. Що книгарня річ немалої ваги для товариства самого, ба що більше, єї прислуга впливає в знатній мірі на духове житє суспільности — про се нїчого спорити. Ходить лише о те, щоби засновок єї поставити від разу на трівкій підставі, щоби впевнити розвиток і попровадити єї до тої мети, де фактично слїдний рух, а не судороги веґетованя.
Ми одержали від фахового знатока кілька практичних уваг, котрі треба конечно увзгляднити при закладинах книгарнї. А що сей чоловік, хоч і не Русин, вельми прихильний нашій справі, ми даємо радо місце єго думкам в "Дѣлї". Ось єго слова:
"По одержаню концесії, товариство чи видїл уповажнений до того, мусить скликати всїх членів на нараду і перевести головно діскусію над тим, в якім дусї має провадити ся книгарня.
Нема сумнїву, що перше всего, о скілько сил і о скілько позволять на се матеріяльні средства, треба видвигати свій язик і свою літературу. Се осягне ся правильним видавництвом книжок як наукових так і популярних, і то по найдешевших цїнах. Друга річ, щоб не забувати на місцеві літератури і в тім взглядї треба уміло але і розумно сполучити патріотизм з космополітизмом.
Видїл мусить розізнати терен, доглянути, які літератури потрібні і як примінити ся до них в Галичинї. Отже буде заходити потреба уложити віддїл польскій, нїмецкій і россійскій. При замовленю мусить ся поступати дуже обережно. З літератури францускої треба на початок держати лише белєтристику (найновійші твори), і то лїпших авторів, а відтак докомплєтовувати их в міру розвитку відносин.
Видїл мусить як найскорше навязати зносини з більшими фірмами заграничних книгарень і просити их, щоби приймили на себе ролю заступцїв (комісіонерів) і подали услівя заступництва. На разї вистануть слїдуючі комісіонери: К. F. Kohler в Липску, Perles у Відни, Gebethner і Со. в Кракові і Gebethner-Wolff в Варшаві.
Потім розсилає ся обіжник і повідомляє ся всїх накладцїв і книгарнї про заснованє своєї книгарнї, просячи о надісланє накладових катальоґів. Коли надійдуть прихильні відповіди що-до комісіонерів, видїл мусить займити ся тогдї винайденєм відповідного льокалю.
Льокаль, о скілько можна, треба вибирати при найрухливійшій улици, а то длятого, що мусить ся брати в рахубу переходячу публику. Зі взгляду на практичну сторону, льокаль мусить бути високій, заосмотрений в кілька великих вікон, щоби сама вистава звертала увагу прохожих.
Коли льокаль заґварантований, завідатель книгарнї повинен без проволоки замовити сортіменти з надісланих катальоґів і пустити книгарню в рух. Дїяльність єї мусить виявляти ся міцним темпом на внутр і на внї.
Щоби дїяльність проявляла ся на внї, треба винайти відповідно спосібних людей і запровадити кольпортажу. Кольпортажа стає сильним мотором і дїлає додатно на розвиток книгарнї. Кольпортерів треба подїлити на містових і провінціональних.
На внутр, завідатель мусить прибрати собі товаришів-помічників книгарских, фахово виобразованих, щоби публика приходячи до книгарнї найшла добру обслугу і не мала нагоди і підстави нарікати.
Я подав коротко, лише в начерку плян, як має ся приступити, по моїй думцї, до отвореня книгарнї в галицких відносинах."
Сей пан заявив нам ще приватно готовість служити своїми радами зовсїм безкористно, єсли би зайшла того потреба. Надто обіцяв помогти лично при самім отвореню книгарнї. 