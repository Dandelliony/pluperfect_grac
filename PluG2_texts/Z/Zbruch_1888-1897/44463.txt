◦ ◦ ◦ ◦ ◦ ◦ ◦ ◦ ◦ ◦

Ц. к. староста тернопільскій п. Мадурович розіслав сего місяця до урядів парохіяльних в повітї урядові письма під чч. 24.613 і и 28.013, в котрих, взиваючи уряди парохіяльні, щоби надіслали витяги з метрик для цїлей войскових, таке дає порученє: "Pomienione wyciągi tylko na drukach przypisanych do rekrutacyi w języku polskim, ewentualnie ruskim, jednak alfabetem polskim pisane dla ułatwienia w urzędowaniu (!) sporządzone być mają". Отож мусимо сконстатувати, що ц. к. староста тернопільскій п. Мадурович до такого порученя руским священикам не має права, бо нема нїгде такого закона, котрий би забороняв уживати в рускім письмі альфабету руского, противно, державний закон основний і розпорядженя міністерскі дають Русинам повне право уживати в письмі рускім альфабету руского! A арґумент, що право має ломитись для ułatwienia w urzędowaniu — не видержує критики.
В справі стабілізації греко-кат. катихитів в народних школах львівских подану нами вістку справляємо в сей спосіб, що вина припізненя цїлої справи не по сторонї окружної ради шкільної, бо їй предложено лісту кандидатів пізнїйше, як було означено, а ще і з деякими похибками, так що треба було сю лісту звернути до поправи. Справа стабілізації буде полагоджена вже тепер в короткім часї.
Зміни в армії. Armee Verordnungsblatt подає цїсарске розпорядженє ґабінетове в справі скоршого образованя потрібного числа офіцирів. В тій цїли має скоротитись курс в школї воєнній а від 1891 завестись нова школа. При добрій кваліфікації мають підофіцири, по виходї з корпусу кадетів, допускатись до школи воєнної вже по двомісячній а инші аспіранти по тримісячній службі.
Самоубійство. Майор 30 полку піхоти, Иван Вальцель застрілив ся вчера рано в своїм помешканю при улици Гончарскій у Львові. Причиною самоубійства, як кажуть, мала бути збільшаюся ся глухота.
Фабрика "голендерских селедцїв" і так званих "москалїв" истнує в Перемишли а властителем і управителем єї єсть один проворний жид. Сей промисловець спроваджує з галицких рік риби відповідної величини, солить их та приправляє, а відтак пакує в бочілочки, заосмотрені в відповідні написи і продає по торговлях за товар, спроваджений з Гамбурґа або Россії. Розумієсь, що сей промисл провадив жид без концесії і без оплаченя податку.
Дрібні вісти. Громада Недїлиска пов. перемишляньского, одержала від цїсаря 100 зр. підпомоги, на будову школи. — П. Володимир Мохнацкій, родом з Товстолуга в Галичинї, одержав в краківскім університетї степень доктора прав. — В селї Сантоки, ковеньскої ґубернії убили селяне побережника, 60-лїтного старця Дичмана, що заняв им 8 коров з лїса. — В Кракові має отворитись нова велика фабрика столярских виробів машинами нових вилїпшених конструкцій. Фабрика буде освітлена електричним світлом і дасть роботу 100 людям. — Президент ради державної, п. Смолька, виїхав оногди зі Львова до Відни, поробити приготованя до отвореня сесії ради державної, котра розпочинаєсь дня 4 грудня н. ст. — В Франкфуртї захорував недавно широко звістний бактеріольоґ, проф. Вайґерт, в наслїдок зараженя крови. — Під колесами зелїзного поїзду згинув оногди в Вімбернї анґлійскій депутований Віліям Бекерт. 