◦ ◦ ◦ ◦ ◦ ◦ ◦ ◦ ◦ ◦

Є. Е. митрополит Сильвестер повернув вчера о 4-ій годинї з полудня з Підлютого до Львова. — Сими днями виїхали зі Львова для покріпленя здоровля на свіжій воздух крилошане: Сїнгілевич, Готеровскій і Кобиляньскій.
Епископом мукачівским на місце бл. п. Ивана Пастелія, именований о. Юліян Фирцак, протопресвитер мукачівскої капитули. О. Фирцак єсть соймовим послом і предсїдателем едукаційної комісії угорского сойму.
В канцелярії митроп. Консисторії відбуває ся сегодня испит на катихитів шкіл народних. До испиту приступили три кандидати.
Справа ґімназії стрийскої. Доносять, що при нових вписах до 8 кляси в тамошній ґімназії не приняли 10 учеників. Для спізненого часу не мають они можности складати испит зрілости сего року а половина з них утратить право до однорічної служби війскової. Як пишуть, то справа ся викликала в містї дуже прикре вражінє.
В Городенцї вибрала рада громадска одноголосно бурмістром п. Альбіна Арцішевского, тамошного почтмайстра. В радї громадскій мають перевагу селяне.
Торговельна палата у Львові порішила: 1. завізвати заряд зелїзницї Львівско-Белзецкої, щоби заведено другій поїзд між Львовом а Равою рускою, або продовжити курсуючій тепер поїзд між Львовом а Жовквою. — 2. Завізвати заряд зелїзницї Ярославско-Сокальскої, щоби рівночасно порозумівшись з зелїзницею Белзецкою заведено другій поїзд на шляху Рава руска-Сокаль, а то так, щоби околицї Сокаля, Белза, Угнова і Рави мали два полученя денно зі Львовом, порядок же їзди був так уладжений, щоби один з тих поїздів приходив до Львова рано, а відходив вечером. — 3. Єсли би заряди зелїзниць не хотїли на се пристати, палата торговельна удасть ся до міністерства торговлї в сїй справі.
Музики войскові будуть грати в місяци червни на місцях публичних у Львові в такім порядку: на високім замку 3, 9 і 23; в огородї єзуїтскім 12; в стрийскім парку 5, 19 і 25; на міскій стрільници 17; перед одвахом 2 і 22; перед будинком головної команди 4, 11, 18 і 24; перед намістництвом 10 і 30; перед будинком инвалідів 16.
Читальню отворено в Путятинцях коло Рогатина дня 15 (3) мая с. р. яко в день народного свята знесеня панщини. В отвореню взяли участь старші і молодші господарі села а також і старшина громадска. З гостей прибув о. Дзерович з Рогатина і в промові, поясняючій статути, вказав на те, що лиш просвіта рівняє суспільність людску. До видїлу читальнї вибрано: о. I. Яворского, Ник. Череватого, Ник. Яцківского, Гната Ґалуґу і Гриня Скробача. Членів вписалось до 40. Читальня вписала ся в члени тов. "Просвіта", передплачує "Батьківщину" і "Добрі Ради" а дістає даром "Дѣло" від одного свого члена. В Путятинцях по-при читальню є вже і шпихлїр громадскій, маючій вже по-над 30 кірцїв збіжа. В Рогатинщинї суть і инші читальнї як н. пр. в Лучинцях, Залужу, Бабухові та як пишуть, ті читальнї за мало оказують житя. Сумно се дуже, тим більше, що у нас здаєсь вже входити в звичай отвирати з гуком, шумом і парадою читальнї а потім зовсїм о них не дбати. Вина спадає ту в головній мірі на нашу интеліґенцію сїльску, що місцями аж надто байдужно відносить ся до просвітного руху народа.
Дрібні вісти. Архикнязь Райнер виїхав вчера вечером зі Львова до Черновець. — Шеф штабу ґенерального бар. Бек був оногди у Львові і виїхав вчера в кн. Віндішґрецом до Бучача. — Віцепрезидевт намістництва Лідль і віцепрезидент краєвої ради шкільної Бобжиньскій повернули до Львова. — Цїсар удїлив громадї Ниновичі, повіта ярославского, 100 зр. запомоги на будову школи. — Посол на сойм краєвий з округа виборчого мисленицкого, ґр. Чеслав Ляссоцкій, умер вчера в Кракові. 