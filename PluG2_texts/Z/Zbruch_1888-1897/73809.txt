До якої катеґорії кривд почислити отсе?!

З-під Жидачева.
В роцї 1891 миши в наших околицях знищили ярину на пни майже зовсїм, так що місцями не було що збирати, отже уряди громадскі подали до ц. к. староства о ліквідацію шкоди. Аж в осени приїхав ліквідатор. [Не знаю, чи так всюда, але в Жидачівщинї так було.] Тогдї викопувало ся бульбу, отже ліквідував то, що ще було на пни, як бобик, просо, бульбу.
Опісля позасївали люде озимину, а що миши не вигинули, але ще більше их намножило ся, то повиїдали й озимину. І знов на весну приїхав ліквідатор, посписував: кілько кому знищили миши і хто попереорював озимину. Тоті списи мали післати до ц. к. міністерства. І от декотрим дїдичам відписали податок за рік 1891 в наслїдок шкоди починеної мишами, також селянам відписано, — лиш одним душпастирям не відписано — dla braku warunków, хотяй миши так само пожерли их працю, як працю дїдичів і селян.
Душпастирям відтягає ц. к. правительство дохід з поля і потручує конґруу, — а єсли миши знищили той дохід, то за що-ж має він податок платити?! Богом а правдою душпастирям не лиш податок відписати, але весь дохід знищений повинно би ц. к. міністерство казати звернути... А вже на всякій спосіб параґрафи повинні бути для всїх — одні! 