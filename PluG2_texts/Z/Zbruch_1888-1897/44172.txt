◦ ◦ ◦ ◦ ◦ ◦ ◦ ◦ ◦ ◦

Дирекція народного руского театру підготовлює вже представленє Лисенкової опери "Різдвяна ніч" з повною орхестрою і збільшеними силами вокальними, як сольовими так і хоральними. В пятницю вечер відбулась проба першої відслони першого акту. Орхестрою "Гармонії" управляє капельмайстер Фаль дуже зручно. В хорах беруть участь співочі сили львівского "Бояна". Надїятись, що за два тижднї побачимо тую оперу на сценї рускій, а о скілько нинї судити можемо, вийде она в повній своїй красї инструментальній. Сольову партію басову Запорожця обняв звістний артист-співак п. Борковскій.
Префектом львівскої семинарії духовної именований о. д-р Иларій Вацик.
Будова величавої церкви в Мостах великих — після плянів архітекта п. Василя Нагірного — поступає на перед. Доси виведено мури вже до вікон.
Добра Струсів закупили від ґрафа Баворовского ґрафи Голуховскі за звиж міліон зр.
В повітї мостискім лучили ся послїдними часами значні зміни дотично власности дібр. І так: Никловичі купив ґр. Андрій Фредро з Бенькової Вишнї від маси спадкової кн. Радивила; фільварок Чортова гора купив ґр. Кар. Дрогойовскій від д-ра Горецкого; Підлїски купив Иван Яницкій з Острожця від ґр. Стеф. Фредра; Мокряни малі купив перемискій адвокат д-р Чайковскій від п-ї Бенковскої, а Чижевичі купив Мисьонґевич, директор цукроварнї з Волинї від Авліха. Говорять, що в Чижевичах має основатись фабрика цукру.
Наукові відчити. Сегодня вечером читають: в товаристві историчнім д-р Алекс. Лїсевич "З причини найновійшої працї о занятю Червоної Руси Казимиром Великим" а в читальни науковій Игнатій Дашиньскій "О Крейцеровій сонатї, Толстоя". — Розумієсь, то читають Поляки і по польски.
Краєва рада санітарна полагодила на 17-ім засїданю 4 н. ст. падолиста с. р. між иншими такі справи: Заявлено ся в справі потреби отвореня офіцини хирурґічної в Станіславові; предложено ряд внесень, котрі мають на цїли управильненє справи проституції в краю, а також видано опінію що-до практикованого поступованя в тім напрямі в повітї ряшівскім.
Публичний напад. Дня 15 н. ст. падолиста с. р. напало пять людей пізним вечером без нїякої причини на їдучих з Ниська до Розвадова: комісаря староства Вол. Оссолиньского, контрольора податкового Мих. Світальского і лїсничого Льва Панкевича. Напастники зачали кіями бити конї a тії вивернули віз і їдучих на нїм до рова. Відтак напастники серед проклонів не хотїли подорожних пустити в дальшу дорогу та уступили аж під загрозою, що покличе ся жандармів з Розвадова. Ще тої самої ночи вислїдили жандарми напастників, котрими були зарібники з Ниська під проводом Войтїха Бурдзи.
Дрібні вісти. Трупа п. Ем. Бачиньского дає від трех тижднїв представленя рускі і польскі в Журавнї. — Аркадій Клечевскій, польскій писатель, помер у Львові в 58 роцї житя. — Доповняючій вибір одного члена ради повітової в Ліську розписаний на 30 грудня с. р. — В Чернівцях помер одинокій син і єдина дитина професора тамошних учительских семінарій п. Ивана Ружицкого — Александер, ученик ІІІ-ої кляси ґімназіяльної. — Громада Лопушна, пов. Бокого, одержала від цїсаря 100 зр. підпомоги на будову школи. — Дня 23 н. ст. падолиста с. р. відбудесь вінчанє п. Любомира Зарицкого, укінченого богослова, з п-ю Гошовокою, донькою приходника в Блюдниках коло Галича. 