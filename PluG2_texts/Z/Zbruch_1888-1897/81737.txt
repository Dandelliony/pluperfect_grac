◦ ◦ ◦ ◦ ◦ ◦ ◦ ◦ ◦ ◦

Будова трамваю елєктричного у Львові порішена остаточно на вчерашнім засїданю ради міскої. Будову ухвалено віддати фірмі "Сіменс і Гальске".   Сегодня розпочинають ся лїтні вакації... Молодїж віддаючись трудам більше, як через десять місяцїв, одержала сегодня свідоцтва, — вислїд своєї роботи за той цїлий час. Може кому і не дописало, може у не одного блиснула сльоза смутку в очах, однак загал радий, такій радий, що діждав ся милого відпочинку, що і не в силї зобразити собі радости той, хто не находив ся в такім положеню. Щасливі се хвилї! Колись, в пізнїйшім житю не один спогадає і скаже: не було у мене приятнїйшого часу над вакації! Оно і справдї так. Тож веселїть ся молодцї, кріпіть здоровля і користуйтесь тим часом. Однак не забувайте, що вам не слїд проживати бездїльно сих кілька хвиль. Се-ж найдогіднїйша пора, щоби ви познакомились з своїм народом, пізнати єго біду і єго радість, записали собі у книжочку єго світогляду, єго піснї.... хоч би памятні на відозву о. Лецкого. Незабаром прийде ся вам посвятити своє житє на службу народа, отже треба в першу пізнати єго. Сполучіть utile cum dulci! Бажаючи вам: "веселих і щасливих вакацій!" — кличемо ще раз: між народ і старайте ся єго пізнати!   Львівску православну церков замкнули власти міскі на основі приказу намістництва, котре на свою руку зарядило оглядини церкви і признало єї яко будинок грозячій заваленєм. Пляни на нову церков лежать вже кілька лїт в намістництві непотверджені, хоч буковиньскій фонд реліґійний призначив вже якусь суму на будову нової церкви.   В справі увязнених студентів москвофільских у Відни доносять з Відня: Слїдство в справі демонстрації против митрополита Сембратовича застановлене в наслїдок рішеня суду краєвого, а всї увязнені випущені на волю. — Кореспондент віденьскій Kurjer-a Łw. доносить в тій справі так: Коли минувшого тиждня висшій суд краєвий рішив не застановляти слідства против демонстрантів і не випустити увязнених на волю, суд карний зачав дальше вести слїдство. Однак щоби по можности скоротити увязненим слїдче увязненє, суд карний приспішив значно слїдство. Потрібні реквізиція, питаня і информації в Галичинї засягнено в телєґрафічній, а рівночасно напирав ректор віденьского університету на скоре покінченє слїдства і вставляв ся у міністрів Ґавча і Шенборна. Оногди палата радна рішила застановити слїдство, а сему спротивила ся прокураторія. Вчера справа дістала ся під опінію висшого суду краєвого і сей рішив застановити слїдство а увязнених випустити на волю. О сїй ухвалї повідомлено телєфонічно судью слїдчого а сей візвав увязнених та повідомив их, що суть вільні і що митрополит Сембратович не жадає дальшого доходженя супротив демонстрантів. О год. 2½ вийшло 8 увязнених з вязницї по тритиждневім увязненю. Алексевич мусїв на відходнім заплатити 4.20 зр. за занечищенє яйцями ваґону. А що Черлюнчакевич і Крушиньскій суть офіцирами резервовими, то власть войскова зарядить доходженє перед судом почетним і певно будуть мусїли зложити ранґу офіцирску. Сими днями устроять рускі (?) студенти комерс з нагоди успішного полагодженя цїлої справи.   Фальшиві гроші. У Відни появили ся в великім числї фальшиві ніклеві двацятаки (сотики). Фальсіфікати ті так подібні до правдивих грошей, що тяжко их розпізнати навіть по докладнім огляненю. Поліція слїдить за фальшівниками.   На доход фонду тов. взаїмної помочи членів штуки друкарскої у Львові відбуде ся завтра дня 16 н. ст. липня прогулька товариска до лїса на "Пасїках". Проґрама обіймає танцї, звичайні забави і гри товарискі при участи музики войскової. Початок прогульки о 3½ годинї з полудня. Білєт поодинокій 20 кр., родинний 60 кр.   Дрібні вісти. Цїсар дарував громадї Оріховець, в повітї скалатскім, 100 зр. на докінченє будови церкви. — Крил. о. Петрушевич виїхав вчера на купелї до Жегестова а крил. о. Павликів проведе лїто в Межигірцях коло Галича, а відтак в Корчинї коло Сколього. — Цїсар дарував громадї Чорній, в повітї грибівскім, 100 зр. на докінченє і внутрішне уладженє церкви.   Дѣло   