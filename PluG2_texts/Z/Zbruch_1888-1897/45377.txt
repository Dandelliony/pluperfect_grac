Відозва до руских патріотів і приятелїв учачих ся дїтей.

Потисли морози і захопили неодного бідного школяря не приготованого до них, не одїтого і без харчевих припасів; бо відки-ж взяти, як нема до того відповідних средства. Як бідні пташини, коли им доскулить холод і голод, горнуть ся під стріху, де им добродїйна рука насипле зерна або окрушив з хлїба, — так бідні школярі, коли им діймає голод і холод, збігають ся до директора з допитом, чи не прибуло де-що помочи для них від добродїїв-патріотів... Коли що є, роздає ся им щирими руками, і в короткім часї знов порожна мисочка... Тепер же, саме в тім роцї від мсяця жовтня не одержали ми нїякого датку для бідної молодїжи, — а допити повторяють ся що дня з збільшеним напором. Оден виставляє дїравий чобіт, другій куцу лїтну сурдутину, в котрій перемерзає, иншій просить на хлїб-сіль, бо вже добу нїчого не їв, другого виганяють зі станції, бо не має чим заплатити і т. и... Вправдї оден добродїй, — "спаси-Біг" єму — прислав постав сукна, і далисмо найбіднїйшим з него бунди пошити, але кравцеви за роботу мусїв директор з своєї кишенї заплатити, бо гроша в касї убо гих не було... Про те звертаємо ся до Вас добродїї учачої ся молодїжи, і накликуємо з серця: поспішіть чим скорше з грошевими датками, щоби хоч в части пекучу біду зменшити. А просимо: пересилайте гроші почтовим переказом впрост до підписаної дирекції, бо они так найскорше дійдуть до рук бідних учеників; посилка же через Редакції часописей або через инші товариства опізнює часто відобранє грошей, а пословиця каже: bis dat, qui cito dat.
Бувало присилано запомоги біднякам на коляду; най той давний христіаньско-рускій звичай не гине, — в имени котрого витаю Вас Добродїї по обичаю нашої св. рускої церкви: Христос раждаєть ся!
Василь Илницкій, директор рускої ґімназії у Львові. 