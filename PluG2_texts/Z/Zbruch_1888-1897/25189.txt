◦ ◦ ◦ ◦ ◦ ◦ ◦ ◦ ◦ ◦

Маршалком краєвим для Чех именований кн. Юрій Лобковиц. Звернуло то загальну увагу, що рівночасно не заіменовано також, як то звичайно буває, і вице-маршалка. Нїмецка праса централистична догадуєсь з того, що правительство думає дїйстно занятися справою помиреня Нїмців з Чехами, а вицемаршалка ческого не заіменовано лиш длятого, що посаду сю зарезервовано для якогось Нїмця.
Deutsch. Volksbl. довідуєся, що незадовго має появитися розпорядженє министра просвіти о науці клясичних язиків, а відтак язиків нїмецкого і француского в гимназіях і школах реальних. Насамперед має вийти розпорядженє припоручаюче до ужитку шкільного вже від cего року шкільного апробовані вже давно підручники до науки грецкого і латиньского язика, уложені після дидактичних правил. Відтак має бути заведена реформа науки нїмецкого язика в висших клясах гимназіяльних, а особливо має бути заведена наука середно-нїмецкого язика (Mittelhochdeutsch). Крім того має бути поправлена метода науки нїмецкого язика в нїмецких школах в тім дусї, щоби ученики, покінчавші середну школу, знали добре нїмецкій язик. Напослїдок має бути також поправлена метода науки француского язика, щоби ученики мали в нїм більшу вправу так устно як і письменно. Ради шкільні краєві мають одержати дотичні розпорядженя ще підчас ферій.
Россійске министерство війни видало недавно тому справозданє з своєї дїяльности за 1887 р., з котрого виймаємо слїдуючі цікаві дати: До 1 сїчня 1888 р. було в россійскій армії 32.086 штабових і висших официрів і 853.589 вояків. Ціле войско роздїлялося після поодиноких родів оружія так: Піхоти було 688.778 людей, кавалерії 70.878, артилерії 117 601 а инжинерії 20.362 людей. Крім того було 163.197 козаків (разом з официрами), з котрих в активній службі було 50.655 людей. Бранка (з 1887 р. дала 232.929, ополченє 489.861 людей. На укрїпленя в европейскій Россії видано в 1887 р. звиш 6 мил. рублїв. 