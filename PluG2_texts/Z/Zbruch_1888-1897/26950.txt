Замітки з дороги зі Львова до Парижа.

З Парижа.
З Делле вїзджали ми у Францію по 1-ій годинї о півночи, темної ночи, длятого доперва на яких 30 миль перед Парижем, як почало днїти, можна було з малих вікон ваґонів щось трохи видїти.
Франція представляєся всюди як один огород. Кожде поле добре оброблене, нема нїгде пустого місця; всї дороги обсаджені деревами розличного рода; лїси всюди правильно удержувані; також замітив я много пасовиск і лугів.
На стаціях не можна було нїчого дістати, так що до Парижа ми приїхали без снїданя, а що ми їхали поїздом поспішним, то з-рана не було де і не було часу навіть обмитися.
На яких дві милї перед Парижем починаються вже хороші вілї богатших людей. По розоренях через нїмецку війну нема вже нїгде і слїду. Взагалї видко, що Французи — богатий і дуже трудолюбивий нарід. Французи випередили много народів в цивилизації. Они мають все у себе, найкрасші музеї, високо розвиту индустрію, і більшу часть богатства всего світа. Им не потрібно їздити за границю і учитися инших язиків, між тим коли ми мусимо много часу теряти на науку чужих язиків і в наслїдок сего власного язика а особливо власної исторії мало знаємо, а щоби щось красного і приятного бачити, мусимо виїзджати за границю і много тяжко заробленого гроша теряти. У Франції-ж остаєся гріш майже виключно в дома.
Вїзд в сам Париж на дворець de l'Est не був приятний. Всюди великій рух, і замішанина, і злий воздух через дим з льокомотив та фабрик, а при тім много куряви з пороху з улиць, так що трудно віддихати.
До міста їхали ми через Boulevard de Sebastopol, досить брудну а оживлену улицю, і зараз на вступі показалося, що в Парижи бувають і лихі фіякри: кінь змучений упав був на дорозї, треба було єго підносити, і ми на то богато часу стратили. Взагалї примітив я, що конї дуже помучені; просторони великі, а фіякри мусять мати мало коней до перепряганя, тому кілька разів лучилося менї видїти, що конї падають підчас їзди неживі і заливаються кровю.
Бульвари — звичайні широкі улиці, по обох сторонах висаджені одним рядом дерев, — суть дуже численні і провадять через місто і довкола міста. На бульварах много людей особливо з вечера проходжуєсь, много людей їздить фіякрами, або омнибусами, або трамваєм, длятого рух на бульварах усе оживлений.
Орієнтуватися в Парижи досить трудно. Камениці будовані більше одностайно, звичайно з пятьма поверхами, але помешканя низькі і комнати малі.
Приїхавши з товаришем до вказаного менї готелю Вольтера, в середмістю, не могли ми там дістати комнати, мимо того, що се готель дорожшій, і так мусїли ми чотири години дармо їздити, кождий осібно, заки винаймили малу комнату в официнї в готели des deux Heraispheres, rue des Martyrs, 79 за сїм франків денно. Показалося, що Париж переповнений чужоземцями — они заняли всї близше вистави і в середмістю положені готелї, надто дорогі, бо покій в такім готели треба платити від 10 до 30 франків денно, а мешкаючи в дальшім готели, много часу тратиться на хід чи їзду. Готелї суть за-для зиску взагалї так будовані, щоби було много комнат; в наслїдок того камениця єсть подїлена на много поверхів, то і комнати можуть бути тілько низькі і малі.
Повисше згаданий готель, в котрім ми замешкали, єсть дуже порядний, має честних господарів, котрі подорожними щиро займаються, розмірно не єсть так дорогій, — тому той готель можна припоручити, особливо що воздух з огорода має добрий і єсть певний і тихій.
К. Н. Коцовскій. 