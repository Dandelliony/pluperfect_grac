◦ ◦ ◦ ◦ ◦ ◦ ◦ ◦ ◦ ◦

З Лїського пишуть нам: Минувшого понедїлка (7 н. ст. липця) сконфіскувала жандармерія в Балигородї всї пашпорти на худобу виставлені в язицї рускім, а властителїв тих пашпортів спонукала вистаратись в канцелярії міскій о пашпорти виповнені язиком польским. Декотрі війти пійшли до староства з жалобою, але що то помогло? На друксортах находить ся друк рускій, виданий властями чей же не на параду, а жандарми конфіскують. Красна у нас рівноправність і конституція! — Я. В.
Język urzędowy на руских свідоцтвах шкільних. На давних руских свідоцтвах було число складове напечатано по руски, на теперішних же нових — уже по польски. З огляду, що всї наші ґімназії суть ц. к. державними заведенями, заходить тут новий случай нелеґального перешварцовуваня urzędowej mowy... Атже супротив держави обі галицкі мови краєві є рівноправні, а ц. к. руска ґімназія не є доси ще polskim urzędem w kraju?!
Нові уряди податкові. В осени сего року отвирає ся в Галичинї 12 нових урядів податкових в отсих місцевостях: Белз, Буск, Бурштин, Янів коло Львова, Копичинцї, Любачів, Войнилів, Дукля, Дембица, Кальварія, Радомишль і Тичин. На другій рік мають отворитись ще нові уряди податкові, так щоби в кождій місцевости, де єсть суд повітовий, був також і уряд податковий.
Тучі градові, які лютили ся минувшого тиждня в кількох повітах всхідної Галичини, наробили, як се можна було бачити з наших дописей, так величезні шкоди, що для селян і в сїм роцї грозить голод. Gazeta Lw. подає таку вість про сю тучу градову з 3 н. ст. липня в підгаєцкім повітї: Град винищив до тла всї засїви на селяньских і двірских полян та повибивав вікна по хатах в селах: Підгайцї, Загайцї, Галич коло Підгаєць, Угринів, Сїлки, Яблонівка і Поплави. В инших місцевостях того повіту, а то в Старім містї, Мужилові, Телячу, Білокирници, Заставчи, Завалові і Носові сей град поробив менші шкоди. Град доходив величини курячого яйця; деякі зерна граду важили 20 декаґр. Староство розслїджує шкоди, щоби відписати податок грунтовий. З Болшовець, пор. рогатиньского, пишуть: Аж тепер можна добре розглянути ся по околици і обчислити шкоду, яку наробив град. Села Сернки і Липиця мають найбільшу шкоду. Суть поля, на котрих нїчо не лишило ся, — колосє і солома зтяті поплили до ріки, а сїно гниє. Нї люде нї худоба не будуть мати поживи. В Козарах виломила буря 600 старих дерев а велике число молодших дерев вимело без слїду. В Бурштинї вибив град в шпитали Сестриць милосердних 400 шиб, в палатї кн. Яблоновского 600 шиб, і нема дому, де би остались цїлі окна. Тинк пооббиваний лежить купами по дорогах. Минувшій рік був лихій для господарів, але они з могли бодай трохи зібрати, але сего року не зберуть нї зерна нї соломи.
Самоубійство жандарма. Капраль жандармерій Врба, стаціонований в Рудках, застрілив ся підчас патролї в селї Гошанах коло лїса. Тяжко раненого відставлено до шпиталю войскового в Городку, але на разї не змогли добути кулї, котра застрягла в горішній части грудей. Врба жиє і як лїкарі кажуть, може і подужає. На вість о самоубійстві приїхав до Рудок рітмайстер жандармерії з Перемишля, а відтак відїхав до Городка, щоби доповнити слїдство. Про причину самоубійства говорять всїляко.
Небезпечна мода. Дами парискі перфумують тепер не лиш свої одяги і волосє, але також кров і тїло, вприскуючи під шкіру різні есенції. Моду таку завела одна дама, віддаюча ся морфінізмови, бо втриснувши собі в кров перфуму, побачила, що єї тїло набрало запаху тих перфум. Робила дальші проби і вприскувала пачулю а показало ся, що кров розводить по цїлім тїлї перфуми. Від того часу вприскуванє перфум сталось загальною модою. Деякі дами зміняють запах кілька разів денно, вприскуючи рано олїйок рожаний, вечером ясминовий а перед балем фіялковий. Але та мода дуже небезпечна, бо деякі перфуми не дуже чисті зітроюють кров і вже лучали ся з того тяжкі недуги. За-для того домагають ся лїкарі законного заказу сеї моди.
Дрібні вісти. Комітет церковний в Олеську одержав від цїсаря 200 зр. підмоги на будову церкви. — Міністерство просвіти і віроісповідань надало опорожнену римо-кат. парохію в Чернелици кс. Іос. Баранецкому з Повітна. — Стипендію з фондації Іос. Шмоневского, річно 70 зр., надав заступник куратора сеї фондації п. Ив. Сїтницкій ученикови VI кл. ґімназії в Бродах, Ив. Кмицикевичеви. — Грім убив дня 7 н. ст. липня в Руствечку, пов. мостиского, 11-лїтну дївчину Розалію Томаку, коли пасла худобу на поли. — Крил. о. Теоф. Павликів виїхав на кілька тижднїв до Сараєва до свого сина д-ра Ивана, лїкаря при дирекції босаньских зелїзниць. — До Львова приїде цирк Сідолього і буде давати представленя в серпня і вересни на пляцу Стрілецкім. За винаєм місця під цирк заплатить Сідолі по 1200 зр. за місяць. 