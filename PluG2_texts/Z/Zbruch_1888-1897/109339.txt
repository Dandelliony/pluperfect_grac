◦ ◦ ◦ ◦ ◦ ◦ ◦ ◦ ◦ ◦

В товаристві руских ремісників "Зоря" [ул. Краківска ч. 17] відбудуть ся в недїлю 13-ого н. ст. грудня с. р. "вечерницї", на котрі просить ся о як найчисленнїйшу участь членів і прихильників товариства. Для пань місця сидячі. Початок о годинї 7½ вечером.   Коломийске товариство радикалів "Народна Воля" скликує [друкованою] відозвою на день 19 с. м. до салї ратушевої в Коломиї народне віче і запрошує на него — як сказано у відозві — "всїх селян, міщан і робітників, всїх прихильників радикальної справи".   Якісь пахолки пана Бобжиньского подали до польских дневників [передовсїм до Dziennika polsk-ого] описи надзвичайних загальних зборів Наукового товариства им. Шевченка так підло-брехливі, що годї з дива вийти, як ті индівідуа не соромлять ся! — бо-ж прецїнь на зборах було близько сотка участників, а чей же навіть у совістних людей з не-опозиції така нїкчемна лож і клевета може визвати лише гидь. До тих описів ми вернемо другим разом і викажемо цїлу нїкчемність их авторів. — При нагодї нотуємо вістку з Kurjer-a, що межи членами наукових секцій тов. им. Шевченка живо дебатує ся гадка основаня нового, строго наукового товариства руского, а полишеня товариства им. Шевченка теперішній єго опозиції".   Отворенє нових судів. З огляду на недалеке вже введенє в житє нового цивільного процесу і юрисдикційної норми міністерство судівництва зажадало від львівского висшого суду краєвого внесень в справі будучого устрою судів і потреби отвореня нових судів коллєґіяльних і повітових. Внесеня мали буть поставлені в порозуміню з дотичними властями політичними, скарбовими і автономічними, щоби евентуальне увзглядненє их було вільне від всяких перепон. По причинї короткого речинця таке порозумінє не далось би довершити письменно. Тому презідія висшого суду краєвого звернула ся до всїх вказаних властій з просьбою, щоб она вислала своїх відпоручників на спільну нараду. Підчас тої наради референт висшого суду краєвого пояснив відпоручникам цїлу справу, а ті згодили ся на отворенє двох нових окружних судів в Чорткові і в Жовкві і 17 повітових судів: в Струсові, теребовельского повіта; в Завалові, підгаєцкого повіта; в Болшівци рогатиньского повіта; в Козлові, бережаньского повіта; в Поморянах, золочівского повіта; в Велдїжи, долиняньского по віта; в Тартакові, сокальского повіта; в Яричеві, львівского повіта; в Устєріках, косівского повіта; в Красній, калуского повіта; в Яблонові, коломийского повіта; в Лавочнім, стрийского повіта; в Лімній, турчаньского повіта; в Підкамени, брідского повіта; в Стрілисках, бобрецкого повіта; в Игровици, тернопільского повіта; в Ягольници і в Язлівци чортківского повіта.   Польскій центральний комітет виборчій. Центральні комітети виборчі для всхідної і західної Галичини мають зійти ся на спільні наради дня 16-ого с. м. Темою нарад будуть недалекі вибори до ради державної.   Велику шайку фалшівників грошей викрито в Парижи. Шайка складає ся з 145 осіб. Фальшованє відбувало ся в той спосіб: золоті 10- і 20-франківки перерізувано вшир на двоє, видовбувано з обох половин золото і, наповнивши порожню резтопленим оловом, склеювано их щільно в одно. На погляд такі монети були зовсїм подібні до прявдивих і кружили з рук до рук в великій скількости.   Відсиджували кари за других доси лиш так звані з нїмецка "соломяні редактори". Тепер в Варшаві зголошують ся до відсиджуваня чужих кар вже й адвокати без клієнтів. Є то головно титулярні директори фабрик, що виручають у всїх клопотах дїйстних директорів і заступають их за гроші в Ивановій хатї.   Дѣло 