Новиціят  гр. Шептицкій — З исторіи фискализму. — Паровий трамвай.

До зєзуїченого монастиря Василіян в Добромили — як довїдуємося з найпевнїйшого жерела, вступив уже перед двома мїсяцями на новиціят і приняв греко-кат. обряд 28-лїтний гр. Шептицкій, тілько-що повернувши з Риму де зложив докторат з прав.
З исторіи фискализму. В лїтї минувшого року почав не знати з чого горїти міст зелїзницї на шляху з Хирова до Устрик. Побачили се три робітники, що вертали з роботи, і чим скорше почали носити в шапках і капелюхах воду і огонь вгасили. Хтось порадив им теперь подати просьбу о нагороду, бо не лише знищили при гашеню одежу, але один з них, Іосиф Сикочиньскій, з небезпечностею утрати житя вилїз на палї под мостом, більше як 6 метрів висоти, і в той спосіб гасив огонь. Їх помічь спасла для скарбу державного яких 20.000 зр. І що-жь ? Просьбу їх о нагороду відкинули, а ще й казали им заплатити кару грошеву за неостемплеване поданє. Бїдолахи гадали, що бодай тую кару подарують им, але скарб показався неумолимим і в дорозї екзекуціи стягнув з них таки 1 зр. 70 кр. кари! То красно!
Паровий трамвай. Товариство зелїзницї Львів- Белзець задумало устроїти на улици Янівскій від стаціи Львів-Клепарів до костела св. Анни трамвай паровий. Коло костела св. Анни стане стація і там будуть лучитися трамваї паровий з кінним. Розклад їзди на трамваю паровім буде приложений до розкладу їзди на шляху зелїзницї Белзкої. 