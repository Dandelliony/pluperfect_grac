Іван Франко.  В справі нового виданя Шевченка.

Моя замітка в 7 ч. "Народа" в намірі деяких народовців видати замісць повного — обкроєне виданє Шевченка мала такий наслідок, що д. 10 квітня проф. Ом. Огоновский скликав засіданє комітету редакційного, на котрім заявив, що ані у него ані у нікого з членів комітету, такого наміру не було, і що коли буде зроблене комітетом виданє творів Шевченка, то се буде виданє повне. Присутні на тім засіданю виділові деяких товариств остро вдарили на мене за поміщенє замітки в "Народі", зовсім безпідставноі і оскорбляючоі гідність товариств народовских, котрі взялись видати твори Шевченка. Особливо сильно виступив проти мене др. Кость Левіцкий, котрий впрочім зараз же поставив внесок, щоб істнуючий комітет для виданя творів Шевченка розвязати і діло се поручити комусь одному, нпр. Ом. Огоновскому. В своій відповіди на закид, буцім то я звістку про обкроєне виданє сам видумав, я покликався на одного народовця, чоловіка вповні гідного віри, котрий міні передав сю вість. Але що я не вважав потрібним називати єго імя, то "Діло" поновило напади на мене, що й додало, що я "припертий до стіни, не вмів нічого відповісти". Отже тепер, розвідавши річ докладнійше, заявляю, що подана мною відомість таки була правдива, і що власне той, котрий висказував думку о потребі виданя Шевченка "обкроєного так як нам потрібно", опісля на засіданю комітету найзавзятійше нападав на мене за опублікованє сеі "безпідставноі і ображаючоі вісти". "Діло" домагалось від мене спростованя сеі вісти, — ось єму моє спростованє. Замічу ще, що проф. Ом. Огоновский перший рішучо спротивився думці розвязаня Шевченківского комітету і приняв над ним дальший провід і що комітет розділив між себе роботу над виданєм Шевченка, котре ще сего року, надіємось, буде в руках читаючоі громади. 