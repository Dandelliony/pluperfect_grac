З руских товариств.

Товариство взаїмних обезпечень від огню під назвою "Днїстер", основане з капіталом в сумі 50.000 зр., приготовилось вже так, що розпічне з днем 15 с. м. свою дїяльність. Оно видало тепер відозву до Русинів, в котрій подаючи коротко исторію свого заснованя повідомляе о тім, що розпочинає свою дїяльність. В тій відозві сказано:
Всїх членів основателїв числить нинї "Днїстер" 350, межи тими: священиків 137, интеліґенції світскої 148, міщан і селян 65. Дня 29 червня с. р. відбулись в cали "Дому Народного" перші загальні збори членів основателїв. Присутних було 186 членів. На зборах тих вибрано одноголосно на основі статута Товариства почетним президентом Товариства Єго Ексц. Впреосв. Митрополита дра Сильвестра Сембратовича. Крім того вибрано членів Ради надзираючої, заступників их і комісію ревізійну. Рада надзираюча уконституувала ся на засїданю дня червня і вибрала з поміж себе: Теофіля Бережницкого президентом; о. Алексея Тороньского заступником президента; дра Дамяна Савчака і дра Стефана Федака директорами. На засїданю 15 липня заименувала Рада надзираюча: дра Антона Горбачевского технічним директором, Іосифа Ярембецкого заступником директора технічного. Вибраній дирекції поручено відтак зорґанізувати Товариство.
Виконуючи порученє Ради надзираючої, дирекція "Днїстра" покінчила в двох місяцях широкі вступні роботи орґанізаційні, именувала по судових повітах делєґатів, назначила аґентів Товариства і, підготовивши дїло обезпечень з всею точностію, починає єго з Богом дня 15 вересня сего року.
Не потребуємо — каже відозва — доказувати потребу і значінє власного Товариства обезпечень. Потреба такої институції була велика. Вже в 1870-их роках відчували єї Русини і робили всякі стараня у правительства краєвого і центрального, щоби мати своє товариство асекураційне. Народи, що лагодять для себе лучшу будучність, старають ся розвивати не лиш духові сили, але дбають рівною мірою і про скріпленє сил своїх матеріяльних. "Днїстер" скріпить ті сили в двоякій спосіб, — безпосередно: обезпечуючи майно руске перед елєментарними шкодами розложенєм втрат на загал та приходячи пошкодованому з помочію матеріяльною, і посередно: зберегаючи ощаджений капітал грошевий, а крім того дасть многим занятє і удержанє.
Найлучшим доказом на то, що наша институція стане хосенною для Русинів, єсть та обставина, що товариства асекураційні у других народів принесли тим же народам лиш користи, і то дуже значні. Они не тілько дають повну поруку обезпеченому, що єго втрата, повставша через елєментарне нещастє, буде відповідно покрита, але ті товариства стають ся основою других фінансових та економічних институцій. Незбитий примір хосенности товариства асекураційного подає нам Краківске Товариство обезпечень. Засноване зовсїм скромненькими фондами, меншими нїж наш "Днїстер", Товариство Краківске змогло в часї свого 30-лїтного истнованя не лиш покрити случайні матеріяльні втрати обезпечених, але, зібравши ощадностію і правильним веденєм дїла дуже значні капітали, дало почин матеріяльний до заснованя других економічних институцій. З руки того Товариства і з єго помочи грошевої повстали: Щадниця краківска, Товариство взаїмного кредиту, Банк заставничій в Кракові і кількадесять товариств задаткових в краю. Товариства ті роблять вже нинї на свою руку, але житє дало им Краківске Товаристо обезпечень. Сей факт може нас лиш ободрити. І ми свято віримо, що при солідарнім дїланю всїх Русинів, а совістнім та огляднім веденю дїла асекураційного зі сторони дирекції, — за що покликані до дирекції личности ручать — "Днїстер" станесь також розсадником других для Русинів так дуже пожеланих институцій фінансових та економічних.
Звертаємо при тім увагу Вп. Земляків наших на ту дуже важну обставину, що "Днїстер", яко товариство оперте на взаїмности, не виходить на визискуванє членів своїх. Оно не єсть акційним. Зиски не йдуть в руки основателїв акціонерів, а припадають самим же членам Товариства, т. є. тим лицям, котрі майно своє обезпечили в "Днїстрі". Дотеперішні основателї, що зложили капітал 50.000 зр., уступлять, як лише число обезпечених зросте на стілько, що звернуть сей основний фонд. Не нинїшні члени-основателї будуть орудувати дїлом асекураційним і збереженими грішми, а будуть майном тим розпоряджати ті люде яко члени Товариства, котрі майно своє в "Днїстрі" обезпечили. В міру, як доходи Товариства при приязних обставинах зростуть, — в міру того зросту одержать члени Товариства, т. є. обезпечені, з кождим роком не тілько звороти з уплачених на обезпеченє завдатків, але й самі завдатки на премії будуть заєдно чим раз низші.
В тім лежить властивим хосен товариств, опертих на взаїмности. Загал ручить за шкоду одиницї, одиниця причиняє ся до зросту капіталу, котрий єсть власностію лиш того загалу і котрим загал по своїй уподобі може розпоряджати.
З тих важних причин ми сміло глядимо на будучність "Днїстра". Товариство наше мусить зрости, мусить статись институцією, котру кождий Русин піддержить морально і матеріяльно. Трудимось для себе, трудимось для добра нашої матеріяльно бідної вітчини. Хочемо стати сильнїйшими, хочемо ити тим битим а певним шляхом, котрим идучи другі народи скріпили себе, розжились широко і здобули для себе значінє. Починаючи про те дїло асекураційне з Богом, маємо повну надїю, що всї Русини піддержать охотно перше руске Товариство обезпечень. Движиме і недвижиме майно своє убезпечить Русин лише в "Днїстрі". Численне приступленє Русинів до "Днїстра" запоручить Товариству нашому від разу тревалий і кріпкій бит.
Примічаємо, що в тих повітах судових, в котрих поки що не установлені ще наші аґенти, внесеня на обезпеченя можна подавати через сусїдних аґентів або просто до Дирекції у Львові. Потрібні друки пришле Дирекція на жаданє відворотною почтою. — У Львові дня 8 н. ст. вересня 1892. — Президія Ради надзираючої: Теофіль Бережницкій, О. Алєксей Tороньскій. — Дирекція: Др Дамян Савчак, Др Антін Горбачевскій, Іосиф Ярембецкій. 