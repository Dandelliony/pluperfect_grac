◦ ◦ ◦ ◦ ◦ ◦ ◦ ◦ ◦ ◦

Відень 30 мая. При умові торговельній домагає ся Швайцарія підвисшеня мита від худоби.
Прага 30 мая. Слїдство в справі афери на ческій виставі не довело до нїяких результатів.
Будапешт 30 мая. Газети доносять, що болгарске правительство заключило з фабрикою оружя в Штаєр умову о нову доставу 40.000 карабінів на вересень. — При нарадах в парляментї опозиція виступила дуже остро против проєкту о реформі адміністрації.
Берлин 30 мая. Сойм прускій буде скликаний ще в червни для наради над митом від жита. Kreuz. Ztg. доносить, що цар хоче перенести свою столицю на рік з Петербурга до Москви.
Білград 30 мая. Заповіджені на 13 червня вправи резервістів відкликано, бо правительство боїть ся все ще розрухів. 