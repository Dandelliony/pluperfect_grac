◦ ◦ ◦ ◦ ◦ ◦ ◦ ◦ ◦ ◦

Видїл краєвий удав ся сими днями з просьбою до Ставропигійского Института, щоби той-же визичив на кілька днїв свої красні старинні килими і мати, розвішені в Успеньскій церкви на північнім бальконї і північній стїнї церкви. Килими ті мають прикрасити салї в будинку соймовім, де відбуде ся підчас гостини цїсаря у Львові величавий равт. Институт Ставропигійскій з цїлою готовостію згодив ся на просьбу видїлу краєвого і вже сими днями перевезуть ся килими до соймового будинку.
Зміна власности. Бувшій міністер бар. Зємялковскій продав свою маєтність Дембовєц, в повітї ясельскім, з палатою, парком і цїлим устроєнєм пп. Трушковским. — Маєтність Лежанівку і Білитівку, в повітї скалатскім, купив Ришард Яницкій від Давида Фелля за 165.000 зр.
Нова церков з твердого матеріялу будує ся тепер в селї Малехові під Львовом, заходом пароха о. Володимира Коновальця при помочи видїлу краєвого, властителя дочерного села Дублян і маґістрату львівского, патрона Малехова. Церков буде збудована хрестообразно, з каменя і цегли, звід буде склеплений з одною гарною банею. Довжина церкви виносить 24 метри і 20 сантиметрів а ширина (не на перехрестю) 8½ метра. Дах буде побитий цинковою бляхою. Найдальше за два місяцї стане церков під дахом. Кошти будови обчислені на 15.200 зр., з чого 8.000 покриє видїл краєвий і львівскій маґістрат, а 7.200 зр. парохіяне. Дотеперішну деревяну церков перевезуть до Дублян, де доси нїякої церкви не було.
Нова зелїзниця льокальна. Дирекція фабрики цукру в Товмачи наміряє збудувати довозову зелїзницю від стації Товмач-Палагичі на шляху Станиславів-Гусятин до фабрики. В міністерстві торговлї, як пише Fremdenblatt, ведуть ся переговори, щоби сю зелїзницю довозову (Schleppbahn), для котрої Видїл краєвий признав 2000 зр. субвенції, вибудувати яко зелїзницю льокальну, служачу також для руху публичного. Fremdenblatt впевнює, що коли интересовані хотять причинити ся до коштів будови зелїзницї, буде той плян зреалізований.
Найдений скарб. З Ясла доносять, що там дня 5 н. ст. серпня вечером, коли копали фундаменти за містом, над дорогою до цегольнї, над рікою Яселкою, найшли 2 дівчини 1½ кварти старих дукатів бельґійских і голяндских в 1600 і 1650 року. Дукати переважно великі, майже 4 рази більші як австрійскі. Жиди купили их за безцїн, длятого староство поручило відобрати несовістним купцям ті старі гроші. Жандармерія відобрала вже жидам 300 штук таких дукатів.
Уласкавленє вязнїв. Цїсар дарував 77 вязням решту кари. Між иншими дістала ся тая ласка в львівскім заведеню карнім для мужчин 5 вязням, в станиславівскім 6, в Висничи 4 а в львівскім заведеню карнім для женщин 7.
Новий міст зелїзничій вибудовано сего року на Прутї під Неполоківцями на граници Галичини і Буковини. Міст збудовано на місци зірваного перед трема роками підчас повени моста системи Шіфкорна. Довжина єго виносить 190 метрів, цїлий збудований з кутого зелїза і опирає ся на трех сильних стовпах. Дня 7 н. ст. липня відбула ся проба нового моста, почім віддано єго до ужитку.
Дрібні вісти. Намістник ґр. Бадені вернув вчера з рана до Львова. — Цїсар дарував громадї Білівцї, в повітї борщівскім, 100 зр. на будову школи. — Ліцитація на будову зелїзного моста на Сянї в Перемишли відбуде ся дня 23 н. ст. серпня. — В Празї помер дня 10 н. ст. серпня звістний ческій писатель Володислав Струпежницкій в 42-ім роцї житя. Покійний відзначив ся особливо яко драматург. — Величезний град навістив околицї Левковача в Сербії. Шкоди обчисляють на 2 міліони франків. 