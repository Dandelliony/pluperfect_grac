Рускій клюб соймовий.

Звістно вже загально, що декотрі посли соймові, хоч их вибрав рускій нарід і они нїби то ще признають ся до Русинів, то все таки кажуть, що рускій нарід не потребує, ба навіть не має права розвивати ся окремо і самостійно, плекати свою рідну мову і розвивати свою окрему літературу, науку і штуку, взагалї то все, що означає окремішність і самостійність народу. То було причиною, що коли посол Романчук свого часу зазначив в Соймі окремішність і самостійність руского народу, значить ся, що Русини хотять самі для себе працювати, аби им було добре, то тогдїшний рускій клюб соймовий розбив ся — знайшли ся такі посли, котрі тому спротивили ся. Але все таки они не мали на тілько відваги, що би отверто виступити з клюбу та сказати сміло, чого они хотять і куди идуть. Они лиш відтягали ся від клюбу і виходило на таке, що на око нїби то був рускій клюб соймовий а на дїлї єго не було. Аж тепер в днях 25 і 26 с. м. зійшли ся рускі посли на довірочну нараду і по довгих дискусіях узнано, що давний рускій клюб не може дальше истнувати, бо суть такі посли, котрі не хотять признати самостійність руского народу; не згоджено ся також на то, щоби давний клюб хоч би лиш про людске око истнував.
Коли отже давний клюб розвязав ся, то посли: Романчук, Сїчиньскій, Савчак, Телишевскій і Гурик (на зборах тих не було послів: о. Мандичевского, о. Сїрка і п. Охримовича) заявили, що завязують новий клюб рускій. Клюб сей зібрав ся дня 27 с. м. знов на нараду і ухвалив свою проґраму. До клюбу приступили відтак ще посли: Охримович і др Окуневскій. Клюб уконституовав ся в той спосіб, що вибрав пос. Романчука предсїдателем, поc. Сїчиньского єго заступником, а пос. Телишевского секретарем. Комунікат руского  клюбу из сего засїданя каже так:
Присутні: Романчук, Сїчиньскій, др Савчак, Охримович, Телишевскій, др Окуневскій, Гурик.
На внесенє провідника поc. Романчука, по переведеній дискусії, в котрій брали участь всї присутні посли, запала згідно отся ухвала:
"Коли на довірочній нарадї послів руских, именно пп.: Романчука, Гаморака, дра Короля, Рожанковского, Сїчиньского, дра Антоневича, Кулачковского, Гурика, дра Савчака, Телишевского, дра Окуневского, Герасимовича, Барабаша і Сїрка, яка відбула ся на днях 25 і 26 н. ст. вересня, сконстатовано факт, що рускій клюб соймовий, завязаний в 1889 р., задля різницї поглядів в принціпіяльних питанях вже не в силї успішно дїлати для народу руского і коли наслїдком того сконстатовано дальше факт розвязаня того клюбу, — заявили підписані посли рускі, що засновують "рускій клюб соймовий" і на нарадї, на засїданю 27 вересня відбутій, приняли слїдуючу засаду: Посли руского клюбу стоять і будуть стояти на становищи самостійности малоруского народу. Яко посли рускі будуть старати ся о повну рівноправність і о автономію малоруского народу, — яко посли народні будуть старати ся о використуванє і розширюванє конституційних прав та свобід, а передовсїм будуть заступати интереси селян і маломіщан. — Романчук, др Савчак, Сїчиньскій, Охримович, Телишевскій, др Окуневскій, Гурик.
Принято дальше до відомости заявленє дра Окуневского, що "приступає до клюбу заснованого на повисшій засадї, застерігаючи собі вільну руку в деяких справах соціяльних і політичних.
Приступлено до уконституованя клюбу і вибрано одноголосно: головою Романчука, заступником о. Сїчиньского, секретарем Телишевского.
На внесенє пос. Гурика запала така ухвала: Лишає ся свободу приступленя до руского клюбу соймового всїм руским послам, котрі згодять ся на засаду, приняту для сего клюбу. 