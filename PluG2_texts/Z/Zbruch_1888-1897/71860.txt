◦ ◦ ◦ ◦ ◦ ◦ ◦ ◦ ◦ ◦

Еміграція... без кінця. З Черновець рознїс телєґраф несподївану вість, що еміґрація руских селян до Россії вибухла на-ново в галицких повітах залїщицкім і борщівскім та й в буковиньскім повітї кіцманецкім. З тих повітів много родин селяньских еміґрує громадно на граничні стації в Жванци і Онутї. [Жванець на пограничу галицкім а Онут на пограничу буковиньскім.] Для здержаня еміґрації сконцентровано в Онутї тимчасом жандармерію в числї 80 мужа, доки не прибуде піхота. Кромі того патрулї кавалєрії, зложені з 6—12 їздцїв, без перерви стережуть границї австрійскої від Россії на простори від Онута до Доброновець.
Отсе короткій вміст телєґрами з Черновець, котра появивши ся вчера в віденьских дневниках викликала в столици держави велику сензацію. I не диво, бо показує ся, що змаганє до еміґрації огорнуло руских селян на величезній полосї надграничній, почавши від межі межи повітами камінецким а брідским, вздовж границї повітів брідского, збаражского, скалатского, гусятиньского і борщівского, а в звязи з повітом борщівским також повіти залїщицкій і сусїдний кіцманецкій. Рух се на всякій спосіб дуже поважний.
Відчити дня женщин, устроювані заходом "Руского Товариства Педаґоґічного" у Львові, розпочинають ся на ново в недїлю дня 16 н. ст. жовтня в комнатах "Рускої Бесїди". Сеї недїлї о годинї 4-ій з полудня буде читати з исторії рускої літератури проф. рускої ґімназії п. Володимир Коцовскій.
Убійство жандарма. В околици Ґермаківки, в борщівскім повітї, застрілив россійскій козак патрулюючого вздовж границї над Збручем австрійского жандарма. Стало ся се з кінцем минувшого тиждня. Жандарм австрійскій хотїв перешкодити кільком нашим селянам перейти ріку, бо не мали при собі пашпортів. Стоячій на другім березї козак почав з тої причини сварню з нашим жандармом і вкінци розлючений вистрілив. Стріл був цїльний і жандарм упав на місци трупом. Як до Dziennik-a Polsk-ого пишуть, ходить в тамтій околици чутка, що сей случай не єсть одинокій і що власти россійскі интерпельовані в тій справі, відповіли, що за свою сторожу граничну (зложену переважно з Азіятів) не можуть брати одвічальности на себе.
Епільоґ виборів в Станиславові. В наслїдок обжалованя прокураторії має відбутись дня 20 н. ст. жовтня в дисциплінарнім сенатї висшого суду краєвого у Львові дисциплінарна розправа против чотирох судьїв окружного суду в Станиславові, обжалованих о обиджаюче стан судейскій поведенє підчас виборів посла до ради державної з міста Станиславова в цвітни с. р. Оборону двох обжалованих обняли д-р Малаховскій адвокат зі Львова і нотар Орскій з Товмача. Результату розправи вижидають нетерпеливо виборцї Станиславова і Тисьменицї, бо обжаловані судьї мають оправдуватись з того, що брали дїяльну участь в аґітації і піддержували вибір совітника Гофмокля против кандидата краківскої партії проф. Милевского.
Підмоги на шпиталї епідемічні. На послїдній сесії соймовій піднїс видїл краєвий потребу удїленя біднїйшим громадам беззворотних запомог на закладанє і устроєнє шпиталїв епідемічних для недужих на холєру. Комісія буджетова піднесла, що в нашім краю єсть ще богато громад міских і сїльских, що не будуть могли покрити з власних фондів згадані видатки. З тих причин удїлив сойм видїлови краєвому на 1892 р. кредит в висотї 50.000 зр. на беззворотні запомоги для бідних громад на устроюванє шпиталїв холєричних. Підмоги такі одержали громади: Свйонтники під Краковом 200 зр., Гусятин 300 зр., Ясло 500 зр., Пильзно 500 зр., Щакова 500 зр. Рудки 200 зр., Бібрка 200 зр., Сендзишів 200 зр., Закопане 500 зр. і Косів 200 зр.
Пошести. В турчаньскім повітї панує вже від довшого часу червінка і десяткує людей. Червінка прокинула ся з недостачі здорової їди. Овес сего року в горах не дописав, то люде не мають хлїба, а бараболї хоч і добре удали ся гниють. Селяне боячи ся, щоби не остали в зимі без нїякої поживи, щадять здорові бараболї, а їдять гнилі, тручи их на терку та варячи з них галушки.
Темнота сїльского народу. Двох селян з Вовковець від Звенигорода коло Мільницї вертало сими днями з Чорториї на Буковинї домів. Один з них називав ся Пилип Федорчук, другій не хотїв виявити свого имени. Оба они були у ворожки в Чорториї, але тая зажадала від них за великого гонорара, бо аж по 3 зр. від кождого. Федорчук хотїв, аби єму виворожила, де подїв ся єго 12-лїтний син Яким, а другій прийшов за лїками для недужої жінки. Оба тягнули ся пішки кільканацять миль до ворожки і вкінци з нїчим повертали, бо не мали на стілько грошей, щоби ворожцї заплатити.
Важне для шевцїв і римарів. Міністерство війни розписало нову доставу обуви і ремінних виробів для войска на рік 1893. Оферувати можуть шевцї і римарі поодиноко, кождий з осібна, або разом в спілцї. Оферти спілок мають бути заосмотрені в виказ членів, маючих доставляти роботу і в підпис их повномочника. Одна особа може лише одну оферту робити, длятого хто вже належить до спілки, не може осібно на власну руку оферувати. Взагалї оферти подавати можуть лише ті, що вирабляють дотичні артикули у власних робітнях, хоч би і при помочи машини. Обув має бути шита в 20 різних родах що до висоти цїни, а то: черевики від 4 зр. 38 кр. до 5 зр. 66 кр., півчоботи від 5.85 зр. до 7.61 зр., чоботи для кінноти від 7.74 до 9.63 зр. На дрібних ремісників в Долитавщинї призначено доставу 32.725 пар черевиків, 3.842 пар півчобіт і 4.227 пар чобіт кавалєрійских. Кавції не вимагає міністерство нїякої, і то єсть великою полекшою. Оферти, виготовлені після формуляря (можна єго дістати в кождій комнатї торговельно-промисловій) виключно письменні, треба вносити до міністерства війни найдальше до 15 н. ст. грудня с. р. на стемпли 50 кр.
Нові уряди почтові. Дня 16 н. ст. жовтня отворить ся у Львові коло дому Инвалідів новий філіяльний уряд почтовий під назвою: "Львів, філія VII". Уряд сей буде приймати всякі посилки почтові і буде видавати листи для тих урядів войскових і цивільних, котрі сего зажадають від головного уряду почтового. З посилок для публики буде сей уряд видавати лише ґазети і кореспонденції poste restante. Фрахти будуть приймати ся лише до ваги 2 клґ. — Дня 21 н. ст. жовтня війде в житє на час будови зелїзницї Станиславів-Вороненка уряд почтовий в Ворохтї, повіта надвірняньского. Округ доручень сего уряду буде поки що становити лише місцевість Ворохта. — Дня 17 н. ст. жовтня отворить ся новий уряд почтовий на зелїзничім двірци в Глїбовичах великих, повіта бобрецкого зі звичайним кругом дїланя. Округ доручень сего уряду будуть становити громади і обшари двірскі: Глїбовичі великі, Волощина, Ольховичі, Лопушна з Мельниками, Суходіл з Гутою суходільскою і Піднебівкою, обшар двірскій Підмонастир і громада Гутиско. 